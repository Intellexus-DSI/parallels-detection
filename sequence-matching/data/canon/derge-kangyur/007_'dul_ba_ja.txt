[\[1a\]]
[\[1a.1\]]@#/_/'dul ba ja pa bzhugs so/_/
[\[1b\]]
[\[1b.1\]]@##/_/'dul ba rnam par 'byed pa/_bam po bzhi bcu rtsa gsum pa/_sangs rgyas bcom ldan 'das rgyal po'i khab na 'od ma'i tshal ka lan da ka'i gnas na bzhugs so/_/
[\[1b.2\]]gang gi tshe tshe dang ldan pa gyad bu nor dge 'dun gyis gnas mal 'bog pa dang /_zas la sko bar bskos pa'i tshe na dge slong mdza' bo dang /_sa las skyes gnyis tshe dang ldan pa gyad bu nor 
[\[1b.3\]]dang tshe rabs tshe rabs nas khon yod pas dge slong mdza' bo dang /_sa las skyes gnyis tshe dang ldan pa nye dga' dang lhan cig tu 'du 'dzi'i gtam gyis 'khod pa na/_tshe dang ldan pa gyad 
[\[1b.4\]]bu nor phyogs der 'ongs pa dang /_de gnyis kyis nye dga' la smras pa/_tshe dang ldan pa nye dga' gal te khyod kyang dge 'dun gyis gnas mal 'bog pa dang /_zas la sko bar bskos 
[\[1b.5\]]par gyur na/_khyod kyang kho bo cag la 'di lta ste/_dper na tshe dang ldan pa gyad bu nor bzhin du mtho 'tsham par 'gyur ro/_/nye [{]dga'as [,]dgas [}]de gnyis la smras pa/_tshe dang ldan pa gnyis 
[\[2a\]]
[\[2a.1\]]khyed gnyis dge 'dun mthun pas dge slong gang gnas mal 'bog pa dang /_zas la sko bar bskos par shes bzhin du de la ngor 'phya'am/_de gnyis kyis smras pa/_ci kho bo cag gnyis 'dur yang mi dbang ngam/_dge slong don nyung ngu 
[\[2a.2\]]dag ci'i phyir dge slong dag dge 'dun mthun pas dge slong gang gnas mal 'bog pa dang /_zas la sko bar bskos par shes bzhin du de la ngor 'phya bar byed ces smod par byed/_phyar ka gtong bar byed/_kha zer bar byed pa'i skabs de dge slong 
[\[2a.3\]]rnams kyis bcom ldan 'das la gsol pa dang /_bcom ldan 'das kyis bka' stsal pa/_dge slong dag khyed kyis dge slong mdza' bo dang /_sa las skyes gnyis sam/_gzhan yang de lta bu gang yin pa de ngor 'phya ba'i grangs su chug shig_/
[\[2a.4\]]'di ltar grangs su gzhug par bya ste/_gnas mal bsham pa byas nas/_gaN+DI brdungs te dris pa'i tshig gis dge slong rnams la yang dag par bsgo nas dge 'dun thams cad 'dug cing mthun par gyur pa la dge slong gcig gis gsol bar bya ste/_
[\[2a.5\]]dge 'dun btsun pa rnams gsan du gsol/_dge slong mdza' bo dang /_sa las skyes 'di gnyis 'tshal bzhin du dge slong gang dge 'dun mthun pas gnas mal 'bog pa dang /_zas la sko bar bskos pa tshe dang ldan pa gyad bu nor de la ngor 'phya na/_
[\[2a.6\]]gal te dge 'dun gyi dus la bab cing bzod na dge 'dun gyis gnang bar mdzod cig dang /_dge 'dun gyis dge slong mdza' bo dang /_sa las skyes ngor 'phya ba'i grangs su stsal to/_/'di ni gsol ba'o/_/gang gi tshe dge 'dun gyis dge slong 
[\[2b\]]
[\[2b.1\]]mdza' bo dang /_sa las skyes gnyis ngor 'phya ba'i grangs su bcug pa de'i tshe na de gnyis tshe dang ldan pa nye dga' dang lhan cig gtam zer zhing 'dug pa na/_tshe dang ldan pa gyad bu nor phyogs der 'ongs pa dang /_de gnyis kyis nye dga' la smras pa/_tshe dang ldan pa nye dga' gal te khyod kyang dge 
[\[2b.2\]]'dun gyis gnas mal 'bog pa dang /_zas la sko bar bskos par gyur na/_khyod kyang kho bo cag la 'di lta ste dper na kha cig bzhin du mtho 'tsham par 'gyur ro/_/nye [{]dga'as [,]dgas [}]de gnyis la smras pa/_tshe dang ldan pa gnyis khyed gnyis dge 'dun mthun pas dge slong gang gnas mal 'bog 
[\[2b.3\]]pa dang /_zas la sko bar bskos par shes bzhin du de la gzhogs 'phyas byed dam/_de gnyis kyis smras pa/_ci kho bo cag gnyis kyis 'ga' zhig gi ming ngam rus nas smos sam/_nye [{]dga'as [,]dgas [}]smras pa/_gal te ming dang rus ma smos par gzhogs 'phyas byed du 
[\[2b.4\]]gnang na/_nye [{]dga'as [,]dgas [}]kyang 'jig rten thams cad la ming dang rus mi smos par gzhogs 'phyas byas par 'gyur ro/_/dge slong don nyung ngu dag ci'i phyir dge slong dag dge 'dun mthun pas/_dge slong gang gnas mal 'bog pa dang /_zas la sko bar bskos par shes bzhin du de 
[\[2b.5\]]la gzhogs 'phyas byed ces smod par byed/_phyar ka gtong bar byed/_kha zer bar byed pa'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_dge slong dag khyed kyis dge slong mdza' bo dang /_sa las skyes gnyis 
[\[2b.6\]]sam/_gzhan yang de lta bu gang yin pa de gzhogs 'phyas byed pa'i grangs su chug shig 'di ltar grangs su gzhug par bya ste/_gnas mal bsham pa byas nas gaN+DI brdungs te dris pa'i tshig gis dge slong rnams la yang dag par bsgo nas dge 'dun thams cad 'dug cing mthun 
[\[2b.7\]]par gyur pa la dge slong gcig gis gsol bar bya ste/_dge 'dun btsun pa rnams gsan du gsol/_dge slong mdza' bo dang /_sa las skyes 'di gnyis 'tshal bzhin du dge slong gang dge 'dun mthun pas gnas mal 'bog pa dang /_zas la sko bar bskos pa tshe dang ldan pa 
[\[3a\]]
[\[3a.1\]]gyad bu nor de la gzhogs 'phyas bgyid na/_gal te dge 'dun gyi dus la bab cing bzod na dge 'dun gyis gnang bar mdzod cig dang /_dge 'dun gyis dge slong mdza' bo dang /_sa las skyes gzhogs 'phyas bgyid pa'i grangs su stsal to/_/'di ni gsol 
[\[3a.2\]]ba'o/_/gang gi tshe dge 'dun gyis dge slong mdza' bo dang /_sa las skyes ngor 'phya ba dang /_gzhogs 'phyas byed pa'i grangs su bcug pa de'i tshe na de gnyis tshe dang ldan pa gyad bu nor la ngor 'phya ba dang /_gzhogs 'phyas byed nas/_dge slong don nyung ngu dag ci'i phyir dge 
[\[3a.3\]]slong dag dge 'dun mthun pas dge slong gang gnas mal 'bog pa dang /_zas la sko bar bskos par shes bzhin du de la ngor 'phya ba dang /_gzhogs 'phyas byed ces smod par byed/_phyar ka gtong bar byed/_kha zer bar byed pa'i skabs de dge slong rnams kyis bcom ldan 
[\[3a.4\]]'das la gsol to/_/de nas bcom ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa ste zhes 
[\[3a.5\]]bya ba la sogs pa yang snga ma bzhin te/_sangs rgyas bcom ldan 'das kyis dge slong mdza' bo dang /_sa las skyes gnyis la rmas pa/_dge slong khyed gnyis shes bzhin du dge slong gang dge 'dun mthun pas gnas mal 'bog pa dang /_zas la sko bar bskos pa dge 
[\[3a.6\]]slong gyad bu nor de la ngor 'phya ba dang /_gzhogs 'phyas byed pa bden nam/_btsun pa mad do/_/sangs rgyas bcom ldan 'das kyis dge sbyong gi tshul ma yin pa/_rjes su mthun pa ma yin pa/_rung ba ma yin pa/_tshul dang mthun pa ma yin pa de ni rab tu byung bas bya ba ma 
[\[3a.7\]]yin no zhes rnam par smad pa mdzad do/_/de nas bcom ldan 'das kyis rnam grangs du mas rnam par smad nas dge slong rnams la bka' stsal pa/_dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' 
[\[3b\]]
[\[3b.1\]]bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_'phya 'am gzhogs 'phyas byed na ltung byed do/_/'phya 'am gzhogs 'phyas byed na zhes bya ba ni 'phya ba dang gzhogs 'phyas bya ba'i bsam pas 
[\[3b.2\]]ngag dang /_tshig dang /_tha snyad dang /_skad dang /_rjod pa dang /_nges pa'i tshig dang /_tshig gi lam dang /_tshig gi sgra dang /_ngag gi lam dang /_ngag gi rnam par rig byed rjod pa'o/_/ltung byed do zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]dang /_ngan 
[\[3b.3\]]song dang /_ngan 'gro dang /_log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/_des na ltung byed do zhes gsungs so/_/de la 
[\[3b.4\]]ltung bar ji ltar 'gyur zhe na/_dge slong dge 'dun gyis bgrangs shing /_de yang gang zag bcu gnyis su bskos pa sbyor ba ma btang ba dag la 'phya na ltung byed du 'gyur ro/_/gzhogs 'phyas byed na ltung byed du 'gyur ro/_/'phya ba dang gzhogs 'phyas byed na ltung byed du 'gyur 
[\[3b.5\]]ro/_/dge slong dge 'dun gyis bgrangs shing de yang gang zag bcu gnyis su bskos pa sbyor ba btang ba dag la 'phya na ltung byed du 'gyur ro/_/gzhogs 'phyas byed na ltung byed du 'gyur ro/_/'phya ba dang gzhogs 'phyas byed na ltung byed du 'gyur ro/_/dge slong dge 'dun gyis 
[\[3b.6\]]bgrangs shing de yang gang zag bcu gnyis su ma bskos pa sbyor ba ma btang ba dag la 'phya na ltung byed du 'gyur ro/_/gzhogs 'phyas byed na ltung byed du 'gyur ro/_/'phya ba dang gzhogs 'phyas byed na ltung byed du 'gyur ro/_/dge slong dge 'dun gyis bgrangs shing de yang gang 
[\[3b.7\]]zag bcu gnyis su ma bskos pa sbyor ba btang ba dag la 'phya na ltung byed du 'gyur ro/_/gzhogs 'phyas byed na ltung byed du 'gyur ro/_/'phya ba dang gzhogs 'phyas byed na ltung byed du 'gyur ro/_/dge slong dge 'dun gyis ma bgrangs shing de yang gang zag bcu gnyis su bskos 
[\[4a\]]
[\[4a.1\]]pa sbyor ba ma btang ba dag la 'phya na nyes byas su 'gyur ro/_/gzhogs 'phyas byed na nyes byas su 'gyur ro/_/'phya ba dang gzhogs 'phyas byed na nyes byas su 'gyur ro/_/dge slong dge 'dun gyis ma bgrangs shing de yang gang zag bcu gnyis su bskos pa sbyor 
[\[4a.2\]]ba btang ba dag la 'phya na nyes byas su 'gyur ro/_/gzhogs 'phyas byed na nyes byas su 'gyur ro/_/'phya ba dang gzhogs 'phyas byed na nyes byas su 'gyur ro/_/dge slong dge 'dun gyis ma bgrangs shing de yang gang zag bcu gnyis su ma bskos pa sbyor ba ma btang ba dag la 
[\[4a.3\]]'phya na nyes byas su 'gyur ro/_/gzhogs 'phyas byed na nyes byas su 'gyur ro/_/'phya ba dang gzhogs 'phyas byed na nyes byas su 'gyur ro/_/dge slong dge 'dun gyis ma bgrangs shing de yang gang zag bcu gnyis su ma bskos pa sbyor ba btang ba dag la 'phya na nyes byas su 'gyur 
[\[4a.4\]]ro/_/gzhogs 'phyas byed na nyes byas su 'gyur ro/_/'phya ba dang gzhogs 'phyas byed na nyes byas su 'gyur ro/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/'phya ba'i ltung byed de bcu gnyis pa rdzogs 
[\[4a.5\]{]s+ho[,]so[}]//_//sangs rgyas bcom ldan 'das kau shAm+bI na gdangs can gyi kun dga' ra ba na bzhugs so/_/de'i tshe na tshe dang ldan pa 'dun pa ltung ba chos bzhin du phyir mi byed nas/_de la dge slong don 'dod pa bde ba 'dod pa/_bde ba la reg par 'dod pa/_grub pa dang bde 
[\[4a.6\]]ba 'dod pa rnams kyis de la smras pa/_tshe dang ldan pa 'dun pa ltung ba byung ba chos bzhin du phyir gyis shig_/des smras pa/_su la ltung ba byung ba de phyir byed par 'gyur ro/_/khyod la ltung ba byung ba su zhig phyir byed par 'gyur/_su 'gyod par 'gyur ba'o/_/khyod la ltung ba byung ba la su 
[\[4a.7\]]'gyod par 'gyur/_gal te tshe dang ldan pa khyed cag la ltung ba byung na kho bo'i mdun du ma 'chags par gzhan gyi mdun du shogs shig_/tshe dang ldan pa dag khyed cag ni rigs sna tshogs dang /_rus sna tshogs dang /_khyim sna tshogs nas rab tu byung ba dag yin te/_'di lta ste dper na 
[\[4b\]]
[\[4b.1\]]shing ljon pa dag gi lo ma sna tshogs rlung gis blags pa dag gcig tu ltung zhing gcig tu 'dug pa de bzhin du khyed cag kyang rigs sna tshogs dang /_rus sna tshogs dang /_khyim sna tshogs nas rab tu byung ba dag yin gyi/_kho bo'i 'phags pas ni byang chub thugs su chud pa yin no 
[\[4b.2\]]zhes de dge slong rnams kyis bsgo ba rna la gzon par byed nas/_dge slong don nyung ngu dag ci'i phyir dge slong dag dge slong rnams kyis bsgo ba rna la gzon par byed ces smod par byed/_phyar ka gtong bar byed/_kha zer bar byed pa'i skabs de dge slong rnams kyis bcom ldan 'das la 
[\[4b.3\]]gsol pa dang /_bcom ldan 'das kyis bka' stsal pa/_dge slong dag khyed kyis dge slong 'dun pa dang gzhan yang de lta bu gang yin pa la bsgo ba rna la gzon pa'i grangs su chug shig_/'di ltar grangs su gzhug par bya ste/_gnas mal bsham pa byas nas gaN+DI brdungs te 
[\[4b.4\]]dris pa'i tshig gis dge slong rnams la yang dag par bsgo nas/_dge 'dun thams cad 'dug cing mthun par gyur pa la dge slong gcig gis gsol ba bya ste/_dge 'dun btsun pa rnams gsan du gsol/_tshe dang ldan pa 'dun pa 'di ltung ba byung yang chos bzhin du slar mi bgyid 
[\[4b.5\]]de/_'di la dge slong don 'tshal ba/_phan pa 'tshal ba/_bde ba 'tshal ba/_bde ba la reg par 'tshal ba/_grub pa dang bde ba 'tshal ba rnams kyis gzhi des glengs kyang dge slong rnams kyis bsgo ba rna la gzon na/_gal te dge 'dun gyi dus la bab cing bzod na dge 'dun gyis gnang 
[\[4b.6\]]bar mdzod cig dang /_dge 'dun gyis tshe dang ldan pa 'dun pa bsgo ba rna la gzon pa'i grangs su stsal to/_/'di ni gsol pa'o/_/gang gi tshe na tshe dang ldan pa 'dun pa bsgo ba rna la gzon pa'i grangs su bcug pa de'i tshe na des bsams pa/_bdag la nyes pa gang byung ba de ni 
[\[4b.7\]]bdag gis de dag la tshig smras pa las gyur pa yin te/_gang gis/_skyes bu mkhas dang ldan pa yis/_/ngag rnams bzhi po bsrung bya ste/_/nags kyi nang du gong ma sreg_/sgra 'byin pas ni zin la ltos/_/zhes smras pa ni legs par smras pa yin no snyam nas/_
[\[5a\]]
[\[5a.1\]]de dge slong rnams kyis smras pa na cang mi smra bas/_dge slong rnams kyis bsgo ba rna la gzon par byed nas/_dge slong don nyung ngu dag ci'i phyir dge slong dag dge slong rnams kyis smras pa na cang mi smra bas dge slong rnams kyis bsgo ba rna la gzon par byed ces 
[\[5a.2\]]smod par byed/_phyar ka gtong bar byed/_kha zer bar byed pa'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_dge slong dag khyed kyis dge slong 'dun pa'am gzhan yang de lta bu gang yin pa de cang mi smra ba bsgo ba rna 
[\[5a.3\]]la gzon pa'i grangs su chug shig_/'di ltar gzhug par bya ste/_gnas mal bsham pa byas nas gaN+DI brdungs te dris pa'i tshig gis dge slong rnams la yang dag par bsgo nas dge 'dun thams cad 'dug cing mthun par gyur pa la dge slong gcig gis gsol ba bya ste/_dge 'dun 
[\[5a.4\]]btsun pa rnams gsan du gsol/_tshe dang ldan pa 'dun pa 'di ltung ba byung yang chos bzhin du slar mi bgyid de/_'di la dge slong don 'tshal ba/_phan pa 'tshal ba/_bde ba 'tshal ba/_bde ba la reg par 'tshal ba/_grub pa dang bde ba 'tshal ba rnams kyis gzhi des glengs 
[\[5a.5\]]kyang dge slong rnams la cang mi smra bas rna la gzon na/_gal te dge 'dun gyi dus la bab cing bzod na dge 'dun gyis gnang bar mdzod cig dang /_dge 'dun gyis tshe dang ldan pa 'dun pa cang mi smra bas rna la gzon pa'i grangs su stsal to/_/'di ni gsol pa'o/_/gang gi tshe dge 
[\[5a.6\]]'dun gyis dge slong 'dun pa bsgo ba rna la gzon pa dang /_cang mi smra bas rna la gzon pa'i grangs su bcug pa de'i tshe na dge slong rnams kyis bsgo ba rna la gzon pa dang /_cang mi smra bas rna la gzon par byed nas/_dge slong don nyung ngu dag ci'i phyir dge slong dag dge slong rnams 
[\[5a.7\]]kyis bsgo ba rna la gzon pa dang /_cang mi smra bas rna la gzon par byed ces smod par byed/_phyar ka gtong bar byed/_kha zer bar byed pa'i skabs de dge slong rnams kyis bcom ldan 'das la gsol to/_/de nas bcom ldan 'das kyis byung ba 'di dang gleng gzhi 'di dang /_
[\[5b\]]
[\[5b.1\]]skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/_sangs rgyas bcom ldan 'das kyis dge slong 'dun pa 
[\[5b.2\]]la rmas pa/_dge slong khyod dge slong rnams kyis bsgo ba rna la gzon pa dang /_cang mi smra bas rna la gzon pa bden nam/_btsun pa mad do/_/sangs rgyas bcom ldan 'das kyis dge sbyong gi tshul ma yin pa/_rjes su mthun pa ma yin pa/_rung ba ma yin pa/_tshul 
[\[5b.3\]]dang mthun pa ma yin pa de ni rab tu byung bas bya ba ma yin no zhes rnam par smad pa mdzad do/_/de nas bcom ldan 'das kyis rnam grangs du mas rnam par smad nas/_dge slong rnams la bka' stsal pa/_dge slong dag de lta bas na phan yon bcu yang dag par gzigs 
[\[5b.4\]]pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_bsgo ba rna la gzon na ltung byed do/_/bsgo ba rna la gzon na zhes bya ba ni 
[\[5b.5\]]bsgo ba rna la gzon pa'i bsam pas ngag dang /_tshig dang /_tha snyad dang /_skad dang /_rjod pa dang /_nges pa'i tshig dang /_tshig gi lam dang /_tshig gi sgra dang /_ngag gi las dang /_ngag gi rnam par rig byed brjod pa'o/_/ltung byed do zhes bya ba ni sems can dmyal ba dang /_
[\[5b.6\]]dud 'gro dang /[ {]yi dgas [,]yi dwags [}]ngan song dang /_ngan 'gro dang /_log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/_des na ltung byed do 
[\[5b.7\]]zhes gsungs so/_/de la ltung bar ji ltar 'gyur zhe na/_dge slong dge slong gi gan du 'ongs te 'di skad ces tshe dang ldan pa khyod kyis dge slong skra dang kha spu bregs nas ring po ma lon pa snam sbyar dmar ser dang lhung bzed zha nye'i dbyar 'dab kyis sbyar ba dang /_khar ba sbu bus dkris 
[\[6a\]]
[\[6a.1\]]pa dang /_zhun mar gyi lhung bzed dam/_'bru mar gyi lhung bzed dam/_sbrang rtsi'i lhung bzed dam/_bu ram gyi dbu ba'i lhung bzed kyis 'ong ba mthong ngam zhes zer ba la/_des 'di skad ces tshe dang ldan pa kho bos dge slong skra dang kha spu bregs nas ring po ma lon pa 
[\[6a.2\]]snam sbyar dmar ser dang lhung bzed zha nye'i dbyar 'dab kyis sbyar ba dang /_khar ba sbu bus dkris pa dang /_zhun mar gyi lhung bzed dam/_'bru mar gyi lhung bzed dam/_sbrang rtsi'i lhung bzed dam/_bu ram gyi dbu ba'i lhung bzed kyis 'ong ba ni ma mthong gi/_'di ltar kho bos 
[\[6a.3\]]dge slong rkang pa gnyis kyis 'ong ba mthong ngo zhes smras na ltung byed du 'gyur ro/_/dge slong dge slong gi gan du 'ongs te/_'di skad ces tshe dang ldan pa khyod kyis dge slong ma skra bregs nas ring po ma lon pa snam sbyar dmar ser dang lhung bzed zha nye'i dbyar 'dab kyis sbyar ba dang /_
[\[6a.4\]]zhun mar gyi lhung bzed dam/_'bru mar gyi lhung bzed dam/_sbrang rtsi'i lhung bzed dam/_bu ram gyi dbu ba'i lhung bzed kyis 'ong ba mthong ngam zhes zer ba la/_des 'di skad ces tshe dang ldan pa kho bos dge slong ma skra bregs nas ring po ma lon pa snam sbyar dmar ser dang lhung 
[\[6a.5\]]bzed zha nye'i dbyar 'dab kyis sbyar ba dang zhun mar gyi lhung bzed dam/_'bru mar gyi lhung bzed dam/_sbrang rtsi'i lhung bzed dam/_bu ram gyi dbu ba'i lhung bzed kyis 'ongs pa ni ma mthong gi_/'di ltar kho bos dge slong ma rkang pa gnyis kyis 'ong ba mthong ngo zhes smras na ltung 
[\[6a.6\]]byed du 'gyur ro/_/dge slong ma dang dge tshul dang /_dge tshul ma la yang de bzhin du ci rigs par sbyar ro/_/dge slong dge slong gi gan du 'ongs te/_'di skad ces tshe dang ldan pa ji ltar khyim pa bu ram shing gi khur gyis sam/_smyig ma'i khur gyis sam/_'dam bu'i khur 
[\[6a.7\]]gyis sam/_shing gi khur gyis sam/_zhun mar gyi bum pas sam/_'bru mar gyi bum pas sam/_sbrang rtsi'i bum pas sam/_bu ram gyi dbu ba'i bum pas 'ong ba mthong ngo zhes zer ba la/_des 'di skad ces tshe dang ldan pa kho bos khyim pa bu ram shing gi khur gyis sam/_
[\[6b\]]
[\[6b.1\]]smyig ma'i khur gyis sam/_'dam bu'i khur gyis sam/_shing gi khur gyis sam/_zhun mar gyi bum pas sam/_'bru mar gyi bum pas sam/_sbrang rtsi'i bum pas sam/_bu ram gyi dbu ba'i bum pas 'ongs pa ni ma mthong gi_/'di ltar kho bos khyim pa rkang pa gnyis 
[\[6b.2\]]kyis 'ong ba mthong ngo zhes smras na ltung byed du 'gyur ro/_/dge slong dge slong gi gan du 'ongs te/_'di skad ces tshe dang ldan pa ji ltar khyim pa mo gos thams cad sngon pos sam/_thams cad ser pos sam/_thams cad dmar pos sam/_thams cad dkar pos sam/_zhun 
[\[6b.3\]]mar gyi bum pas sam/_'bru mar gyi bum pas sam/_sbrang rtsi'i bum pas sam/_bu ram gyi dbu ba'i bum pas 'ong ba mthong ngam zhes zer ba la/_des 'di skad ces tshe dang ldan pa kho bos khyim pa mo gos thams cad sngon pos sam/_thams cad ser pos sam/_thams 
[\[6b.4\]]cad dmar pos sam/_thams cad dkar pos sam/_zhun mar gyi bum pas sam/_'bru mar gyi bum pas sam/_sbrang rtsi'i bum pas sam/_bu ram gyi dbu ba'i bum pas 'ong ba ni ma mthong gi_/'di ltar kho bos khyim pa mo rkang pa gnyis kyis 'ong ba mthong ngo zhes smras na 
[\[6b.5\]]ltung byed du 'gyur ro/_/dge slong gis ji tsam du gzhan 'dri ba la lan gzhan 'debs na thams cad du ltung byed du 'gyur ro/_/rnam grangs de dag thams cad la cang mi smra bas rna la gzon na nyes byas su 'gyur ro/_/gshed ma'i gsad par bya ba bros nas de dge slong gi gan du 
[\[6b.6\]]'ongs te 'phags pa ji ltar gsad par bya ba mthong ngam zhes 'dri na/_gal te grang ba'i dus yin na dge slong gis gshed ma la bzhin [{]bzangs [,]bzang [}]me khang du zhugs la me 'de shig ces brjod par bya'o/_/gal te tsha ba'i dus yin na bzhin [{]bzangs [,]bzang [}]je dpong sa'i khang par zhugs shig_/
[\[6b.7\]]je skom 'thung shig_/je ngal so shig ces brjod par bya'o/_/gal te des de skad ces bdag mi grang ngo /_/bdag mi tsha'o/_/bdag mi skom mo/_/bdag ma chad do/_/'di ltar bdag gsad par bya ba 'dri'o zhes zer na/_je sen mo la bltas te sen mo mthong ngo zhes brjod 
[\[7a\]]
[\[7a.1\]]par bya'o/_/nam mkha' la bltas te nam mkha' mthong ngo zhes brjod par bya'o/_/gal te 'di skad ces bdag sen mo mi 'dri'o/_/bdag nam mkha' mi 'dri'o/_/'di ltar bdag gsad par bya ba 'dri'o zhes zer na/_dge slong des phyogs bzhir rnam 
[\[7a.2\]]par bltas te 'du byed thams cad bdag med pa yid la byas nas don dam par na sems can ma mthong ngo zhes brjod par bya ba la ltung ba med do/_/kha na ba dang /_khas sman 'dzin pa la ltung ba med do/_/las dang po pa dang /_smyos pa dang /_sems 'khrugs pa dang /_tshor ba dag 
[\[7a.3\]]gis nyen pa la ltung ba med do/_/sangs rgyas bcom ldan 'das la dge slong rnams kyis zhus pa/_btsun pa tshe dang ldan pa 'dun pa tshangs pa mtshungs par spyod pa rnams kyi ngag mi nyan nas bsgo ba rna la gzon pa dang /_cang mi smra bas rna la gzon pa'i grangs su stsal ba la 
[\[7a.4\]]gzigs/_dge slong dag da ltar du ma zad kyi 'di ltar 'das pa'i dus na yang 'di dge ba'i bshes gnyen rnams kyi ngag mi nyan nas tshul ma yin pas sdug bsngal bar gyur te/_de nyon cig_/dge slong dag sngon byung ba 'das pa'i dus na rdzing zhig na rus sbal gcig dang ngang pa gnyis 
[\[7a.5\]]shig 'khod de/_de nas dus gzhan zhig na lo bcu gnyis su than pa byung nas des rdzing de bskam par brtsams so/_/chos nyid kyis na 'jig rten gnas pa chags nas ring po ma lon pa'i tshe na dud 'gro dag kyang smra shes pas ngang pa gnyis kyis rus sbal la smras pa/_grogs po 
[\[7a.6\]]kho bo cag gnyis ni rdzing gzhan du 'gro'o/_/rus sbal gyis smras pa/_grogs po gnyis kho bo yang khrid de song shig_/ngang pa gnyis kyis smras pa/_khyod ji ltar khrid de 'gro bar bya/_rus sbal gyis smras pa/_kho bo shing gi dbus su khas gzung bar byas/_khyed gnyis kyis rtse 
[\[7a.7\]]mo gnyis nas zung la deng shig_/ngang pa gnyis kyis smras pa/_khyod smra 'dod pa yin pas tshig srung mi nus kyis kho bo cag gnyis khyer te mi 'gro'o/_/rus sbal gyis smras pa/_tshig bsrung bar bya'o/_/ngang pa gnyis kyis rus sbal de khyer te steng gi nam mkha' la 'phags nas 
[\[7b\]]
[\[7b.1\]]ji tsam na ri brags zhig gi steng na phar song ba dang /_khye'u dang bu mo dag gis mthong nas de dag gis smras pa/_shes ldan dag ltos shig ngang pa gnyis kyis rus sbal zhig khyer te song ngo zhes zer ba na/_rus sbal des kyang dang du blangs so/_/de nas ri brags gzhan zhig gi steng 
[\[7b.2\]]na phar song ba dang /_yang khye'u dang bu mo dag gis mthong nas de dag gis smras pa/_shes ldan dag ltos shig_/ngang pa gnyis kyis rus sbal zhig khyer te song ngo zhes zer ba dang /_rus sbal des bsams pa/_bdag gis yun ji srid du mtho 'tsham pa mnags par bya snyam nas 
[\[7b.3\]]smras pa/_ngang pa gnyis kyis kho bo khyer ba ma yin gyis 'di ltar kho bo rang 'gro'o zhes byas pa dang /_shing shor nas de sa la lhung ste/_de dag gis bzung nas tshul ma yin pas sdug bsngal bar byas pa dang lhas tshigs su bcad pa smras pa/_mdza' bshes phan par 'dod 
[\[7b.4\]]rnams kyis/_/smras pa gang zhig mi 'dzin pa/_/rus sbal gyis ni shing btang ltar/_/de ni lhung zhing las par 'gyur/_/dge slong dag de'i tshe de'i dus na ngang pa ches rgan shos gang yin pa de ni nga yin no/_/de'i tshe de'i dus na ngang pa cig shos gang yin pa de ni kun dga' bo 
[\[7b.5\]]yin no/_/de'i tshe de'i dus na rus sbal gang yin pa de ni 'dun pa 'di yin te/_'di de'i tshe na yang dge ba'i bshes gnyen rnams kyi ngag mi nyan pas tshul ma yin pas sdug bsngal bar gyur la/_da ltar yang 'di tshangs pa mtshungs par spyod pa rnams kyi ngag mi nyan pas bsgo ba 
[\[7b.6\]]rna la gzon pa dang /_cang mi smra bas rna la gzon pa'i grangs su bcug go/_/bsgo ba rna la gzon pa'i ltung byed de bcu gsum pa rdzogs [{]s+ho[,]so[}]//_//sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na 
[\[7b.7\]]bzhugs so/_/de'i tshe na khyim bdag gcig gis sangs rgyas la sogs pa dge slong gi dge 'dun khyim gzhan du gdugs tshod la spyan drangs pa dang /_dge slong gi dge 'dun ni bzhugs so/_/bcom ldan 'das ni rdzas las byung ba na bzhugs shing bsod snyoms mngon par 
[\[8a\]]
[\[8a.1\]]bsgrubs so/_/sangs rgyas bcom ldan 'das ni rgyu lngas rdzas las byung ba na bzhugs shing bsod snyoms mngon par sgrub par mdzad de/_lnga gang zhe na/_nang du yang dag 'jog la bzhed pa dang /_lha rnams la chos ston par bzhed pa dang /_nad 
[\[8a.2\]]pa la lta bar bzhed pa dang /_gnas mal la rtog par bzhed pa dang /_'dul ba la nyan thos rnams kyi bslab pa'i gzhi bca' bar bzhed pa'o/_/don 'dir ni bcom ldan 'das gnas mal la rtog par bzhed pa dang /_'dul ba la nyan thos rnams kyi bslab pa'i gzhi 
[\[8a.3\]]'cha' bar bzhed pas rdzas las byung ba na bzhugs shing bsod snyoms mngon par sgrub par mdzad do/_/de nas bcom ldan 'das kyis dge slong gi dge 'dun song nas ring po ma lon par thugs su chud nas lde mig bsnams te kun dga'i ra ba nas kun dga'i ra bar 
[\[8a.4\]]gtsug lag khang nas gtsug lag khang du/_khang khyim nas khang khyim du/_'chag sa nas 'chag sa dang /_gol bar gshegs shing mthar gyis gshegs pa na/_khang pa chen po'i gtsug lag khang zhig ga la ba der gshegs so/_/de'i tshe na khang pa chen po'i gtsug 
[\[8a.5\]]lag khang de na gnas mal rab tu mang po dag bla gab med par bzhag cing /_dus ma yin pa'i sprin chen po yang 'dus par gyur to/_/bcom ldan 'das kyis khang pa chen po'i gtsug lag khang de na gnas mal rab tu mang po dag bla gab med par bzhag cing dus ma yin pa'i 
[\[8a.6\]]sprin chen po 'dus pa yang gzigs so/_/gzigs nas kyang e ma zhes gsung zhing smad nas 'di snyam du dgongs te/_bram ze dang khyim bdag dad pa can dag gis pags pa dang /_sha dang khrag dag btsir cing btsir cing sbyin pa dag sbyin/_bsod nams dag 
[\[8a.7\]]byed pa gang yin pa de la dge slong dag drod mi shes pa dang /_so sor mi rtog par yongs su longs spyod do snyam du dgongs so/_/de nas bcom ldan 'das kyis rdzu 'phrul gyis dus ma yin pa'i sprin chen po de phyir dgag pa mdzad de/_bcom ldan 'das kyis rdzu 'phrul 
[\[8b\]]
[\[8b.1\]]gyis dgag pa mdzad pas de steng gi bar snang la chu lon lta bur gyur te/_mtha' na 'dug cing shas cher bcom ldan 'das la sdod cing 'dug go/_/de nas bcom ldan 'das kyis gnas mal rab tu mang po de dag skyabs yod par brubs nas dbyar gyi na bza' ras chen 
[\[8b.2\]]bsnams te sku bsil bar bzhed nas bang rim na bzhugs so/_/de nas bcom ldan 'das kyis dus ma yin pa'i sprin chen po de dgag pa'i rdzu 'phrul de slar bsdu ba mdzad de/_bcom ldan 'das kyis rdzu 'phrul de slar bsdu ba mdzad nas 'brug grags shing char gyis 
[\[8b.3\]]gshong dang thang thams cad tshim par gyur to/_/de nas bcom ldan 'das kyis sku dag bsil nas zhabs gnyis bsil te/_nang du yang dag 'jog gi slad du gtsug lag khang du gshegs so/_/de nas dge slong bsod snyoms sgrub pas bsod snyoms blangs nas/_
[\[8b.4\]]bcom ldan 'das ga la ba der song ngo /_/sangs rgyas bcom ldan 'das rnams ni chos nyid kyis bsod snyoms sgrub pa'i dge slong la/_dge slong ji lta zas bsod dam/_dge slong gi dge 'dun tshim par byas sam zhes so sor kun dga' bar mdzad pa yin pas/_bcom 
[\[8b.5\]]ldan 'das kyis dge slong bsod snyoms sgrub pa la/_dge slong ji lta zas bsod dam/_dge slong gi dge 'dun tshim par byas sam zhes so sor kun dga' bar mdzad pa dang /_des gsol pa/_btsun pa te por zas bsod cing /_dge slong gi dge 'dun tshim par bgyis so/_/
[\[8b.6\]]de nas bcom ldan 'das zhal zas kyi bya ba mdzad nas gtsug lag khang gi slad rol du zhabs gnyis bsil te/_nang du yang dag 'jog gi slad du gtsug lag khang du gshegs so/_/de nas bcom ldan 'das phyi dro nang du yang dag 'jog las bzhengs nas/_dge slong 
[\[8b.7\]]gi dge 'dun gyi gong du gdan bshams pa nyid la bzhugs so/_/bzhugs nas bcom ldan 'das kyis dge slong rnams la bka' stsal pa/_dge slong dag ngas 'di na dge slong gi dge 'dun song nas ring po ma lon par shes nas/_lde mig khyer te kun dga'i ra ba nas 
[\[9a\]]
[\[9a.1\]]kun dga'i ra bar/_gtsug lag khang nas gtsug lag khang du/_khang khyim nas khang khyim du/_'chag sa nas 'chag sa dang /_gol bar song zhing mthar gyis 'gro ba na/_khang pa chen po'i gtsug lag khang zhig ga la ba der phyin nas/_ngas khang pa 
[\[9a.2\]]chen po'i gtsug lag khang de na gnas mal rab tu mang po dag bla gab med par bzhag cing dus ma yin pa'i sprin chen po 'dus pa mthong ngo /_/mthong nas kyang e ma zhes byas te smad nas/_'di snyam du bram ze dang khyim bdag dad pa can dag gis pags pa dang /_
[\[9a.3\]]sha dang khrag dag btsir cing btsir cing sbyin pa dag sbyin/_bsod nams dag byed pa gang yin pa de la dge slong dag drod mi shes pa dang /_so sor mi rtog par yongs su longs spyod do snyam du dgongs kyis dge slong dag khyed kyis dad pas sbyin par bya ba la drod ran par 
[\[9a.4\]]yongs su longs spyad pa dang /_spang zhing yongs su longs spyad pa dang /_dus su yongs su longs spyad pa dang /_brtag cing yongs su longs spyad pa dang /_khad kyis yongs su longs spyad na legs so//_//bar sdom la/_drod ran pa dang spang ba dang /_/
[\[9a.5\]]de bzhin dus dang brtag pa dang /_/khad kyis yongs su spyad pa yin/_/de nas bcom ldan 'das kyis drod ran pa dang /_sbang ba dang /_dus dang /_brtag pa dang /_khad kyis yongs su longs spyod pa'i bsngags pa brjod nas/_dge slong rnams la bka' stsal pa/_
[\[9a.6\]]dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge 
[\[9a.7\]]slong gang dge 'dun gyi khri'am/_khri'u 'am/_stan nang tshangs can nam/_la ba'am/_sngas sam/_gor bu bla gab med par bting ngam 'ding du bcug nas ma bsdus sam/_sdud du ma bcug par de nas song na ltung byed do zhes bcom ldan 'das kyis 'dul ba la 
[\[9b\]]
[\[9b.1\]]nyan thos rnams kyi bslab pa'i gzhi bca' bar mdzad do/_/dge slong rab tu mang po dag don mthun dang lhan cig ljongs rgyur dong ba na ri brags shig tu phyin nas/_de dag gis ri brags der gnas bca' bar brtsams pa dang /_ri brags de na gtsug lag khang zhig 
[\[9b.2\]]yod nas de na de dag la mi zhig gis smras pa/_'phags pa dag khyed cag gtsug lag khang du mi gnas sam/_bzhin [{]bzangs [,]bzang [}]mi gnas te kho bo cag ni don mthun la rag las pa yin pas/_gal te kho bo cag gtsug lag khang du gnas par gyur na don mthun 
[\[9b.3\]]gyis kho bo cag bor te 'gro bar 'gyur ro/_/des smras pa/_'phags pa dag bzhud la gtsug lag khang du gzims shig dang /_don mthun cha ba'i dus kyi tshe bdag gis 'phags pa dag bslang bar bgyi'o/_/de dag gtsug lag khang du dong ste gnas mal 
[\[9b.4\]]bshams nas nyal ba dang /_don mthun chas te/_glang tha ma bkal zin pa dang /_de nas mi de sad nas de song ste dge slong rnams la smras pa/_'phags pa dag don mthun chas kyis myur du spyon cig_/de dag ji srid du lag pa dag bsnyal bar byed/_so shing 
[\[9b.5\]]dag 'dor bar byed/_gnas mal dag gtong bar byed pa de srid du don mthun thal bar gyur nas/_de dag phyi bzhin 'brang zhing 'dong ba na chom rkun pa dag gis bcom par gyur nas de dag mthar gyis gtsug lag khang du phyin pa dang /_de dag dge slong rnams kyis 
[\[9b.6\]]mthong nas smras pa/_tshe dang ldan pa dag 'ongs pa legs so 'ongs pa legs so/_/ji lta bde bar brgyus sam/_tshe dang ldan pa dag bde bar brgyus re skan/_ci nyes/_tshe dang ldan pa dag kho bo cag chom rkun pa dag gis bcom mo zhes zer ba'i skabs de dge slong 
[\[9b.7\]]rnams kyis bcom ldan 'das la gsol pa dang /_bcom ldan 'das kyis bka' stsal pa/_dge slong 'khod pa dag la bcol bar bya'o/_/bcom ldan 'das kyis dge slong 'khod pa dag la bcol bar bya'o zhes bka' stsal nas/_mnyan yod na khyim bdag gnyis 
[\[10a\]]
[\[10a.1\]]shig 'khod pa de gnyis phan tshun khon yod cing gcig ni dad pa dang ldan pa yin la/_gcig ni ma dad pa yin nas/_dad pa can gyis bsams pa/_khon spel bas ci bya ste/_khon zhi bar byas song la rab tu 'byung bar bya'o snyam nas de rgyal byed kyi 
[\[10a.2\]]tshal du song ste dge slong gi gan du rab tu byung ngo /_/khyim bdag ma dad pa shos des mi zhig la dris pa/_bzhin [{]bzangs [,]bzang [}]khyim bdag che ge mo zhes bya ba de gar song /_des smras pa/_rab tu byung ngo /_/gang du/_shAkya'i bu'i dge sbyong rnams kyi nang du'o/_/ci de mi 
[\[10a.3\]]'jigs pa'i grong khyer yin nam/_kho bo der yang song la de la gnod par bya'o/_/'jig rten ni mdza' bshes dang /_dgra bo dang /_tha mal pa yin pas gzhan zhig de'i gan du song ste smras pa/_khyod la khyim bdag de gshe'o/_/des bsams pa/_bdag 
[\[10a.4\]]nyes dmigs gang gis rab tu byung ba'i nyes dmigs de nyid kyis rjes su 'brel to snyam nas de mkhan po'i drung du song ste/_smras pa/_mkhan po bdag nyes dmigs gang gis rab tu byung ba'i nyes dmigs de nyid kyis rjes su 'brel bar gyur gyis mchi'o/_/bu gang 
[\[10a.5\]]du 'gro/_/rgyal po'i khab tu'o/_/de ltar gyis shig_/de rgyal po'i khab tu 'phags pa dang /_khyim bdag de yang rgyal byed kyi tshal du 'ongs nas dge slong la dris pa/_'phags pa khyim bdag 'di zhes bgyi ba de ci rab tu byung ngam/_rab tu byung ngo /_/de gar mchis/_
[\[10a.6\]]rgyal po'i khab tu song ngo /_/des bsams pa/_ci de mi 'jigs pa'i grong khyer yin nam/_bdag der yang song la de la mtshams gcad par bya'o snyam nas de yang rgyal po'i khab tu 'phags so/_/dge slong ni dus su 'gro zhing dus ma yin par mi 'gro la/_khyim pa ni 
[\[10a.7\]]dus su yang 'gro/_/dus ma yin par yang 'gro bas dge slong de ri brags kyi gtsug lag khang zhig tu zhugs pa dang /_khyim bdag des mthong nas des bsams pa/_gal te bdag gis 'di la cung zad smra ba'i rigs na 'di'i grogs dge slong dag mang bas bdag la gnod pa 
[\[10b\]]
[\[10b.1\]]byed par 'gyur gyis bdag gis sang 'di shes par bya'o snyam mo/_/dge slong de yang nang par sngar langs te dge slong rnams la smras pa/_tshe dang ldan pa dag bdag 'gros gnas mal 'de re zhes gnas mal gtad pa dang /_dge slong rnams kyis smras pa/_khyod 
[\[10b.2\]]gar 'gro/_/rgyal po'i khab tu'o/_/tshe dang ldan pa lam 'di ni dogs pa dang bcas pa yin gyis 'di nas ma 'gro shig_/'di ni lam gzhan yin gyis de nas song zhig_/de lam de nas song ba dang /_khyim bdag de yang nang par sngar langs nas gtsug lag 
[\[10b.3\]]khang du song ste dge slong la dris pa/_'phags pa dge slong 'di zhes bgyi ba gar mchis/_rgyal po'i khab tu'o/_/shul gang nas/_che ge mo zhig nas so/_/de de'i phyi bzhin song ba dang /_dge slong des de mthong nas des de la smras pa/_bzhin [{]bzangs [,]bzang [}]khon 
[\[10b.4\]]zhi bar gyur cig_/des smras pa/_da zhi bar bya'o zhes khyim bdag des dge slong de shin tu brdeg brdeg nas lhung bzed kyang bcag_/chos gos dag kyang dral te tha ma ma shi tsam byas te btang nas/_dbugs de'u chad pa las sos te phyir log nas gtsug lag 
[\[10b.5\]]khang de nyid du phyin pa dang /_dge slong rnams kyis de mthong nas smras pa/_tshe dang ldan pa ci'i phyir khyod gnas skabs 'di lta bur gyur/_des skabs de dge slong rnams la rgyas par brjod nas yang smras pa/_gal te kho bos tshe dang ldan pa dag gis bstan pa ltar 
[\[10b.6\]]ma byas na kho bo gnas skabs 'di 'dra bar mi 'gyur ro zhes zer ba'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_de 'dra ba'i rkyen ma gtogs so/_/de nas bcom ldan 'das kyis bslab pa 
[\[10b.7\]]'dod pa dang /_bslab pa la gus pa dang /_bslab pa la yo byad bsnyungs pa'i bsngags pa brjod nas dge slong rnams la de dang mthun pa dang /_de'i shas che ba dang /_de dang 'tsham pa'i bka' mchid mdzad nas dge slong rnams la bka' stsal pa/_dge slong dag 
[\[11a\]]
[\[11a.1\]]de lta bas na snga ma ni bcas pa yin la/_'di ni gnang ba yin te/_nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge slong gang dge 'dun gyi khri'am/_khri'u'am/_stan nang tshangs can nam/_la 
[\[11a.2\]]ba'am/_sngas sam/_gor bu bla gab med par bting ngam/_'ding du bcug nas ma bsdus sam/_sdud du ma bcug gam/_dge slong 'khod pa la ma bcol bar de nas song na de 'dra ba'i rkyen ma gtogs te ltung byed do/_/yang dge slong gang zhes bya ba ni chos 'di pa'o/_/
[\[11a.3\]]dge 'dun gyi zhes bya ba ni de bzhin gshegs pa'i nyan thos kyi dge 'dun gyi'o/_/khri zhes bya ba ni khri nyid do/_/khri'u zhes bya ba ni khri'u nyid do/_/stan nang tshangs can zhes bya ba ni shing bal can no/_/la ba zhes bya ba ni la ba nyid do/_/sngas zhes bya ba ni sngas su 
[\[11a.4\]]gzhug pa'o/_/gor bu zhes bya ba ni gru bzhi'o/_/bla gab med par zhes bya ba ni ma g.yogs par ro/_/bting ngam zhes bya ba ni rang gis so/_/'ding du bcug nas zhes bya ba ni gzhan no/_/ma bsdus sam zhes bya ba ni rang gis so/_/sdud du ma bcug gam zhes bya 
[\[11a.5\]]ba ni gzhan no/_/dge slong 'khod pa la zhes bya ba ni de na dge slong gang 'dug pa la'o/_/ma bcol bar zhes bya ba la bcol ba ni rnam pa lnga ste/_gtsug lag khang 'de re zhes bya ba dang /_gtsug lag khang ltos shig ces bya ba'am/_gnas mal 'de re zhes bya ba 
[\[11a.6\]]dang /_gnas mal sdus shig ces bya ba dang /_sgo lcags chug shig ces bya ba nyid ni lnga pa'o/_/gal te dge slong med na dge tshul la bcol bar bya'o/_/gal te dge tshul med na khyim bdag la bcol bar bya'o/_/gal te khyim bdag med na phyogs bzhir 
[\[11a.7\]]rnam par bltas te lde mig sbas nas 'gro bar bya'o/_/gal te lam kar dge slong mthong na kho bos phyogs ga ge mo zhig tu lde mig sbas kyis long shig ces brjod par bya'o/_/de nas song na zhes bya ba ni nyen kor spangs na'o/_/sangs rgyas bcom ldan 
[\[11b\]]
[\[11b.1\]]'das la tshe dang ldan pa nye ba 'khor gyis zhus pa/_btsun pa dge slong gi gnas mal gyi nyen kor gang lags/_nye ba 'khor ngas bram ze gro bzhin skyes la a mra'i sdong po shin tu me tog phun sum tshogs pa/_'bras bu phun sum tshogs pa/_yal ga'i tshogs 
[\[11b.2\]]phun sum tshogs pa 'dom bdun gyis bar du chod pa'i a mra'i sdong po bdun po gang dag yin pa de dag la 'dom bzhi bcu rtsa dgu yod par bstan pa de ni dge slong gi gnas mal gyi nyen kor yin no/_/de 'dra ba'i rkyen ma gtogs te zhes bya ba ni de 'dra ba'i rkyen bzhag 
[\[11b.3\]]ste'o/_/ltung byed do zhes pa ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang /_log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba de ma bshags shing so sor 
[\[11b.4\]]ma bshags na dge ba'i chos rnams la sgrib par byed pa ste/_des na ltung byed do zhes gsungs so/_/de la ltung bar ji ltar 'gyur zhe na/_'di lta ste/_dge slong gis dge 'dun gyi gnas mal bla gab med par bzhag ste de nas song na ji srid du nyen kor ma spangs 
[\[11b.5\]]kyi bar du nyes byas su 'gyur la/_nyen kor spangs na ltung byed du 'gyur ro/_/gal te lam kar bdag gi dge 'dun gyi gnas mal shos 'di lta bu zhig tu gzhag go snyam du dran zhing /_gal te de 'di snyam du bdag gi tshangs pa mtshungs par spyod pa mkhas pa dag 
[\[11b.6\]]sdud par 'gyur ro snyam na dge slong des phyin cad de ltar mi bya'o snyam du sems bskyed par bya zhing tshig tu yang brjod par bya ste ltung ba de yang chos bzhin du phyir bya'o/_/gal te lam kar dge slong der 'gro ba mthong zhing /_gal te de 'di snyam du 'dis sdud par 'gyur 
[\[11b.7\]]ro snyam na de la 'di skad ces tshe dang ldan pa kho bos dge 'dun gyi gnas mal phyogs ga ge mo zhig tu bzhag pa de sdus shig ces brjod par bya zhing dge slong des phyin cad de ltar mi bya'o snyam du sems bskyed par bya zhing tshig tu yang brjod par bya ste ltung ba de yang chos 
[\[12a\]]
[\[12a.1\]]bzhin du phyir bya'o/_/dge slong des kyang dge slong de la khas blangs nas gus par bya ste bsdu bar bya'o/_/gal te sdud par mi byed na 'gal tshabs can du 'gyur ro/_/gal te der son nas bdag gis dge 'dun gyi gnas mal phyogs 'di lta bu zhig 
[\[12a.2\]]tu gzhag go snyam du dran zhing gal te de 'di snyam du bdag gi tshangs pa mtshungs par spyod pa mkhas pa dag sdud par 'gyur ro snyam na/_dge slong des phyin cad de ltar mi bya'o snyam du sems bskyed par bya zhing tshig tu yang brjod par bya ste ltung ba de yang chos bzhin du phyir 
[\[12a.3\]]bya'o/_/gal te der son nas dge slong der 'gro ba mthong zhing /_gal te de 'di snyam du 'dis sdud par 'gyur ro snyam na de la 'di skad ces tshe dang ldan pa kho bos dge 'dun gyi gnas mal phyogs ga ge mo zhig tu bzhag pa de sdus shig ces brjod par bya zhing dge slong des 
[\[12a.4\]]phyin cad de ltar mi bya'o snyam du sems bskyed par bya zhing tshig tu yang brjod par bya ste ltung ba de yang chos bzhin du phyir bya'o/_/dge slong des kyang dge slong de la khas blangs nas gus par bya ste bsdu bar bya'o/_/gal te sdud par mi byed na 'gal tshabs can du 'gyur ro/_/dge 
[\[12a.5\]]slong gis dge 'dun gyi gnas mal bla gab med par bzhag nas gtsug lag khang du 'dir bdag gis sems mnyam par ma bzhag pa mnyam par gzhag go snyam pa'am/_sems mnyam par bzhag pa rnam par grol bar bya'o snyam pas nang du yang dag 'jog gi phyir 
[\[12a.6\]]'jug par byed cing /_de ting nge 'dzin de las mtshan mo'i thun dang po'am/_thun phyed na ldang bar byed na gal te gnas mal phan phun du ma gyur na nyes byas su 'gyur la/_gal te phan phun du gyur na ltung byed du 'gyur ro/_/dge slong gis dge 'dun gyi gnas mal bla gab 
[\[12a.7\]]med par bzhag nas gtsug lag khang du 'dir bdag gis sems mnyam par ma bzhag pa mnyam par gzhag go snyam pa'am/_sems mnyam par bzhag pa rnam par grol bar bya'o snyam pas nang du yang dag 'jog gi phyir 'jug par byed cing de ting nge 'dzin de 
[\[12b\]]
[\[12b.1\]]las mtshan mo'i gung thun nam/_thun tha ma'am/_skya rengs ma shar ba'am/_skya rengs shar ba'am/_nyi ma ma shar ba'am/_nyi ma shar ba'am/_nyi ma'i brgyad cha shar ba'am/_nyi ma'i bzhi cha shar ba'am/_phyed ma yol ba'am/_phyed yol ba'am/_nyi ma'i bzhi 
[\[12b.2\]]cha lus pa'am/_nyi ma'i brgyad cha lus pa'am/_nyi ma ma nub pa'am/_nyi ma nub pa'am/_rgyu skar dag ma shar ba'am/_rgyu skar dag shar ba na ldang bar byed na/_gal te gnas mal phan phun du ma gyur na nyes byas su 'gyur la/_gal te phan phun du gyur na ltung byed du 
[\[12b.3\]]'gyur ro/_/sangs rgyas bcom ldan 'das la tshe dang ldan pa nye ba 'khor gyis zhus pa/_btsun pa gnas mal gyi phan phun du mchis/_nye ba 'khor gnyis te/_rlung gi phan phun dang /_char pa'i phan phun no/_/rlung gi phan phun gang zhe na/_rim pa gcig nas rim pa 
[\[12b.4\]]gnyis pa'i bar du bzlog par gyur pa'o/_/char pa'i phan phun gang zhe na/_rim pa gcig nas rim pa gnyis pa'i bar du thal bar gyur pa'o//_//bar sdom la/_chos bstan pa dang mgron 'bod dang /_/gtsug lag khang dang chos nyan dang /_/'dug pa dang 
[\[12b.5\]]ni gnyis po dang /_/sku gzugs dang ni nad pa dang /_/stan dang lnga dang gcig la gnyis/_/phyi bzhin 'gro dang grogs bya dang /_/kha ton pa dang zhu ba dang /_/stan bkur ba dang zan bcad dang /_/brub pa dang ni bcol ba dang /_/me dang chu yang de bzhin no/_/bram ze 
[\[12b.6\]]dang khyim bdag dad pa can dag dge slong dag gi gan du 'ongs te smras pa/_'phags pa dag chos bstan du gsol/_dge slong dag gis smras pa/_bcom ldan 'das 'di na bzhugs kyis/_bcom ldan 'das kyi gan du deng shig dang /_bcom ldan 'das ston par 
[\[12b.7\]]'gyur ro/_/'phags pa dag ston pa nyag gcig lags pas re zhig lha rnams la chos ston tam/_'on te klu rnams la'am/_'on te gnod sbyin rnams la'am/_'on te dri za rnams la'am/_'on te mi rnams la chos ston sus 'tshal gyis khyed kyis kyang ston cig_/
[\[13a\]]
[\[13a.1\]]bcom ldan 'das kyis ma gnang ngo zhes zer ba'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_dge slong dag de lta bas na rjes su gnang gis dge slong rnams kyis kyang chos bstan par 
[\[13a.2\]]bya'o/_/bcom ldan 'das kyis dge slong rnams kyis kyang chos bstan par bya'o zhes bka' stsal nas/_dge slong dag 'greng bzhin du chos ston par byed pa na de dag skye bo phal po che'i tshogs kyis yongs su bskor bar gyur nas/_bram ze dang khyim bdag dad pa can dag gis 
[\[13a.3\]]smras pa/_'di dag skyes 'bul ba dag 'ongs pa yin nam ci zhes zer ba'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_'dug ste chos bstan par bya'o/_/dge slong dag rang rang gi stan dag thogs te 'dong ba na ma 
[\[13a.4\]]dad pa dag gis mthong nas rol mo ltar 'dong ngam ci zhes co 'dri bar byed pa'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_de lta bas na rjes su gnang gis dge 'dun gyi stan dag nye bar gzhag par bya'o/_/bcom 
[\[13a.5\]]ldan 'das kyis dge 'dun gyi stan dag nye bar gzhag par rjes su gnang ba khyim bdag mgon med zas sbyin gyis thos nas/_des dge 'dun la khri lnga brgya phul ba dang /_de dag thams cad chos ston par byed pa na ca cor gyur pa'i skabs de dge slong rnams kyis bcom ldan 'das 
[\[13a.6\]]la gsol pa dang /_bcom ldan 'das kyis bka' stsal pa/_gcig gis chos bstan par bya'o/_/de dag gis gang gis bstan par bya ba mi shes nas/_bcom ldan 'das kyis bka' stsal pa/_dge 'dun gyi gnas brtan nas bzung ste/_dge 'dun gyi gsar bu'i 
[\[13a.7\]]bar gyis chos bstan par bya'o/_/gal te gsar bu'i mtha' dag chos ston par byed pa na/_rgan pa'i mtha' dag mi brjid par gyur nas/_bcom ldan 'das kyis bka' stsal pa/_rgan pa'i mtha' logs su 'dug ste chos bstan par bya'o/_/dge 'dun gyi gnas brtan 
[\[13b\]]
[\[13b.1\]]mi brjid par gyur nas/_bcom ldan 'das kyis bka' stsal pa/_rgan pa'i mtha' logs su stan gnyis sam gsum bzhag ste chos bstan par bya'o/_/der yang chos ston pa mi brjid par gyur nas/_bcom ldan 'das kyis bka' stsal pa/_rgan pa'i mtha' 
[\[13b.2\]]logs su stan gnyis sam gsum bzhag ste seng ge'i khri bsham par bya'o/_/chos ston pa 'dzeg dka' nas/_bcom ldan 'das kyis bka' stsal pa/_gal te phyogs nges pa yin na so phag dag gis them skas bya'o/_/gal te phyogs nges pa ma yin na shing dag 
[\[13b.3\]]gis them skas bya'o/_/de mchil ma 'dor bas yid du mi 'ong bar gyur nas/_bcom ldan 'das kyis bka' stsal pa/_mchil ma'i snod gzhag par bya'o/_/der sbrang bu dag 'du nas bcom ldan 'das kyis bka' stsal pa/_gcal blug par bya'o/_/dge slong rnams kyis 
[\[13b.4\]]ci zhig blug pa mi shes nas/_bcom ldan 'das kyis bka' stsal pa/_bye ma'am thal ba blug par bya'o/_/de dri nga bar gyur nas bcom ldan 'das kyis bka' stsal pa/_dus dus su sbyang ba dang bskam par bya'o/_/de dag gral tshar gcig kho nar ring por shom par byed 
[\[13b.5\]]pa na gzhon pa'i mtha' dag gis mi thos nas/_bcom ldan 'das kyis bka' stsal pa/_gnas mal rnam pa gnyis su bsham par bya ste/_zla gam gyi rnam pa lta bu'am/_rdzing bu'i rnam pa lta bur ro/_/bram ze dang khyim bdag dad pa can dag gis dge slong rnams khyim 
[\[13b.6\]]gzhan du mgron du bos pa na dge slong dag dang du mi len nas/_bram ze dang khyim bdag dad pa can dag gis smras pa/_'phags pa dag gang gi tshe sangs rgyas 'jig rten du ma byung ba de'i tshe na ni mu stegs can dag sbyin gnas lags mod/_da ni bcom ldan 'das 'jig rten 
[\[13b.7\]]du byung bas khyed cag sbyin gnas lags te/_gal te khyed cag dang du mi bzhes na/_ci bdag cag dge ba'i shul rgyags ma mchis par 'jig rten 'di nas 'jig rten pha rol du mchi bar bgyi 'am zhes zer ba'i skabs de dge slong rnams kyis bcom ldan 'das la gsol pa dang /_
[\[14a\]]
[\[14a.1\]]bcom ldan 'das kyis bka' stsal pa/_dang du blang bar bya'o/_/de dag stan dag g.yar po byed pa na dge slong rnams kyis mi ster nas/_bcom ldan 'das kyis bka' stsal pa/_stan dag brnyan par bya'o/_/dge slong dag zan zos nas/_stan de dag 
[\[14a.2\]]khyer te 'dong ba na de dag gis smras pa/_'phags pa dag khyed bzhud cig dang bdag cag gis 'tshal te mchi'o zhes zer ba na/_dge slong dag 'gyod pas mi 'jog nas/_bcom ldan 'das kyis bka' stsal pa/_gzhag par bya'o/_/de dag gis smras pa/_'phags 
[\[14a.3\]]pa dag skom mnabs te bzhud kyi bar du re zhig gzhes shig ces zer ba na dge slong dag mi sdod nas/_bcom ldan 'das kyis bka' stsal pa/_bsdad par bya'o/_/de dag la de lta bu'i rkyen byung nas des na stan de dag mi skyel nas/_bcom ldan 'das kyis bka' stsal 
[\[14a.4\]]pa/_blang bar bya'o/_/bcom ldan 'das kyis blang bar bya'o zhes bka' stsal nas de dag gis gang gis blang ba mi shes nas/_bcom ldan 'das kyis bka' stsal pa/_gnas pa dag gis gaN+DI chung ngu brdungs te blang bar bya'o/_/bram ze dang khyim bdag dad pa 
[\[14a.5\]]can dag gtsug lag khang du lhags te dge slong dag mgron du 'bod pa na dge slong dag dang du mi len nas/_bcom ldan 'das kyis bka' stsal pa/_dang du blang bar bya'o/_/de dag dge slong dag zan zos nas stan dag g.yar po byed pa na dge slong dag gis mi ster nas de dag 
[\[14a.6\]]gis smras pa/_'phags pa dag bdag cag ni khyed la bshos gsol ba lags na/_khyed kyis bdag cag la stan dag mi g.yar ram zhes zer nas bcom ldan 'das kyis bka' stsal pa/_stan dag brnyan par bya'o/_/de dag gis de nyid du bor te dong ba na de dag ma byin par len 
[\[14a.7\]]pa dag gis brkus nas bcom ldan 'das kyis bka' stsal pa/_bsrung ba'i dge slong gzhag par bya'o/_/de de dag gi nang nyid du zhugs pa dang de dag gis smras pa/_'phags pa ci yang bzhed dam/_des smras pa/_kho bo mi 'dod de/_'di ltar kho bo stan dag srung ngo /_/
[\[14b\]]
[\[14b.1\]]de dag gis smras pa/_'phags pa ci bdag cag khyed kyi gdan dag rku snyam mam/_gal te thugs mi ches na snoms te bzhud cig ces zer nas/_bcom ldan 'das kyis bka' stsal pa/_de'i nang du 'jug par mi bya bar mtha' gcig tu 'dug ste/_gal te kha ton pa 
[\[14b.2\]]yin na ni des kha ton bya zhing de la yang sems gtad par bya'o/_/gal te spong ba pa yin na ni des kyang mtha' gcig tu 'dug ste yid la bya ba bskyed par bya zhing de la yang sems gtad par bya'o/_/gang gi tshe dong bar gyur pa de'i tshe na brub par bya'o/_/de dag chang gi tshigs 
[\[14b.3\]]ma dang /_snum dang /_bshang ba dang /_gci bas ma rung bar gyur pa na dge slong dag 'dor bar byed nas/_bcom ldan 'das kyis bka' stsal pa/_de dag dor bar mi bya bar gang dag chang gi tshigs mas ma rung bar gyur pa de dag ni chu dag gis sbyang bar bya'o/_/gang dag 
[\[14b.4\]]snum gyis ma rung bar gyur pa de dag ni chal gyis sbyang bar bya'o/_/gang dag bshang ba dang gci bas ma rung bar gyur pa de dag ni sa'am/_'dag rdzas sam/_lci bas sbyang bar bya'o/_/bcom ldan 'das kyis chos mnyan par bya'o/_/zhes bka' stsal nas/_dge slong 
[\[14b.5\]]dag bla gab med par byed pa na nyi ma tsha nas/_bcom ldan 'das kyis bka' stsal pa/_bla re gdags par bya'o/_/rlung dang char byung nas de dag gis gnas mal bor te 'dong bas de ma rung bar gyur nas/_bcom ldan 'das kyis bka' stsal pa/_brub par bya'o/_/de 
[\[14b.6\]]dag gis sus brub pa mi shes te/_su gang la la 'dug pa des de 'brub par byed pa na rgan pa'i mtha' dag la gzhi bzang po bshams pa de dag dge slong gnas brtan gnas brtan dag gis brub par mi nus nas bcom ldan 'das kyis bka' stsal pa/_rgan pa'i mtha' 
[\[14b.7\]]dag gi ni gzhon pa rnams kyis brub par bya zhing /_gzhon pa'i mtha' dag gi ni rgan pa rnams kyis brub par bya'o/_/brubs nas tshoms gcig tu byed pas de dag ma rung bar gyur nas/_bcom ldan 'das kyis bka' stsal pa/_mthun pa dang mthun par gzhag par 
[\[15a\]]
[\[15a.1\]]bya'o/_/de dag phyis chos mnyan pa mi byed nas/_bcom ldan 'das kyis bka' stsal pa/_g.yogs pa'am/_bla gab med par bya'o/_/de ltar chos nyan pa na bram ze dang khyim bdag dad pa can dag gis nor bus spras pa dang /_gser dang dngul gyis 
[\[15a.2\]]brgyan pa'i gos dag gis seng ge'i khri bshams pa dang /_dge slong dag 'gyod pas mi 'dug nas/_bcom ldan 'das kyis bka' stsal pa/_khyim pa'i gos dag yin par bya ste/_mi rtag pa nyid yid la bya bas zil gyis mnan nas 'dug par bya ste/_'di la 'gyod 
[\[15a.3\]]par mi bya'o/_/dge slong dag dge 'dun gyi gnas mal mi 'brub cing de nyid du 'dor ba na de dag ma rung bar gyur nas/_bcom ldan 'das kyis bka' stsal pa/_de dag kyang brub par bya'o/_/khyim bdag gcig la gtsug lag khang dgon pa dang /_grong mtha' pa 
[\[15a.4\]]gnyis yod nas de'i gtsug lag khang grong mtha' pa na ni gnas mal mang du yod la/_gtsug lag khang dgon pa na ni gnas mal nyung ngo /_/dus gzhan zhig na dgon pa'i gtsug lag khang du dus ston byung nas/_dge slong dgon pa pa dag gi grong mtha'i gtsug 
[\[15a.5\]]lag khang nas gnas mal g.yar ba dang /_dge slong grong mtha' pa dag gis ma ster nas/_bcom ldan 'das kyis bka' stsal pa/_brnyan par bya'o/_/gal te char 'bab bam/_char 'bab du dogs na brnyan par mi bya'o/_/lam kar rlung dang /_char bab pas de 
[\[15a.6\]]dag ma rung bar gyur nas/_bcom ldan 'das kyis bka' stsal pa/_shing ljon pa'i drung ngam/_rtsig drung du bcer te rdzas gcig gis g.yog par bya'o/_/de dag rdzas bzang pos g.yog par byed nas/_bcom ldan 'das kyis bka' stsal pa/_rdzas ngan pas g.yog par 
[\[15a.7\]]bya'o/_/dus ston zin nas de dag gtsug lag khang 'di yang khyim bdag de'i yin no snyam nas phyir mi 'bul nas/_bcom ldan 'das kyis bka' stsal pa/_mthus dgug par bya'o/_/ngo mi shes nas bcom ldan 'das kyis bka' stsal pa/_gnas mal 'di ni khyim 
[\[15b\]]
[\[15b.1\]]bdag che ge mo zhig gi dgon pa'i gtsug lag khang gi yin no/_/'di ni grong mtha'i gtsug lag khang gi yin no zhes yi ge bri zhing gnas mal ji ltar nges par byas pa bzhin du longs spyad par bya'o/_/khyim bdag mgon med zas sbyin bcom ldan 'das ga la ba der song ste 
[\[15b.2\]]phyin nas/_bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/_/mtha' gcig tu 'dug nas bcom ldan 'das la khyim bdag mgon med zas sbyin gyis 'di skad ces gsol to/_/gang gi tshe bcom ldan 'das bgres pa'i mtha' 
[\[15b.3\]]logs na bzhugs pa de'i tshe na bgres pa'i mtha' brjid par gyur cing /_gang gi tshe bcom ldan 'das bgres pa'i mtha' logs na mi bzhugs pa de'i tshe na bgres pa'i mtha' mi brjid par gyur na/_gal te bcom ldan 'das kyis gnang na bdag gis 'dzam bu'i grib 
[\[15b.4\]]ma la bzhugs pa'i sku gzugs bgyid du stsal to/_/bcom ldan 'das kyis bka' stsal pa/_gnang gis byed du chug shig_/des 'dzam bu'i grib ma la bzhugs pa'i sku gzugs byed du bcug ste/_de rgan pa'i mtha' logs su bzhag go/_/rlung dang char pa byung nas 
[\[15b.5\]]dge slong rnams kyis de bor te dong ba dang /_bram ze dang khyim bdag dad pa can dag khyed kyis ston pa yang bor ro zhes smod par byed nas/_bcom ldan 'das kyis bka' stsal pa/_khyim pa'am/_dge tshul gyis spyan drang bar bya'o/_/khyim pa yang med/_dge tshul yang 
[\[15b.6\]]med nas bcom ldan 'das kyis bka' stsal pa/_dge slong rnams kyis ston pa'i 'du shes bskyed de spyan drang bar bya'o/_/dge slong dag na bar gyur nas de dag la su yang mi lta nas/_bcom ldan 'das kyis bka' stsal pa/_nad pa dus gsum du blta bar bya'o/_/bcom ldan 
[\[15b.7\]]'das kyis nad pa dus gsum du blta bar bya'o zhes bka' stsal nas/_de dag gis gang gis blta bar bya ba mi shes nas/_bcom ldan 'das kyis bka' stsal pa/_dge 'dun gyi gnas brtan nas bzung ste dge 'dun gyi gsar bu'i bar gyis blta bar bya'o/_/bcom 
[\[16a\]]
[\[16a.1\]]ldan 'das kyis nad pa blta bar bya'o zhes bka' stsal nas/_dge slong gnas brtan gnas brtan dag nad pa lta bar byed pa na/_de dag 'greng bzhin du nad pa lta bar byed pas nad pa dag nyam nga bar gyur nas/_bcom ldan 'das kyis bka' stsal pa/_'dug 
[\[16a.2\]]ste nad pa blta bar bya'o/_/bcom ldan 'das kyis 'dug ste nad pa blta bar bya'o/_/zhes bka' stsal nas/_dge slong dag rang rang gi stan dag khyer te 'dong ba na ma dad pa dag 'phags pa dag rol mo ltar 'dong ngam ci zhes mtho 'tsham pa'i skabs de dge slong rnams kyis bcom ldan 
[\[16a.3\]]'das la gsol pa dang /_bcom ldan 'das kyis bka' stsal pa/_stan dag khyer te 'dong bar mi bya bar 'di ltar nad g.yog gis stan dag bsham par bya'o/_/drug sde dag nad pa ltar dong ba na de dag de nyid na 'du 'dzi'i gtam gyis yun ring du 'khod nas nad g.yog rnams 
[\[16a.4\]]kyis smras pa/_tshe dang ldan pa dag nad pa'i bya ba yongs su nyams par gyur gyis deng shig_/de dag gis smras pa/_de yang gyis la gnas mal yang ltos shig dang de ltar na nad pa shi ba'i yo byad drug 'thob par 'gyur ro/_/gzhan yang khyed nad pa'i bya ba yongs su 
[\[16a.5\]]nyams par ma byed par deng shig dang kho bo cag gis blta bar bya'o/_/nad g.yog de dag gis nad pa la ma bcol bar dong ba dang /_drug sde dag kyang dong nas rlung dang char pa dag byung ba na nad pas gnas mal rtul ma nus nas de dag ma rung bar gyur pa'i skabs de dge 
[\[16a.6\]]slong rnams kyis bcom ldan 'das la gsol pa dang /_bcom ldan 'das kyis bka' stsal pa/_dge slong dag lnga po 'di dag la bcol bar mi bya ste/_ngo tsha med pa dang /_nad dang bcas pa dang /_rgas pa 'khogs shing nyam chung ba dang /_na ba sbyor mi bzod pa dang /_
[\[16a.7\]]rdzogs par ma bsnyen pa thams cad la'o//_//'dul ba rnam par 'byed pa/_bam po bzhi bcu rtsa bzhi pa/_sangs rgyas bcom ldan 'das la tshe dang ldan pa nye ba 'khor gyis zhus pa/_btsun pa khri gcig la dge slong gnyis mchis na de gang dag gis 
[\[16b\]]
[\[16b.1\]]brub par bgyi/_gang phyis langs pas so/_/gnyis ka dus gcig tu langs na gzhon pas so/_/gnyi ga gzhon na gnyi gas brub par bya'o/_/slob dpon dang mkhan po dag 'chag tu dong ba na dge slong lhan cig gnas pa dang /_nye gnas gtsug lag khang na 'khod pa na de 
[\[16b.2\]]dag chu med pa nas ut+pa la bzhin du dge ba'i chos rnams kyis mi 'phel nas/_bcom ldan 'das kyis bka' stsal pa/_dge slong lhan cig gnas pa dang /_nye gnas dag gis slob dpon dang /_mkhan po dag gi phyi bzhin 'gro bar bya'o/_/slob dpon dang /_mkhan po 
[\[16b.3\]]dag stan dag khyer te 'dong zhing lhan cig gnas pa dang /_nye gnas dag lag pa brkyang ste 'gro nas/_bcom ldan 'das kyis bka' stsal pa/_dge slong lhan cig gnas pa dang /_nye gnas dag gis slob dpon dang /_mkhan po dag gi stan dag khyer te 'gro bar bya'o/_/
[\[16b.4\]]slob dpon dang mkhan po de dag 'chags na phyag dar byed pa na lhan cig gnas pa dang /_nye gnas dag lag pa brkyang ste 'khod nas/_bcom ldan 'das kyis bka' stsal pa/_lhan cig gnas pa dang /_nye gnas dag gis phyags ma blangs te/_slob dpon dang /_mkhan 
[\[16b.5\]]po dag snying las chung ngur bya'o/_/mkhar lan byed par bskos na ni ltung ba med do/_/slob dpon dang /_mkhan po dag gos dag 'tshem pa na lhan cig gnas pa dang /_nye gnas dag snying las chung ngur 'khod nas/_bcom ldan 'das kyis bka' stsal pa/_lhan cig gnas pa 
[\[16b.6\]]dang /_nye gnas dag gis khab blang zhing /_slob dpon dang /_mkhan po dag snying las chung ngur bya'o/_/tshem 'drub par bskos na ni ltung ba med do/_/lhan cig gnas pa dang /_nye gnas dag gis slob dpon dang /_mkhan po dag gi lung mnos te de dag nyid kyi mdun na 
[\[16b.7\]]klog nas/_bcom ldan 'das kyis bka' stsal pa/_dge slong kha ton slob pa dag gis lung mnos nas thos pa'i nyen kor spangs te snang ba'i nye 'khor du 'dug nas lung phog la bklag par bya'o/_/dge slong spong ba pa dag gis gdams ngag mnos nas mtha' gcig tu song ste 
[\[17a\]]
[\[17a.1\]]yid la bya ba bskyed par bya'o/_/lhan cig gnas pa dang /_nye gnas de dag las su bskos par 'gro ba na de dag slob dpon dang /_mkhan po dag la zhus te song ba na/_der song ba de dag la las gzhan byung nas de dag yang phyir 'ong zhing zhu bar byed nas 
[\[17a.2\]]bcom ldan 'das kyis bka' stsal pa/_gal te der dong ba rnams la las gzhan byung na de dag gis yang dang yang du phyir 'ongs te zhu bar mi bya bar de nyid du las bya ste/_de dag gis sngar zhus pa de nyid kyis thams cad zhus pa yin no/_/de dag gis der stan dag khyer ba phyir khyer 
[\[17a.3\]]te mi 'ong nas/_bcom ldan 'das kyis bka' stsal pa/_de dag gis stan khyer te 'ong bar bya'o/_/de dag gis ches sngar stan dag khyer te dong ba dang /_slob dpon dang /_mkhan po dag la gang gis de dag mi 'gro ba de 'dra ba'i rkyen byung nas/_bcom ldan 'das kyis bka' 
[\[17a.4\]]stsal pa/_de dag gis slob dpon dang mkhan po dag la 'chag tu 'gro 'am mi 'gro zhes zhu bar bya zhing gal te 'gro'o zhes zer na stan dag bskur bar bya'o/_/gal te mi 'gro zhes zer na stan dag bskur bar mi bya'o/_/khyim bdag gcig gis sangs rgyas la sogs pa dge slong 
[\[17a.5\]]gi dge 'dun khyim gzhan du bshos la spyan drangs pa na/_gzhon nu zhig dge ba'i phyogs la shin tu brtson nas des bsams pa/_deng bdag bsod snyoms la 'jug mi dgos pas ji srid du gdugs tshod la bab par ma gyur pa de srid kyi bar du dge ba'i phyogs la tron bya'o 
[\[17a.6\]]snyam nas/_de stan khyer te phyi rol du song ba dang /_dge slong rnams dus snga ma tshogs su gtsug lag khang gi sgo bcad de dong ngo /_/des kyang dus shes par byas te 'ongs pa dang /_ji tsam na gtsug lag khang gi sgo bcad pa mthong nas des bsams pa/_bdag zan bcad pa 
[\[17a.7\]]ni bla'i bdag ltung ba dang bcas na mi rung ngo snyam nas de zan bcad pa byas pa dang /_de'i lus la ji srid du mdangs yod pa de srid du des dge ba'i phyogs la tron byas so/_/gang gi tshe lus las mdangs yal ba de'i tshe na glos phab ste nyal ba dang /_dge slong rnams kyis de la 
[\[17b\]]
[\[17b.1\]]smras pa/_tshe dang ldan pa gal te zan gzhan gyi yin zhes te lto yang gzhan gyi yin snyam mam/_ci na khyed ci tsam gyis dge ba'i phyogs la tron byed kyang mi nus pa de tsam za'am/_sus zos/_khyod kyis ma zos sam/_ma zos so/_/ci'i phyir/_des skabs de dge slong 
[\[17b.2\]]rnams la brjod nas/_dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_dge slong rnams kyis dus snga ma tshogs su khyim gzhan du 'jug par mi bya bar dus shes par byas te gaN+DI brdungs nas 'jug par bya'o/_/slob 
[\[17b.3\]]dpon dang /_mkhan po dag gis kyang rang rang gi 'khor la blta bar bya'o/_/blo bur du 'ongs pa 'ga' zhig yod na de ni dge 'dun gyi gnas brtan gyis blta bar bya'o/_/gal te dge slong sgo bcad par 'ongs na des stan de rtsig pa'i drung ngam shing ljon pa'i drung du bzhag ste 
[\[17b.4\]]'gro bar bya'o/_/dge slong gis gya tshom du zan gcad par mi bya'o/_/dge slong gis gya tshom du zan gcod par byed na 'gal tshabs can du 'gyur ro/_/bram ze dang khyim bdag dad pa can dag gtsug lag khang du 'ongs te/_de dag stan dag la 'dug 'dug nas de nyid du bor 
[\[17b.5\]]te dong nas/_de dag sus kyang ma brubs pas de nyid du ma rung bar gyur nas/_bcom ldan 'das kyis bka' stsal pa/_gang gis mthong ba des brub par bya'o/_/dge slong rgan po 'khogs pa nyam chung ba dang /_nad pa sbyor mi bzod pa dag gis de dag bla gab med par bzhag 
[\[17b.6\]]pa mthong zhing de dag gis 'brub par mi nus nas/_bcom ldan 'das kyis bka' stsal pa/_de dag gis dge skos la brjod par bya zhing /_des kyang gus par bya ste brub par bya'o/_/dge slong rnams kyis gnas mal dag bla gab med par bting nas dge slong gcig pu zhig la 
[\[17b.7\]]bcol nas bsod snyoms la zhugs shing gzhan gyis kyang de nyid la bcol/_gzhan gyis kyang de nyid la bcol te bsod snyoms la zhugs pa dang /_rlung dang char byung ste des brub par ma nus nas/_bcom ldan 'das kyis bka' stsal pa/_rab tu mang po dag gis dge slong gcig 
[\[18a\]]
[\[18a.1\]]la bcol bar mi bya'o/_/gal te de lta bu'i rkyen byung na des gaN+DI brdung bar bya zhing de na dge slong gang dag 'khod pa de dag gis gus par bya ste brub par bya'o/_/de dag gis kyang gaN+DI thos nas gus pas 'gro bar bya'o/_/nags kyi nang na gtsug lag khang 
[\[18a.2\]]'dug pa la me shor nas mes grong dang /_grong khyer dang /_rgyal po'i pho brang dang /_yul 'khor yang tshig la thug_/spyod yul dang spyod yul gyi lam dang /_'chag sa dang /_dag ra dang /_sgo khang dang /_gtsug lag khang yang tshig la thug pa na/_dge slong 
[\[18a.3\]]rnams kyis rang rang gi lhung bzed dang chos gos dag ni phyung /_dge 'dun gyi gnas mal dag ni tshig nas khyim bdag 'ongs te dge slong rnams la dris pa/_'phags pa dag ci dag ma tshig gam/_ci yang ma tshig go/_/dge 'dun gyi gnas mal dag ga re/_tshig go/_/
[\[18a.4\]]ci yang ma tshig pa de/_de 'dra 'am/_kho bo cag gi ci yang ma tshig go/_/des smras pa/_kye ma'o dge 'dun gyi gnas mal tsam 'byin kyang ma phod ces zer ba'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal 
[\[18a.5\]]pa/_dge 'dun gyi gnas mal yang dbyung bar bya'o/_/de dag dge 'dun gyi gnas mal 'byin pa na de dag gi gang zag gi gnas mal dang /_lhung bzed dang /_chos gos dag tshig nas/_de dag phongs par gyur pa'i skabs de dge slong rnams kyis bcom ldan 
[\[18a.6\]]'das la gsol pa dang /_bcom ldan 'das kyis bka' stsal pa/_gang zag ni phongs par 'gyur la/_dge 'dun ni mi 'gyur bas je dang por gang zag gi lhung bzed dang /_chos gos dbyung bar bya zhing de'i 'og tu dge 'dun gyi dbyung bar bya'o/_/de dag phyung ba na ma 
[\[18a.7\]]byin pa len pa dag gis brkus nas/_bcom ldan 'das kyis bka' stsal pa/_der srung ma dge slong gzhag par bya'o/_/de dag mthu dang ldan pa 'jog par byed nas/_bcom ldan 'das kyis bka' stsal pa/_mthu chung ngu gzhag par bya'o/_/de dag me mi bzod 
[\[18b\]]
[\[18b.1\]]par 'jug par byed nas/_bcom ldan 'das kyis bka' stsal pa/_gal te me mi bzod pa yin na 'jug par mi bya ste/_gal te tshig na yang de la 'gyod par mi bya'o/_/ser che ba'i dbus na gtsug lag khang 'dug cing /_steng gi ri kha nas char pa'i rgyun sbom po bab 
[\[18b.2\]]pa na/_gtsug lag khang du chu byung zhing grong dang /_grong khyer dang /_rgyal po'i pho brang dang /_yul 'khor yang khyer la thug_/spyod yul dang spyod yul gyi lam dang /_dag ra dang /_sgo khang dang /_gtsug lag khang yang khyer la thug pa na/_dge slong rnams kyis rang rang 
[\[18b.3\]]gi lhung bzed dang chos gos dag ni phyung /_dge 'dun gyi gnas mal dag ni khyer nas/_khyim bdag 'ongs nas dge slong rnams la dris pa/_'phags pa dag ci dag ma khyer ram/_ci yang ma khyer ro/_/dge 'dun gyi gnas mal dag ga re/_khyer ro/_/ci yang ma 
[\[18b.4\]]khyer ba de de 'dra'am/_kho bo cag gi ci yang ma khyer ro/_/des smras pa/_kye ma'o dge 'dun gyi gnas mal tsam 'byin kyang ma phod ces zer ba'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_dge 'dun 
[\[18b.5\]]gyi gnas mal yang dbyung bar bya'o/_/de dag dge 'dun gyi gnas mal 'byin pa na de dag gi gang zag gi gnas mal dang /_lhung bzed dang /_chos gos dag khyer nas de dag phongs par gyur pa'i skabs de dge slong rnams kyis bcom ldan 'das la gsol pa dang /_
[\[18b.6\]]bcom ldan 'das kyis bka' stsal pa/_gang zag ni phongs par 'gyur la/_dge 'dun ni mi 'gyur bas je dang por gang zag gi lhung bzed dang /_chos gos dbyung bar bya zhing /_de'i 'og tu dge 'dun gyi dbyung bar bya'o/_/de dag phyung ba na ma byin par len pa dag gis 
[\[18b.7\]]brkus nas/_bcom ldan 'das kyis bka' stsal pa/_der srung ma dge slong gzhag par bya'o/_/de dag mthu dang ldan pa 'jog par byed nas/_bcom ldan 'das kyis bka' stsal pa/_mthu chung ngu gzhag par bya'o/_/de dag chu mi bzod par 'jug par byed nas/_bcom 
[\[19a\]]
[\[19a.1\]]ldan 'das kyis bka' stsal pa/_gal te chu mi bzod pa yin na 'jug par mi bya ste/_gal te khyer na yang de la 'gyod par mi bya'o/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/
[\[19a.2\]]gnas mal gyi ltung byed de bcu bzhi pa rdzogs [{]s+ho[,]so[}]//_//bar sdom la/_lho lam dang ni ma bor dang /_/ma dris 'dor dang mthus 'dor dang /_/khron pa dang ni blang ba dang /_/dag ra dang ni 'chag sa dang /_/lci ba gzhag pa tha ma yin/_/sangs rgyas bcom 
[\[19a.3\]]ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/lho lam nas dge slong rgan pa dang /_gzhon pa gnyis shig bcom ldan 'das kyi zhabs la phyag 'tshal du mnyan yod du 'ongs nas/_rgan shos kyi gtsug lag 
[\[19a.4\]]khang ni gnas mal dang bcas pa zhig tu bskos/_gzhon pa shos kyi gtsug lag khang ni gnas mal med pa zhig tu bskos pa dang /_gzhon pa shos de sgrub phod pa zhig yin pas des rtswa mang po dag blangs nas pus mo nub tsam gyi gding ba bshams so/_/rgan pa 
[\[19a.5\]]des bsams pa/_gzhon nu de'i gtsug lag khang ji lta bu zhig tu bskos pa je bltas 'gro'o snyam nas de der song ba dang /_ji tsam na gding ba bzang po bshams pa mthong nas des bsams pa/_bdag ji srid du gnas mal phyir gtod par byed pa de srid du sang 'gro ba 
[\[19a.6\]]'phyis par 'gyur gyis 'di nyid du 'dug go snyam nas/_des gnas mal dang bcas pa'i gtsug lag khang de dge slong gnas mal 'bog pa la phyir gtad nas/_de gnyis gtsug lag khang der mtshan mo gnas nas nang par sngar langs te dong ngo /_/phyogs de sa 
[\[19a.7\]]snum zhing dngar ba yin pas rtswa bting ba dag la sril dag chags nas gtsug lag khang de'i phyi nang bcas pa thams cad sril gyis khyab par gyur to/_/de'i tshe na khyim bdag gcig gis sangs rgyas la sogs pa dge slong gi dge 'dun khyim gzhan du gdugs tshod la 
[\[19b\]]
[\[19b.1\]]spyan drangs pa dang /_dge slong gi dge 'dun ni bzhugs so/_/bcom ldan 'das ni rdzas las byung ba na bzhugs shing bsod snyoms mngon par bsgrubs so/_/sangs rgyas bcom ldan 'das rnams ni rgyu lngas rdzas las byung ba na bzhugs shing bsod snyoms mngon par 
[\[19b.2\]]bsgrub par mdzad de/_lnga gang zhe na/_nang du yang dag 'jog bzhed pa dang /_lha rnams la chos ston par bzhed pa dang /_nad pa la lta bar bzhed pa dang /_gnas mal la rtog par bzhed pa dang /_'dul ba la nyan thos rnams kyi bslab pa'i gzhi 'cha' bar bzhed pa'o/_/
[\[19b.3\]]don 'dir ni bcom ldan 'das gnas mal la rtog par bzhed pa dang /_'dul ba la nyan thos rnams kyi bslab pa'i gzhi 'cha' bar bzhed pas rdzas las byung ba na bzhugs shing bsod snyoms mngon par bsgrub pa mdzad do/_/de nas bcom ldan 'das kyis dge slong gi dge 
[\[19b.4\]]'dun song nas ring po ma lon par thugs su chud nas lde mig bsnams te kun dga'i ra ba nas kun dga'i ra bar gtsug lag khang nas gtsug lag khang du/_khang khyim nas khang khyim du/_'chag sa nas 'chag sar dang /_gol bar gshegs shing mthar gyis gshegs 
[\[19b.5\]]pa na/_gtsug lag khang de ga la ba der gshegs pa dang /_bcom ldan 'das kyis gtsug lag khang de sril dag gis phyi nang thams cad khyab par gzigs so/_/gzigs nas kyang e ma zhes gsungs shing smad nas 'di snyam du dgongs te/_bram ze dang khyim 
[\[19b.6\]]bdag dad pa can dag gis pags pa dang /_sha dang /_khrag dag btsir cing btsir cing sbyin pa dag sbyin/_bsod nams dag byed pa gang yin pa de la dge slong dag drod mi shes pa dang /_so sor mi rtog par yongs su longs spyod do snyam du dgongs so/_/de nas bcom 
[\[19b.7\]]ldan 'das 'di snyam du dgongs te/_bdag gis ci nas kyang sril dag logs shig tu 'gyur zhing /_sa dag kyang logs shig tu 'gyur ba de lta bu'i rdzu 'phrul mngon par 'du bya ba mngon par 'du bya'o snyam du dgongs so/_/de nas bcom ldan 'das kyis ci nas kyang sril dag 
[\[20a\]]
[\[20a.1\]]kyang logs shig tu 'gyur zhing sa dag kyang logs shig tu 'gyur ba de lta bu'i rdzu 'phrul mngon par 'du bya ba mngon par 'du mdzad do/_/de nas bcom ldan 'das kyis 'khor lo dang /_bkra shis dang /_g.yung drung gi lcags kyu dag dang 
[\[20a.2\]]ldan pa'i phyag dra bar 'brel pa/_bsod nams brgya phrag du ma las 'khrungs pa gnyis kyis sril de dag legs par bsdus te bsil ba'i phyogs su gzhag pa mdzad do/_/de nas bcom ldan 'das kyis gtsug lag khang de chag chag btab ste phyag dar mdzad nas 
[\[20a.3\]]nyal nyil gtsug lag khang gi phyi rol du bor te phyag dang zhabs gnyis bsil nas nang du yang dag 'jog gi slad du gtsug lag khang du gshegs so/_/de nas dge slong bsod snyoms sgrub pas bsod snyoms blangs nas bcom ldan 'das ga la ba der song ngo /_/
[\[20a.4\]]sangs rgyas bcom ldan 'das rnams ni chos nyid kyis bsod snyoms sgrub pa'i dge slong la dge slong ji lta zas bsod dam/_dge slong gi dge 'dun tshim par byas sam zhes so sor kun dga' bar mdzad pa 'dis so sor kun dga' bar mdzad pa yin pas bcom ldan 
[\[20a.5\]]'das kyis dge slong bsod snyoms sgrub pa la dge slong ji lta zas bsod dam/_dge slong gi dge 'dun tshim par byas sam zhes so sor kun dga' bar mdzad pa dang /_des gsol pa/_btsun pa zas te por bsod cing dge slong gi dge 'dun tshim par bgyis so/_/de nas 
[\[20a.6\]]bcom ldan 'das zhal zas kyi bya ba mdzad nas/_gtsug lag khang gi slad rol du zhabs gnyis bsil te/_nang du yang dag 'jog gi slad du gtsug lag khang du gshegs so/_/de nas bcom ldan 'das phyi dro nang du yang dag 'jog las bzhengs nas/_dge slong gi dge 
[\[20a.7\]]'dun gyi gong du gdan bshams pa nyid la bzhugs so/_/bzhugs nas bcom ldan 'das kyis dge slong rnams la bka' stsal pa/_dge slong dag 'di na ngas dge slong gi dge 'dun song nas ring po ma lon par shes nas lde mig khyer te kun dga'i ra ba nas kun dga'i 
[\[20b\]]
[\[20b.1\]]ra bar/_gtsug lag khang nas gtsug lag khang du/_khang khyim nas khang khyim du/_'chag sa nas 'chag sar dang /_gol bar song shing mthar gyis 'gro ba na gtsug lag khang zhig ga la ba der phyin nas ngas gtsug lag khang de sril dag gis phyi nang thams cad khyab par 
[\[20b.2\]]mthong ngo /_/mthong nas kyang /_e ma'o zhes byas te smad nas 'di snyam du bram ze dang khyim bdag dad pa can dag gis pags pa dang /_sha dang /_khrag dag btsir cing btsir cing sbyin pa dag sbyin bsod nams dag byed pa gang yin pa de la dge slong dag drod mi shes pa dang /_so sor 
[\[20b.3\]]mi rtog par yongs su longs spyod do snyam du dgongs kyis/_dge slong dag khyed kyis dad pas sbyin par bya ba la drod ran par yongs su longs spyad pa dang /_spang zhing yongs su longs spyad pa dang /_dus su yongs su longs spyad pa dang /_brtag cing yongs su longs spyad pa dang /_khad 
[\[20b.4\]]kyis yongs su longs spyad na legs so//_//bar sdom la/_drod ran pa dang spang ba dang /_/de bzhin dus dang brtag pa dang /_/khad kyis yongs su spyad pa yin/_/de nas bcom ldan 'das kyis drod ran pa dang /_spang ba dang /_dus dang /_brtag pa dang /_khad kyis yongs su 
[\[20b.5\]]longs spyod pa'i bsngags pa brjod nas/_dge slong rnams la bka' stsal pa/_dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 
[\[20b.6\]]'dul ba la bslab pa'i gzhi 'di ltar gdon par bya ste/_yang dge slong gang dge 'dun gyi gtsug lag khang du rtswa'i gding ba'am/_lo ma'i gding ba bting ngam/_'ding du bcug nas ma bsdus sam sdud du ma bcug par de nas song na ltung byed do zhes bcom ldan 'das kyis 'dul ba 
[\[20b.7\]]la nyan thos rnams kyi bslab pa'i gzhi de ltar bca' ba mdzad do/_/dge slong rab tu mang po dag don mthun dang lhan cig ljongs rgyur 'dong ba na ri brags shig tu phyin nas/_de na de dag khyim bdag gi gan du song ste/_khyim bdag kho bo cag la gnas g.yor cig ces gnas brnyas 
[\[21a\]]
[\[21a.1\]]pa dang /_khyim bdag gis smras pa/_dam tshig gis g.yar bar bgyi ste/_gal te bdag gi bsod snyoms gsol te gshegs na g.yar ro/_/dge slong rnams kyis smras pa/_khyim bdag kho bo cag ni don mthun la rag las pa yin pas/_gal te don mthun sdod 
[\[21a.2\]]na bza' bar bya'o/_/khyim bdag 'di na khri'am/_khri'u lta yod dam/_'phags pa dag ma mchis so/_/dge slong de dag la khyim pa dang /_dge tshul mang du yod pas de dag gis rtswa mang po blangs te pus mo nub tsam gyi gding ba bshams so/_/don mthun nam ma nangs pa nyid du 'phags 
[\[21a.3\]]nas/_dge slong de dag gis kyang gding ba ma bor bar dong ngo /_/khyim bdag gis bsams pa/_gal te 'phags pa dag bzhugs na de dag gi gdugs tshod sta gon byas je blta'o snyam nas de song ba dang /_ji tsam na dge slong de dag nam ma nangs pa kho nar dong ba mthong ngo /_/khyim 
[\[21a.4\]]bdag de chung ma dang bcas pas gding ba de dag 'dor ba na snga dro ril gyis yol bar gyur to/_/dge slong rab tu mang po gzhan dag don mthun dang lhan cig ljongs rgyur dong ba na ri brags de nyid du phyin nas/_de na de dag khyim bdag gi gan du song ste khyim bdag kho bo cag la gnas g.yor 
[\[21a.5\]]cig ces gnas brnyas pa dang /_khyim bdag gis smras pa/_'phags pa dag dam tshig gis g.yar bar bgyi ste/_gal te khyed cag ran gyi gding ba mi 'ding na g.yar bar bgyi'o/_/khyim bdag 'di na gang du kho bo cag nyal bar bya ba'i khri'am/_khri'u lta yod dam/_'phags pa dag ma 
[\[21a.6\]]mchis so/_/khyim bdag sa sgre bo la ji ltar nyal bar bya/_'phags pa dag khyed cag nyid kyi tshangs pa mtshungs par spyod pa dag lhags par gyur nas/_de dag gis ran gyi gding ba bting nas ma bor bar dong nas bdag mchis 'brang dang bcas pa de 'dor ba na snga dro ril gyis yol bar gyur to/_/
[\[21a.7\]]dge slong de dag sa sgre bo la mtshan mo 'da' bar byas nas nang par sngar langs te dong ngo /_/de dag mthar gyis rgyu zhing dong ba na mnyan yod du phyin nas/_dge slong rnams kyis de dag mthong nas smras pa/_tshe dang ldan pa dag 'ongs pa legs so 'ongs pa legs so/_/ji lta bde bar brgyus sam/_
[\[21b\]]
[\[21b.1\]]ji ltar bde ba brgyus/_sa sgre bo la mtshan thog thag 'gre ldog pas 'da' ba byas so/_/khyod cag ri brags gang du zhag_/ga ge mo zhig tu'o/_/khyim bdag gang gi sdum par/_che ge mo zhig gi'o/_/de na dge slong kha cig gis smras pa/_kho bo cag ni khyim bdag de'i sdum par gding ba 
[\[21b.2\]]la nyal te 'ongs so/_/khyod cag gis gding ba de gang du bor/_de nyid du bor ro/_/de'i phyir khyim bdag de smod par byed do zhes zer ba'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_khyim gzhan nas kyang gding ba dor bar 
[\[21b.3\]]bya'o/_/bcom ldan 'das kyis khyim gzhan nas kyang gding ba dor bar bya'o/_/zhes bka' stsal nas/_dge slong rab tu mang po dag don mthun dang lhan cig ljongs rgyur 'dong ba na ri brags shig tu phyin to/_/ri brags de na khyim bdag cig gis dge sbyong dang /_bram ze blo bur du lhags pa 
[\[21b.4\]]rnams kyi don du thag ring po nas rtswa mang po dag blangs te gding ba bshams so/_/dge slong de dag khyim bdag de'i gan du song ste/_khyim bdag kho bo cag la gnas g.yor cig ces gnas brnyas pa dang /_khyim bdag des smras pa/_'phags pa dag bdag gis dge sbyong dang /_bram 
[\[21b.5\]]ze blo bur du lhags pa rnams kyi don du thag ring po nas rtswa mang po blangs te gding ba 'di bshams kyis 'dir gzims shig_/de dag der nyal nas nam ma nangs pa kho nar khyim bdag la ma dris par gding ba bor te dong ngo /_/khyim bdag de nang par sngar langs nas/_de bor te dong ba mthong nas 
[\[21b.6\]]khyim bdag des bsams pa/_ltar 'gro'o/_/gal te phyogs gtsang mar bor bar gyur na yang blang ngo /_/snyam nas de ltar song ba dang /_ji tsam na phyogs mi gtsang bar bor ba mthong nas des de ma blangs so/_/dge slong rab tu mang po gzhan dag don mthun dang lhan cig ljongs rgyur 'dong ba na 
[\[21b.7\]]ri brags de nyid du phyin nas/_de dag khyim bdag de'i gan du song ste/_khyim bdag kho bo cag la gnas g.yor cig ces gnas brnyas pa dang /_khyim bdag des smras pa/_'phags pa dag bzhugs su gsol/_khyim bdag 'di na khri'am/_khri'u dag yod dam/_'phags pa dag ma 
[\[22a\]]
[\[22a.1\]]mchis so/_/khyim bdag sa sgre bo 'di la ji ltar nyal bar bya/_'phags pa dag bdag gis dge sbyong dang bram ze blo bur du lhags pa rnams kyi don du thag ring po nas rtswa mang po blangs te gding ba bshams par gyur pa las/_khyed cag nyid kyi tshangs pa mtshungs par spyod pa 
[\[22a.2\]]dag lhags par gyur te/_de dag der nyal nas nam ma nangs pa kho nar bdag la ma dris par gding ba de dag phyogs mi gtsang bar bor te dong ngo /_/de dag der sa sgre bo la nyal te dong ngo /_/de dag mthar gyis rgyu zhing 'dong ba na mnyan yod du phyin nas/_dge slong rnams kyis de dag mthong nas 
[\[22a.3\]]smras pa/_tshe dang ldan pa dag 'ongs pa legs so/_/'ongs pa legs so/_/ji lta bde bar brgyus sam/_de dag gis smras pa/_ji ltar bde bar brgyus/_sa sgre bo la mtshan thog thag 'gres ldog ste/_nam nangs so/_/khyed cag ri brags gang du zhag_/ga ge mo zhig tu'o/_/khyim 
[\[22a.4\]]bdag gang gi sdum par/_che ge mo zhig gi'o/_/de na dge slong kha cig gis smras pa/_kho bo cag ni khyim bdag de'i sdum par gding ba la nyal te 'ongs so/_/khyed cag gis gding ba de gar bzhag_/phyi rol du bor ro/_/de'i phyir khyim bdag de smod do zhes zer ba'i skabs de dge slong 
[\[22a.5\]]rnams kyis bcom ldan 'das la gsol pa dang /_bcom ldan 'das kyis bka' stsal pa/_khyim bdag 'dug pa la dri bar bya ste/_gal te 'or cig ces zer na dor bar bya'o/_/gal te ma dor cig ces zer na dor bar mi bya'o/_/ri brags shig na gtsug lag khang gnas 
[\[22a.6\]]mal med pa zhig yod pa der/_dge slong rnams kyis dge slong blo bur du lhags pa rnams kyi don du thag ring po nas rtswa mang po dag blangs te gding ba bshams so/_/dge slong rab tu mang po dag don mthun dang lhan cig ljongs rgyu zhing 'dong ba na ri brags der phyin nas/_de dag gtsug lag 
[\[22a.7\]]khang der zhugs nas de dag gis/_dge slong rnams la dris pa/_tshe dang ldan pa dag 'di na gnas mal cung zad yod dam/_de dag gis smras pa/_yod de 'di ltar kho bo cag gis/_dge slong blo bur du lhags pa rnams kyi don du/_thag ring po nas rtswa mang po blangs te gding ba bshams 
[\[22b\]]
[\[22b.1\]]kyis 'dir nyol cig_/de dag der nyal nas nang par sngar langs te gding ba de bor bar brtsams pa dang /_dge slong rnams kyis de dag la smras pa/_tshe dang ldan pa dag gding ba 'di ma dor cig_/kho bo cag gis tshangs pa mtshungs par spyod pa blo bur du lhags pa rnams kyi don du thag 
[\[22b.2\]]ring po nas rtswa mang po blangs te bting ba yin no/_/de dag gis smras pa/_tshe dang ldan pa dag khyed cag gis re zhig bdag nyid ltung ba dang bcas par byas so/_/kho bo cag gis ji ltar bdag nyid ltung ba dang bcas par byas/_de dag gis de dag spyos te gding ba de dag mthus bor 
[\[22b.3\]]nas dong ngo /_/dge slong rab tu mang po gzhan dag don mthun dang lhan cig ljongs rgyur 'dong ba na gtsug lag khang de nyid du phyin nas de dag gis dge slong de dag la gnas mal brnyas pa dang /_dge slong rnams kyis dge slong de dag la smras pa/_tshe dang ldan pa dag gtsug lag khang 
[\[22b.4\]]'di gnas mal med pa yin nam/_kho bo cag gis tshangs pa mtshungs par spyod pa blo bur du lhags pa rnams kyi don du thag ring po nas rtswa mang po dag blangs te gding ba bshams par gyur pa las tshangs pa mtshungs par spyod pa gzhan dag cig don mthun dang lhan cig ljongs rgyur 'dong ba 
[\[22b.5\]]na gtsug lag khang 'dir lhags te de dag de la nyal nas nang par sngar langs te gding ba de bor bar brtsams pa dang /_kho bo cag gis ma dor cig ces byas na/_de dag gis kho bo cag spyos te mthus bor nas dong ngo /_/de dag kyang der sa sgre bo la nyal nas nang par sngar langs te 
[\[22b.6\]]dong ngo /_/de dag mthar gyis ljongs rgyu zhing 'dong ba na mnyan yod du phyin nas dge slong rnams kyis de dag mthong nas smras pa/_tshe dang ldan pa dag 'ongs pa legs so 'ongs pa legs so/_/ji lta bde bar brgyus sam/_de dag gis smras pa/_ji ltar bde bar brgyus/_mtshan 
[\[22b.7\]]mo thog thag sa sgre bo la 'gres ldog ste/_nam nangs so/_/tshe dang ldan pa dag ri brags gang du zhag_/gtsug lag khang ga ge mo zhig tu'o/_/de na dge slong kha cig gis smras pa/_kho bo cag ni gtsug lag khang der gding ba la nyal te 'ongs so/_/khyed cag gis gding ba de 
[\[23a\]]
[\[23a.1\]]gar bzhag_/kho bo cag gis rgan zhugs de dag smras bzhin du mthus phyi rol du bor ro/_/de'i phyir tshangs pa mtshungs par spyod pa de dag smod par byed do zhes zer ba'i skabs de dge slong rnams kyis bcom ldan 'das la gsol pa dang /_bcom ldan 'das kyis 
[\[23a.2\]]bka' stsal pa/_de bzhin du dor bar mi bya bar dge slong 'khod pa dag la dri bar bya'o/_/dge slong rab tu mang po dag don mthun dang lhan cig ljongs rgyu zhing 'dong ba na khron pa'i drung zhig tu mtshan mo zhag nas de dag gis rtswa mang po dag kyang blangs te rtswa'i gding ba bshams so/_/de dag 
[\[23a.3\]]dang ha cang thag mi ring ba na bram ze zhig kyang mtshan mo zhag go/_/dge slong dag don mthun dang bcas te nang par sngar langs te dong ba dang /_don mthun phyir 'gro ba yang 'ongs so/_/bram ze de don mthun de la don bsgrubs nas de don mthun de nyid dang lhan cig phyir log pa dang /_don mthun 
[\[23a.4\]]de yang khron pa'i drung de nyid du gding ba ji ltar bshams pa dag la mtshan mo nyal lo/_/don mthun de dang gcer bu pa dag lhan cig 'ongs pa de dag gding ba gang la dge slong dag nyal nyal ba'i gding ba de nyid la nyal ba dang /_de na gcer bu pa gcig gis smras pa/_shes pa can ji zhig 
[\[23a.5\]]gis zin no/_/gcer bu pa gzhan zhig gis smras pa/_khyod kyis chang gi tshigs ma mang du zos pas khyod 'dod pa'i rnam par rtog pas zin no/_/des gding ba de la bltas pa dang /_ji tsam na sril dag mthong nas des smras pa/_gding ba 'di la su nyal bar gyur/_de dag dang ha cang thag 
[\[23a.6\]]mi ring ba na bram ze nyal ba des de smra ba thos nas des smras pa/_shAkya'i bu'i dge sbyong dag gding ba 'di la nyal bar gyur to/_/de dag gis smras pa/_shes ldan dag shAkya'i bu'i dge sbyong dag 'jig rten la bdag nyid mkhas par bgrangs par byed na/_'di ltar dgon par gding ba dor bar bya 
[\[23a.7\]]ba de yang mi shes so zhes zer ba'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_dgon par yang rtswa'i gding ba dor bar bya'o/_/bcom ldan 'das kyis dgon par yang rtswa'i gding ba dor bar bya'o zhes bka' stsal nas/_
[\[23b\]]
[\[23b.1\]]dge slong rab tu mang po dag don mthun dang lhan cig ljongs rgyu zhing 'dong ba na dgon pa'i gnas shig tu zhag pa dang don mthun de nam ma nangs pa nyid du 'phags nas/_dge slong de dag ji srid du gding ba 'dor bar byed pa de srid du don mthun thal nas/_de dag phyi bzhin 'brang zhing 'dong 
[\[23b.2\]]ba na chom rkun pa dag gis bcom mo/_/de dag mthar gyis rgyu zhing 'dong ba na mnyan yod du phyin nas dge slong rnams kyis de dag mthong nas smras pa/_tshe dang ldan pa dag 'ongs pa legs so 'ongs pa legs so/_/ji lta bde bar brgyus sam/_tshe dang ldan pa dag ji ltar bde bar 
[\[23b.3\]]brgyus/_kho bo cag chom rkun pa dag gis bcom mo/_/gang gis ji ltar gyur/_de dag gis skabs de dge slong rnams la brjod nas dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_thams cad kyi thams cad du dor bar mi bya bar 
[\[23b.4\]]'di ltar glongs te 'gro bar bya'o/_/dge slong dag tshon rtsi'i las byed pa na dag ra dag tu rtswa dag bkram ste gos dag skems par byed cing de dag rtswa de dag 'dor bar mi byed nas der sril dag byung bar gyur nas/_bcom ldan 'das kyis bka' stsal pa/_rtswa dag dor bar bya'o/_/dge slong 
[\[23b.5\]]gzhan dag tshon rtsi'i las byed par 'dod nas de dag gis smras pa/_tshe dang ldan pa dag rtswa 'di dag ma dor cig dang kho bo cag gis kyang 'dir gos dag bskam par bya'o/_/de dag gis de dag la mi ster nas/_bcom ldan 'das kyis bka' stsal pa/_sbyin par bya'o/_/de dag gis de 
[\[23b.6\]]dang de dag tu gos dag bskams nas kho bo cag gis ma bting ngo zhes rtswa de dag 'dor bar mi byed nas/_bcom ldan 'das kyis bka' stsal pa/_de dag la rtswa 'dor ram mi 'dor zhes dri bar bya zhing /_gal te 'dor ro zhes zer na sbyin par bya'o/_/gal te mi 'dor ro zhes zer na sbyin par mi 
[\[23b.7\]]bya'o/_/dge slong dag 'chag sa dag tu 'chags pa na de na sa rtsub pas de dag gi rkang mthil tsha nas/_bcom ldan 'das kyis bka' stsal pa/_der rtswa dag gding bar bya'o/_/rtswa dag bting ba dang der sril dag byung nas/_bcom ldan 'das kyis bka' stsal pa/_dor bar bya'o/_/de 
[\[24a\]]
[\[24a.1\]]dag nyi ma re re zhing 'dor bar byed nas/_bcom ldan 'das kyis bka' stsal pa/_nyi ma re re zhing dor bar mi bya bar 'di ltar dus dang dus su so sor brtag par bya'o/_/gal te thams cad kyi thams cad du 'dong na de'i tshe bsdus te 'dong bar bya'o/_/dge slong dag 'chag 
[\[24a.2\]]sa dag tu rtswa'i chun po dag sa la 'jog par byed pa na der sril dag byung nas/_bcom ldan 'das kyis bka' stsal pa/_thag pas bcings nas shing ljon pa dag la dpyangs te gzhag par bya'o/_/dge slong dag lci ba dag sa la 'jog par byed pa na de dag tu sril dag byung nas/_bcom ldan 
[\[24a.3\]]'das kyis bka' stsal pa/_gyo mor gzhag par bya'o/_/de nas bcom ldan 'das kyis bslab pa 'dod pa dang /_bslab pa la gus pa dang /_bslab pa la yo byad bsnyungs pa'i bsngags pa brjod nas/_dge slong rnams la de dang mthun pa dang /_de'i shas che ba dang /_de dang 'brel 
[\[24a.4\]]ba'i chos dang ldan pa'i bka' mchid mdzad nas dge slong rnams la bka' stsal pa/_dge slong dag de lta bas na snga ma ni bcas pa yin la/_'di ni gnang ba yin te nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge slong gang dge 'dun gyi 
[\[24a.5\]]gtsug lag khang du rtswa'i gding ba'am/_lo ma'i gding ba bting ngam 'ding du bcug nas ma bsdus sam/_sdud du ma bcug gam/_dge slong 'khod pa la ma bcol bar de nas song na de 'dra ba'i rkyen ma gtogs te ltung byed do/_/yang dge slong gang zhes bya ba ni chos 'di pa'o/_/dge 
[\[24a.6\]]'dun gyi zhes bya ba ni/_de bzhin gshegs pa'i nyan thos kyi dge 'dun gyi'o/_/gtsug lag khang du zhes bya ba ni gang du spyod lam bzhi po 'gro ba dang /_'greng ba dang /_'dug pa dang /_nyal ba byar rung bar ro/_/rtswa'i gding ba zhes bya ba ni rtswa dag go/_/lo ma'i gding ba zhes bya ba ni 
[\[24a.7\]]lo ma dag go/_/bting ngam zhes bya ba ni bdag nyid kyis so/_/'ding du bcug nas zhes bya ba ni gzhan no/_/ma bsdus sam zhes bya ba ni bdag nyid kyis so/_/sdud du ma bcug gam zhes bya ba ni gzhan no/_/dge slong 'khod pa la zhes bya ba ni de na dge slong gang yod pa la'o/_/ma 
[\[24b\]]
[\[24b.1\]]bcol bar zhes bya ba ni ma gtad par ro/_/de nas song na zhes bya ba ni nyen kor spangs na'o/_/sangs rgyas bcom ldan 'das la tshe dang ldan pa nye ba 'khor gyis zhus pa/_btsun pa gding ba'i nyen kor gang lags nye ba 'khor ngas bram ze gro bzhin skyes la a mra'i sdong po shin tu 
[\[24b.2\]]me tog phun sum tshogs pa/_'bras bu phun sum tshogs pa/_yal ga'i tshogs phun sum tshogs pa 'dom bdun gyis bar du chod pa'i a mra'i sdong po bdun po gang dag yin pa de dag la 'dom bzhi bcu rtsa dgu yod par bstan pa de ni gding ba'i nyen kor yin no/_/de 'dra ba'i rkyen ma 
[\[24b.3\]]gtogs te zhes bya ba ni de 'dra ba'i rkyen bzhag ste'o/_/ltung byed do zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang /_log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba 
[\[24b.4\]]de ma bshags shing so sor ma bshags na dge ba'i chos rnams la sgrib par byed pa ste/_des na ltung byed do zhes gsungs so/_/de la ltung bar ji ltar 'gyur zhe na/_/dge slong gi dge 'dun gyi gtsug lag khang du rtswa'i gding ba'am/_lo ma'i gding ba bting ngam/_'ding du bcug 
[\[24b.5\]]nas ma bsdus sam/_sdud du ma bcug gam/_dge slong 'khod pa la ma bcol bar de nas song na ji srid du nyen kor ma spangs kyi bar du nyes byas su 'gyur la/_nyen kor spangs na ltung byed du 'gyur ro/_/gal te lam kar bdag gis dge 'dun gyi gtsug lag khang du rtswa'i gding 
[\[24b.6\]]ba'am/_lo ma'i gding ba bting ngo snyam du dran zhing /_gal te de 'di snyam du bdag gis tshangs pa mtshungs par spyod pa mkhas pa dag sdud par 'gyur ro snyam nas dge slong des phyin cad de ltar mi bya'o snyam du sems bskyed par bya zhing tshig tu yang brjod par bya ste/_ltung ba de yang 
[\[24b.7\]]chos bzhin du phyir bya'o/_/gal te lam kar dge slong der 'gro ba mthong zhing gal te de 'di snyam du 'dis sdud par 'gyur ro snyam na/_de la 'di skad ces tshe dang ldan pa kho bos dge 'dun gyi gtsug lag khang gi phyogs ga ge mo zhig tu rtswa'i gding ba'am/_lo ma'i gding ba bting ba 
[\[25a\]]
[\[25a.1\]]de sdus shig ces brjod par bya zhing /_dge slong des phyin cad de ltar mi bya'o snyam du sems bskyed par bya zhing tshig tu yang brjod par bya ste ltung ba de yang chos bzhin du phyir bya'o/_/dge slong des kyang dge slong de la khas blangs nas gus par byas te bsdu bar bya'o/_/gal te 
[\[25a.2\]]sdud par mi byed na 'gal tshabs can du 'gyur ro/_/gal te der son nas bdag gis dge 'dun gyi gtsug lag khang du rtswa'i gding ba'am/_lo ma'i gding ba bting ngo snyam du dran zhing /_gal te de 'di snyam du bdag gis tshangs pa mtshungs par spyod pa mkhas pa dag sdud par 'gyur ro snyam na/_
[\[25a.3\]]dge slong des phyin cad de ltar mi bya'o snyam du sems bskyed par bya zhing tshig tu yang brjod par bya ste/_ltung ba de yang chos bzhin du phyir bya'o/_/gal te der son nas dge slong der 'gro ba mthong zhing gal te 'di snyam du 'dis sdud par 'gyur ro snyam na/_de la 'di skad ces tshe dang ldan pa kho 
[\[25a.4\]]bos dge 'dun gyi gtsug lag khang du rtswa'i gding ba'am/_lo ma'i gding ba bting ba de sdus shig ces brjod par bya zhing /_dge slong des phyin cad de lta bu mi bya'o snyam du sems bskyed par bya zhing tshig tu yang brjod par bya ste/_ltung ba de yang chos bzhin du phyir bya'o/_/dge slong des kyang 
[\[25a.5\]]dge slong de la khas blangs nas gus par byas te bsdu bar bya'o/_/gal te sdud par mi byed na 'gal tshabs can du 'gyur ro/_/dge slong gis dge 'dun gyi gtsug lag khang du rtswa'i gding ba'am/_lo ma'i gding ba bting ngam 'ding du bcug nas ma bsdus sam/_sdud du ma bcug gam/_
[\[25a.6\]]dge slong 'khod pa la ma bcol bar gtsug lag khang du 'dir bdag gis sems mnyam par ma bzhag pa mnyam par gzhag go snyam pa'am/_sems mnyam par bzhag pa rnam par grol bar bya'o snyam pas nang du yang dag 'jog gi phyir 'jug par byed cing /_de ting nge 'dzin de las mtshan 
[\[25a.7\]]mo'i thun dang po'am thun phyed na ldang bar byed na gal te phan phun du ma gyur na nyes byas su 'gyur la gal te phan phun du gyur na ltung byed du 'gyur ro/_/dge slong gis dge 'dun gyi gtsug lag khang du rtswa'i gding ba'am/_lo ma'i gding ba bting ngam 'ding du bcug nas ma bsdus sam/_sdud 
[\[25b\]]
[\[25b.1\]]du ma bcug gam/_dge slong 'khod pa la ma bcol bar gtsug lag khang du 'dir bdag gis sems mnyam par ma bzhag pa mnyam par gzhag go snyam pa'am/_sems mnyam par bzhag pa rnam par grol bar bya'o snyam pas nang du yang dag 'jog gi phyir 'jug par byed cing /_de 
[\[25b.2\]]ting nge 'dzin de las mtshan mo'i gung thun nam/_thun tha ma'am/_skya rengs ma shar ba'am/_skya rengs shar ba'am/_nyi ma ma shar ba'am/_nyi ma shar ba'am/_nyi ma'i brgyad cha shar ba'am/_nyi ma'i bzhi cha shar ba'am/_phyed ma yol ba'am/_phyed yol ba'am/_nyi ma'i bzhi 
[\[25b.3\]]cha lus pa'am/_nyi ma'i brgyad cha lus pa'am/_nyi ma ma nub pa'am/_nyi ma nub pa'am/_rgyu skar dag ma shar ba'am/_rgyu skar dag shar ba na ldang bar byed na/_gal te phan phun du ma gyur na nyes byas su 'gyur la/_gal te phan phun du gyur na ltung byed du 'gyur ro/_/sangs rgyas bcom 
[\[25b.4\]]ldan 'das la tshe dang ldan pa nye ba 'khor gyis zhus pa/_btsun pa gding ba'i phan phun du mchis/_nye ba 'khor gnyis te/_rlung gi phan phun dang /_sril gyi phan phun no/_/rlung gi phan phun gang zhe na/_rim pa gcig nas rim pa gnyis pa'i bar du bzlog par gyur pa'o/_/sril gyi phan phun 
[\[25b.5\]]gang zhe na/_rim pa gcig nas rim pa gnyis kyi bar du phan phun du gyur pa'o/_/sa gzhi rdo ba'i gzhi can dang /_bye ma'i gzhi can gang du nyes dmigs de lta bu mi 'byung ba la ni ltung ba med do/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la 
[\[25b.6\]]ltung ba med do/_/gding ba'i ltung byed de [{]bcwa [,]bco [}]lnga pa rdzogs so//_//sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/de'i tshe na tshe dang ldan pa 'char kas dge slong gsar bu gsar bu 
[\[25b.7\]]dag la tshe dang ldan pa dag tshur shog_/ljongs rgyur 'dong dang der bdag cag gis rgol ba dag kyang tshar gcad par bya/_rang gi grags pa yang bsgrag par bya/_rnyed pa yang bsgrub par bya zhing khyed cag kyang lhung bzed dang /_chos gos dang /_dra ba dang /_phor bu dang /_ska rags dang /_
[\[26a\]]
[\[26a.1\]]lung dbog pa dang /_bklag pa dang /_kha ton dang /_rnal 'byor dang /_yid la bya bas brel ba med par bya'o zhes spro bar byas pa dang /_de dag gis slob dpon dang /_mkhan po dag la zhus pa/_mkhan po bdag cag ljongs rgyur mchi'o/_/su dang lhan cig tu/_
[\[26a.2\]]btsun pa 'char ka dang ngo /_/tshe dang ldan pa dag de ni gnas ngan len kun du spyod pa yin pas khyed la mtho 'tsham par 'gyur ro/_/mkhan po btsun pa 'char ka ni bdag cag gi pha ma lta bur rnam par gnas pa lags pas ci'i slad du de bdag cag la mtho 'tsham par 'gyur zhes de dag gis 
[\[26a.3\]]de dag gi tshig tshig ma yin par byas te de dang lhan cig ljongs rgyur 'phags so/_/'char kas gang gi tshe phyi rol gyi mtshams 'das pa de'i tshe na smras pa/_tshe dang ldan pa dag khyed cag ci'i phyir gnas ma bcas par ljongs rgyur 'dong bar byed/_tshur shog gnas chos shig ces des de 
[\[26a.4\]]dag mdun du tsog pur 'dug du bcug ste gnas 'char bcug go/_/des de dag la la la gtur bu gtad la la la lhung bzed kyi snod gtad/_la la la bar bur snod gtad/_la la la phor bu gtad/_la la la ril ba spyi blugs gtad nas/_de lag pa gnyis brkyang ste/_rngul gzan 
[\[26a.5\]]las gzhan med par 'jig rten la mtho 'tsham zhing 'gro ba na/_de dag ri brags shig tu phyin nas de dag der khron pa zhig gi drung du ngal so bar byed pa na/_de na ri brags kyi gtsug lag khang zhig yod pa der gaN+DI brdungs pa dang /_de dag gis thos nas smras pa/_slob dpon gtsug lag 
[\[26a.6\]]khang du gaN+DI brdungs kyis bzhud do/_/'char kas smras pa/_lhung bzed nag po can las med pa dag gis las kyi gaN+DI brdungs shing bdag cag ngal ba dag gis las bya dgos par 'gyur ba de lta bu'i gnas yod par 'gyur ro/_/slob dpon rnyed pa'i gaN+DI ma lags sam/_de yin na bdag 
[\[26a.7\]]cag mtshams su phyin na 'thob bo/_/slob dpon ni grags pa bsod nams che ba lags pas 'thob kyi bdag cag sus stsol bar 'gyur/_deng la gal te rnyed pa yod na kho bo'i yang nos shig_/de dag dong ba dang ji tsam na der gnas mal gyi gaN+DI brdungs nas dge slong rnams 
[\[26b\]]
[\[26b.1\]]kyis smras pa/_tshe dang ldan pa dag gnas mal nos shig_/de dag gis smras pa/_bdag cag las ches rgan pa yang yod do/_/su yin/_slob dpon 'char ka'o/_/de'i yang nos shig_/de dag gis gnas mal mnos so/_/tshe dang ldan pa 'char ka yang de na 'du 'dzi'i gtam 
[\[26b.2\]]gyis 'dug ste/_ri brags 'di su'i/_gtsug lag khang 'di su'i/_lha khang 'di su'i/_skyed mos tshal 'di su'i/_kun dga' ra ba 'di su'i/_khron pa 'di su'i/_zhing 'di su'i/_ba lang 'di dag su'i/_ma he 'di dag su'i zhes 'du 'dzi'i gtam gyis 'dug go/_/de dag gis 
[\[26b.3\]]kyang bsams pa/_slob dpon 'char ka yun ring du thogs par 'gyur ro snyam nas de dag gis gcig la gcig zhus te/_tshe dang ldan pa 'char ka'i mal bshams nas rkang pa'i chu dang rkang pa bsku ba mtha' gcig tu bzhag ste/_rkang pa gnyis bkrus nas me khang du zhugs te nyal lo/_/tshe dang ldan pa 'char 
[\[26b.4\]]ka yang ji srid du de'i 'du 'dzi'i gtam gyi zla yod pa de srid du 'dug 'dug nas/_gang gi tshe de'i 'du 'dzi'i gtam gyi zla med pa de'i tshe na mig lam chad pa'i dus kyi tshe gtsug lag khang du 'ongs te/_tshe dang ldan pa dag tshe dang ldan pa dag ces bod par brtsams pa dang /_dge slong rnams kyis de la 
[\[26b.5\]]smras pa/_tshe dang ldan pa 'char ka 'dam bu thibs po'i gseb tu zhugs pa bzhin du ci 'bod/_'char kas smras pa/_'di na kho bo'i gzhon nu dag cig 'khod na de dag las 'ga' zhig na bar ma gyur tam/_de dag gis de thos nas smras pa/_slob dpon ma 'bod cig_/gnas khang 'o 
[\[26b.6\]]nir gzims mal bshams te/_zhabs kyi chab dang /_zhabs bsku ba yang bzhag gis der gzims shig_/'char kas smras pa/_tshe dang ldan pa dag khyed kyis su la zhus te rkang pa dag bkrus/_slob dpon yun ring du thogs par gyur nas gcig la gcig zhus te sug pa dag 
[\[26b.7\]]bkrus so/_/'char kas spyos te smras pa/_gtsug lag khang nas phyir byung la/_gang 'di ltar gus pa med pa dang /_rje sa med pa dag la gnas sbyin par byed pa de'i gan du song la gnas chos shig ces des de dag gtsug lag khang nas phyi rol du bskrad do/_/de dag de na mtshan 
[\[27a\]]
[\[27a.1\]]thog thag bla gab med par lhags pas nyen par gyur to/_/de dag nangs par sngar langs te smras pa/_slob dpon phyag 'tshal lo/_/bdag cag mchi'o/_/gar 'dong /_mnyan yod du'o/_/sdod cig dang kho bos khyed cag na ba rnams kyi nad g.yog bya'o/_/slob 
[\[27a.2\]]dpon khyod kyis bdag cag mi na ba yang na bar byas pas na ba rnams kyi nad g.yog byas re skan zhes de dag mnyan yod du dong ba dang /_dge slong rnams kyis de dag la smras pa/_tshe dang ldan pa dag 'ongs pa legs so/_/'ongs pa legs so/_/ji lta bde bar brgyus sam/_ji ltar 
[\[27a.3\]]bde bar brgyus/_bdag cag slob dpon 'char kas mtshan thog thag lhags pas tho btsams so/_/ci'i phyir/_de dag gis skabs de rgyas par brjod pa dang /_dge slong don nyung ngu dag ci'i phyir dge slong dag dge 'dun gyi gtsug lag khang nas dge slong skrod par byed ces smod par byed 
[\[27a.4\]]phyar ka gtong bar byed/_kha zer bar byed pa'i skabs de dge slong rnams kyis bcom ldan 'das la gsol to/_/de nas bcom ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/
[\[27a.5\]]sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/_sangs rgyas bcom ldan 'das kyis 'char ka la rmas pa/_'char ka khyod dge 'dun gyi gtsug lag khang nas dge slong skrod pa bden nam/_btsun pa mad do/_/
[\[27a.6\]]sangs rgyas bcom ldan 'das kyis dge sbyong gi tshul ma yin pa/_rjes su mthun pa ma yin pa/_rung ba ma yin pa/_tshul dang mthun pa ma yin pa de ni rab tu byung bas bya ba ma yin no zhes rnam par smad pa mdzad do/_/de nas bcom ldan 'das kyis rnam grangs du mas rnam par smad nas 
[\[27a.7\]]dge slong rnams la bka' stsal pa/_dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon 
[\[27b\]]
[\[27b.1\]]par bya ste/_yang dge slong gang khros 'khrugs rngam par gyur te/_yi ma rangs nas dge 'dun gyi gtsug lag khang nas dge slong skrod dam skrod du 'jud na ltung byed do zhes bcom ldan 'das kyis 'dul ba la nyan thos rnams kyi bslab pa'i gzhi de ltar bca' bar mdzad do/_/sangs rgyas 
[\[27b.2\]]bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/mnyan yod na sa'i gtsug lag khang zhig yod pa de na dge slong nad pa zhig 'dug nas/_ji tsam na sprin kha dog lnga pa 'dus nas dge slong rnams kyis de la smras pa/_tshe dang ldan pa sprin kha dog lnga pa 
[\[27b.3\]]'dus pas gtsug lag khang rdib par 'gyur srid kyis phyir byung zhig_/kho bo rang 'byung mi nus so/_/dge slong rnams 'gyod pas ma phyung nas char bab ste gtsug lag khang rdib nas des dge slong de non te dus la bab pa'i skabs de dge slong rnams kyis bcom ldan 'das la gsol to/_/de nas bcom ldan 
[\[27b.4\]]'das kyis bslab pa 'dod pa dang /_bslab pa la gus pa dang /_bslab pa la yo byad bsnyungs pa'i bsngags pa brjod nas dge slong rnams la de dang mthun pa dang /_de'i shas che ba dang /_de dang 'tsham pa'i chos dang ldan pa'i bka' mchid mdzad nas dge slong rnams la bka' stsal pa/_dge slong 
[\[27b.5\]]dag de lta bas na snga ma ni bcas pa yin la/_'di ni gnang ba yin te/_nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge slong gang khros 'khrugs rngam par gyur te/_yi ma rangs nas dge 'dun gyi gtsug lag khang nas dge slong skrod dam skrod du 'jug na de 
[\[27b.6\]]'dra ba'i rkyen ma gtogs te ltung byed do/_/yang dge slong gang zhes bya ba ni 'char ka'am/_gzhan yang de lta bu gang yin pa'o/_/khros 'khrugs rngam par gyur te/_yi ma rangs nas zhes bya ba ni khros shing khro ba'i zil gyis non nas so/_/dge 'dun gyi zhes bya ba ni de bzhin gshegs pa'i nyan thos kyi 
[\[27b.7\]]dge 'dun gyi'o/_/gtsug lag khang nas zhes bya ba ni gang du spyod lam bzhi po 'gro ba dang /_'greng ba dang /_'dug pa dang /_nyal ba dag byar rung ba nas so/_/dge slong zhes bya ba ni chos 'di pa'o/_/skrod dam zhes bya ba ni bdag nyid kyis so/_/skrod du 'jud na zhes bya ba ni gzhan no/_/de 'dra ba'i rkyen ma gtogs te zhes bya ba 
[\[28a\]]
[\[28a.1\]]ni de 'dra ba'i rkyen bzhag ste'o/_/ltung byed do zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang /_log par ltung ba dag tu sreg par byed/_'tshod par byed/_ltung bar byed pa'o/_/gzhan yang 
[\[28a.2\]]ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/_des na ltung byed do zhes gsungs so/_/de la ltung bar ji ltar 'gyur zhe na/_dge slong gis ji tsam du khros 'khrugs rngam par gyur te/_yi ma rangs nas dge 'dun gyi gtsug lag 
[\[28a.3\]]khang nas dge slong skrod dam skrod du 'jud na thams cad du ltung byed du 'gyur ro/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/skrod pa'i ltung byed de bcu drug pa rdzogs [{]s+ho[,]so[}]//_//sangs 
[\[28a.4\]]rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/de'i tshe na tshe dang ldan pa 'char kas dge slong gsar bu gsar bu dag la tshe dang ldan pa dag tshur shog_/ljongs rgyur 'dong dang der bdag cag gis rgol ba dag kyang tshar gcad par 
[\[28a.5\]]bya/_rang gi grags pa yang bsgrag par bya/_rnyed pa yang bsgrub par bya zhing /_khyed cag kyang lhung bzed dang /_chos gos dang /_dra ba dang /_phor bu dang /_ska rags dang /_lung dbog pa dang /_bklag pa dang /_kha ton dang /_rnal 'byor dang /_yid la bya bas brel ba med 
[\[28a.6\]]par bya'o zhes spro bar byas pa dang /_de dag gis slob dpon dang /_mkhan po dag la zhus pa mkhan po bdag cag ljongs rgyur mchi'o/_/su dang lhan cig tu/_btsun pa 'char ka dang ngo /_/tshe dang ldan pa dag de ni gnas ngan len kun du spyod pa yin pas khyed la mtho 'tsham par 'gyur ro/_/
[\[28a.7\]]mkhan po btsun pa 'char ka ni bdag cag gi pha ma lta bur rnam par gnas pa lags pas ci'i slad du de bdag cag la mtho 'tsham par 'gyur zhes de dag gis de dag gi tshig tshig ma yin par byas te/_de dang lhan cig ljongs rgyur 'phags so/_/'char kas gang gi tshe phyi rol gyi mtshams 
[\[28b\]]
[\[28b.1\]]'das pa de'i tshe na smras pa/_tshe dang ldan pa dag khyed cag ci'i phyir gnas ma bcas par ljongs rgyur 'dong bar byed/_tshur shog gnas chos shig ces des de dag mdun du tsog pur 'dug tu bcug ste gnas 'char bcug go/_/des de dag la la la gtur bu gtad/_la la la lhung 
[\[28b.2\]]bzed kyi snod gtad/_la la la bar bur gtad/_la la la phor bu gtad/_la la la ril ba spyi blugs gtad nas de lag pa gnyis brkyang ste/_rngul gzan las gzhan med par 'jig rten la mtho 'tsham zhing 'gro ba na de dag ri brags shig tu phyin nas de dag der khron pa zhig gi drung 
[\[28b.3\]]du ngal so bar byed pa na de na ri brags kyi gtsug lag khang zhig yod pa der gaN+DI brdungs pa dang /_de dag gis thos nas smras pa/_slob dpon gtsug lag khang du gaN+DI brdungs kyis bzhud do/_/'char kas smras pa/_lhung bzed nag po can las med pa dag gis las kyi gaN+DI brdungs 
[\[28b.4\]]shing bdag cag ngal ba dag gis las bya dgos par 'gyur ba de lta bu'i gnas yod par 'gyur ro/_/slob dpon rnyed pa'i gaN+DI ma lags sam/_de yin na bdag cag mtshams su phyin na 'thob bo/_/slob dpon ni grags pa bsod nams che ba lags pas thob kyi bdag cag la sus stsol 
[\[28b.5\]]bar 'gyur/_deng la gal te rnyed pa yod na kho bo'i yang nos shig_/de dag dong ba dang ji tsam na der gnas mal gyi gaN+DI brdungs nas dge slong rnams kyis smras pa/_tshe dang ldan pa dag gnas mal nos shig_/de dag gis smras pa/_bdag cag las ches rgan pa yang yod do/_/su 
[\[28b.6\]]yin/_slob dpon 'char ka'o/_/de'i yang nos shig_/de dag gis gnas mal mnos so/_/tshe dang ldan pa 'char ka yang de na 'du 'dzi'i gtam gyis 'dug ste/_ri brags 'di su'i/_gtsug lag khang 'di su'i/_lha khang 'di su'i/_skyed mos tshal 'di su'i/_kun dga' ra 
[\[28b.7\]]ba 'di su'i/_khron pa 'di su'i/_zhing 'di su'i/_ba lang 'di dag su'i/_ma he 'di dag su'i zhes 'du 'dzi'i gtam gyis 'dug go/_/de dag gis kyang bsams pa/_slob dpon 'char ka yun ring du thogs par 'gyur ro snyam nas de dag gis gcig la gcig zhus te/_tshe dang ldan 
[\[29a\]]
[\[29a.1\]]pa 'char ka'i mal bshams nas rkang pa'i chu dang /_rkang pa bsku ba mtha' gcig tu bzhag ste/_rkang pa gnyis bkrus nas me khang du zhugs te nyal lo/_/tshe dang ldan pa 'char ka yang ji srid du de'i 'du 'dzi'i gtam gyi zla yod pa de srid du 'dug 'dug nas/_gang gi 
[\[29a.2\]]tshe de'i 'du 'dzi'i gtam gyi zla med pa de'i tshe na mig lam chad pa'i dus kyi tshe gtsug lag khang du 'ongs te tshe dang ldan pa dag tshe dang ldan pa dag ces bod par brtsams pa dang /_dge slong rnams kyis de la smras pa/_tshe dang ldan pa 'char ka 'dam bu thibs po'i gseb tu zhugs pa bzhin du ci 'bod/_
[\[29a.3\]]'char kas smras pa/_'di na kho bo'i gzhon nu dag cig 'khod na de dag las 'ga' zhig na bar ma gyur tam/_de dag gis de thos nas smras pa/_slob dpon ma 'bod cig_/gnas khang 'o nir gzims mal bshams te/_zhabs kyi chab dang /_zhabs bsku ba yang bzhag gis der 
[\[29a.4\]]gzims shig_/'char kas smras pa/_tshe dang ldan pa dag khyed kyis su la zhus te rkang pa dag bkrus/_slob dpon yun ring du thogs par gyur nas gcig la gcig zhus te sug pa dag bkrus so/_/'char kas spyos te smras pa/_kho bo khyed dang lhan cig bya ba cung zhig yod kyis sgo phye 
[\[29a.5\]]shig_/de dag gis sgo ma phye ba dang /_des spyos te sgo glegs la rdog pas brdabs nas des me khang thams cad 'gul bar gyur to/_/de dag skrag nas bsams pa/_'di stobs dang ldan pa yin pas dge 'dun gyi gtsug lag khang rdib par gyur na mi rung gis sgo dbye'o snyam nas de dag gis 
[\[29a.6\]]sgo phye ba dang /_de nang du zhugs nas de dag gi dbus su bsgyel te/_des de dag kha cig la ni gru mos bsnun kha cig la ni pus mos bsnun nas de dag gis smras pa/_slob dpon bdag cag gnang ngo /_/bdag cag gnang ngo /_/'char kas smras pa/_su la gnod pa de 'gro bar 'gyur 
[\[29a.7\]]ro/_/de dag gis gcig la gcig smras pa/_tshe dang ldan pa dag 'di ni stobs dang ldan pa yin pas 'dis bdag cag thams cad kyi thams cad du srog dang bral bar byed par 'gyur ba gang yin pa de lta bu'i gnas yod par 'gyur gyis phyir 'byung bar bya'o zhes de dag phyir byung ngo /_/de dag de 
[\[29b\]]
[\[29b.1\]]na mtshan thog thag bla gab med pa na lhags pas nyen par gyur to/_/de dag nang par sngar langs te smras pa/_slob dpon phyag 'tshal lo/_/bdag cag mchi'o/_/gar 'dong /_mnyan yod du'o/_/sdod cig dang kho bos khyed cag na ba rnams kyi nad g.yog bya'o/_/slob dpon 
[\[29b.2\]]khyod kyis bdag cag mi na ba yang na bar byas pas na ba rnams kyi nad g.yog byas re skan zhes de dag mnyan yod du dong ba dang /_dge slong rnams kyis de dag la smras pa/_tshe dang ldan pa dag 'ongs pa legs so/_/'ongs pa legs so/_/ji lta bde bar brgyus sam/_ji ltar bde bar 
[\[29b.3\]]brgyus/_bdag cag slob dpon 'char kas mtshan thog thag lhags pas tho btsams so/_/ci'i phyir/_de dag gis skabs de rgyas par brjod pa dang /_dge slong don nyung ngu dag ci'i phyir dge slong dag dge 'dun gyi gtsug lag khang na dge slong dag snga na 'khod par shes bzhin du 
[\[29b.4\]]phyis 'ongs nas su la gnod pa de 'gro bar 'gyur ba de nyid rkyen du byas te phyis gnon byed cing stan la nyal ba dang 'dug par byed ces smod par byed/_phyar ka gtong bar byed/_kha zer bar byed pa'i skabs de dge slong rnams kyis bcom ldan 'das la gsol to/_/de nas bcom ldan 'das 
[\[29b.5\]]kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/_sangs rgyas bcom 
[\[29b.6\]]ldan 'das kyis tshe dang ldan pa 'char ka la rmas pa/_'char ka khyod kyis dge 'dun gyi gtsug lag khang na dge slong dag snga na 'khod par shes bzhin du phyis 'ongs nas su la gnod pa de 'gro bar 'gyur ba de nyid rkyen du byas te phyis gnon byas nas stan la nyal lam 'dug pa bden nam/_btsun 
[\[29b.7\]]pa mad do/_/sangs rgyas bcom ldan 'das kyis dge sbyong gi tshul ma yin pa/_rjes su mthun pa ma yin pa/_rung ba ma yin pa/_tshul dang mthun pa ma yin pa de ni rab tu byung bas bya ba ma yin no zhes rnam par smad pa mdzad do/_/de nas bcom ldan 'das kyis rnam grangs du mas rnam 
[\[30a\]]
[\[30a.1\]]par smad nas/_dge slong rnams la bka' stsal pa/_dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa yang snga ma bzhin no/_/nga'i nyan thos rnams kyis 
[\[30a.2\]]'dul ba la bslab pa'i gzhi 'di ltar gdon par bya ste/_yang dge slong gang dge 'dun gyi gtsug lag khang na dge slong dag snga na 'khod par shes bzhin du phyis 'ongs nas su la gnod pa de 'gro bar 'gyur ba de nyid rkyen du byas te phyis gnon byas nas stan la nyal lam 'dug na ltung byed do/_/
[\[30a.3\]]yang dge slong gang zhes bya ba ni 'char ka'am/_gzhan yang de lta bu gang yin pa'o/_/dge 'dun gyi zhes bya ba ni de bzhin gshegs pa'i nyan thos kyi dge 'dun gyi'o/_/gtsug lag khang na zhes bya ba ni gang du spyod lam bzhi po 'gro ba dang /_'greng ba dang /_'dug pa dang /_nyal ba dag 
[\[30a.4\]]byar rung ba na'o/_/dge slong dag ces bya ba ni chos 'di pa dag go/_/snga na 'khod pa zhes bya ba ni snga na gnas par ro/_/shes bzhin du zhes bya ba ni de rang gis rig par gyur pa'am/_gzhan dag gis bstan pas so/_/phyis 'ongs nas zhes bya ba ni de'i 'og tu 'ongs nas so/_/su la gnod pa 
[\[30a.5\]]zhes bya ba ni su bde ba la reg par mi 'gyur ba'o/_/de 'gro bar 'gyur ba zhes bya ba ni de de nas gzhan du 'gro bar 'gyur ba'o/_/de nyid rkyen du byas te zhes bya ba ni gzhan ma yin pa'o/_/phyis gnon byas nas zhes bya ba ni gnod pas zil gyis mnan nas so/_/stan la zhes bya ba ni gnas mal 
[\[30a.6\]]la'o/_/nyal na zhes bya ba ni lus bsnyal na'o/_/'dug na zhes bya ba ni rkub tshos bzhag na'o/_/ltung byed do zhes bya ba ni sems can dmyal ba dang dud 'gro dang /[ {]yi dgas [,]yi dwags [}]ngan song dang /_ngan 'gro dang /_log par ltung ba dag tu sreg par byed/_'tshod par byed/_ltung bar byed 
[\[30a.7\]]pa'o/_/gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/_des na ltung byed do zhes gsungs so/_/de la ltung bar ji ltar 'gyur zhe na/_dge slong gis ji tsam cung zad dge 'dun gyi gtsug lag khang na dge slong dag snga na 'khod 
[\[30b\]]
[\[30b.1\]]par shes bzhin du phyis 'ongs nas su la gnod pa de 'gro bar 'gyur ba de nyid rkyen du byas te phyis gnon byas nas stan la nyal lam 'dug na thams cad du ltung byed du 'gyur ro//_//bar sdom la/_ngan dang bsod dang grang dro dang /_/chol zangs dang ni bkrus sman dang /_/
[\[30b.2\]]rnal 'byor mthun dang kha ton dang /_/'jigs dang bcas dang 'jigs med do/_/sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/de'i tshe na tshe dang ldan pa 'char kas dge slong gsar bu gsar bu dag la tshe dang ldan 
[\[30b.3\]]pa dag tshur shog_/ljongs rgyur 'dong dang der bdag cag gis rgol ba dag kyang tshar gcad par bya/_rang gi grags pa yang bsgrag par bya rnyed pa yang bsgrub par bya zhing khyed cag kyang lhung bzed dang /_chos gos dang /_dra ba dang /_phor bu dang /_ska rags dang /_lung dbog pa dang /_bklag 
[\[30b.4\]]pa dang /_kha ton dang /_rnal 'byor dang /_yid la bya bas brel ba med par bya'o zhes spro bar byas pa dang /_de dag gis slob dpon dang /_mkhan po dag la zhus pa/_mkhan po bdag cag ljongs rgyur mchi'o/_/su dang lhan cig tu/_btsun pa 'char ka dang ngo /_/tshe dang ldan pa 
[\[30b.5\]]dag de ni gnas ngan len kun du spyod pa yin pas khyed la mtho 'tsham par 'gyur ro/_/mkhan po btsun pa 'char ka ni bdag cag gi pha ma lta bur rnam par gnas pa lags pas ci'i slad du bdag cag la mtho 'tsham par 'gyur zhes de dag gis de dag gi tshig tshig ma yin par byas te de dang lhan cig 
[\[30b.6\]]ljongs rgyur 'phags so/_/'char kas gang gi tshe phyi rol gyi mtshams 'das pa de'i tshe na smras pa/_tshe dang ldan pa dag khyed cag ci'i phyir gnas ma bcas par ljongs rgyur 'dong bar byed/_tshur shog gnas chos shig ces des de dag mdun du tsog pur 'dug tu bcug ste gnas 'char bcug 
[\[30b.7\]]go/_/des de dag la la la gtur bu gtad/_la la la lhung bzed kyi snod gtad/_la la la bar bur snod gtad/_la la la phor bu gtad/_la la la ril ba spyi blugs gtad nas de lag pa gnyis brkyang ste rngul gzan las gzhan med par 'jig rten la mtho 'tsham zhing 'gro ba na 
[\[31a\]]
[\[31a.1\]]de dag ri brags shig tu phyin nas/_de dag der khron pa zhig gi drung du ngal so bar byed pa na de na ri brags kyi gtsug lag khang zhig yod pa der gaN+DI brdungs pa dang /_de dag gis thos nas smras pa/_slob dpon gtsug lag khang du gaN+DI brdungs kyis bzhud do/_/'char 
[\[31a.2\]]kas smras pa/_lhung bzed nag po can las med pa dag gis las kyi gaN+DI brdungs shing /_bdag cag ngal ba dag gis las bya dgos par 'gyur ba de lta bu'i gnas yod par 'gyur ro/_/slob dpon rnyed pa'i gaN+DI ma lags sam de yin na bdag cag mtshams su phyin na 'thob bo/_/slob 
[\[31a.3\]]dpon ni grags pa bsod nams che ba lags pas 'thob kyi bdag cag sus stsol bar 'gyur/_deng la gal te rnyed pa yod na kho bo'i yang nos shig_/de dag dong ba dang ji tsam na der gnas mal gyi gaN+DI brdungs nas dge slong rnams kyis smras pa/_tshe dang ldan pa dag gnas mal nos shig_/
[\[31a.4\]]de dag gis smras pa/_bdag cag las ches rgan pa yang yod do/_/su yin/_slob dpon 'char ka'o/_/de'i yang nos shig de dag gis gnas mal mnos so/_/tshe dang ldan pa 'char ka yang de na 'du 'dzi'i gtam gyis 'dug ste ri brags 'di su'i/_gtsug lag khang 'di 
[\[31a.5\]]su'i/_lha khang 'di su'i/_skyed mos tshal 'di su'i/_kun dga' ra ba 'di su'i/_khron pa 'di su'i/_zhing 'di su'i/_ba lang 'di dag su'i/_ma he 'di dag su'i zhes 'du 'dzi'i gtam gyis 'dug go/_/de dag gis kyang bsams pa/_slob dpon 'char ka yun ring 
[\[31a.6\]]du thogs par 'gyur ro snyam nas de dag gis gcig la gcig zhus te/_tshe dang ldan pa 'char ka'i mal bshams nas/_rkang pa'i chu dang /_rkang pa bsku ba mtha' gcig tu bzhag ste/_gcig la gcig smras pa/_tshe dang ldan pa dag deng bdag cag gis kha zas ngan pa dag zos 
[\[31a.7\]]pas kha ton mi nus kyis re zhig yid la byed pa bskyed par bya'o zhes de dag dpong sa'i khang par zhugs nas skyil mo krung bcas te bsam gtan bya bar brtsams so/_/tshe dang ldan pa 'char ka yang ji srid du de'i 'du 'dzi'i gtam gyi zla yod pa de srid du 'dug 'dug nas gang gi tshe de'i 'du 'dzi'i 
[\[31b\]]
[\[31b.1\]]gtam gyi zla med pa de'i tshe na mig lam chad pa'i dus kyi tshe gtsug lag khang du 'ongs te/_tshe dang ldan pa dag tshe dang ldan pa dag ces bod par brtsams pa dang /_dge slong rnams kyis de la smras pa/_tshe dang ldan pa 'char ka 'dam bu thibs po'i gseb tu zhugs pa bzhin du ci 'bod/_'char 
[\[31b.2\]]kas smras pa/_'di na kho bo'i gzhon nu dag cig 'khod na de dag las 'ga' zhig na bar ma gyur tam/_de dag gis de thos nas smras pa/_slob dpon ma 'bod cig_/gnas khang 'o nir gzims mal bshams te/_zhabs kyi chab dang /_zhabs bsku ba yang bzhag gis der gzims 
[\[31b.3\]]shig_/bdag cag deng kha zas ngan pa dag 'tshal bas kha ton rngo mi thog nas re zhig dpong sa'i khang pa 'dir bsam gtan bgyid do/_/'char kas smras pa/_tshe dang ldan pa dag bcom ldan 'das kyis mi klog pa la shes rab med do zhes ma gsungs sam/_tshur sheg kha ton gyis shig 
[\[31b.4\]]ces des de dag zung du lhan cig bzhag ste/_mtshan thog thag kha ton byed du bcug go/_/de dag nang par sngar langs te smras pa/_slob dpon phyag 'tshal lo/_/bdag cag mchi'o/_/gar 'dong /_mnyan yod du'o/_/sdod cig dang kho bos khyed cag na ba rnams kyi nad g.yog 
[\[31b.5\]]bya'o/_/slob dpon khyod kyis bdag cag mi na ba yang na bar byas pas na ba rnams kyi nad g.yog byas re skan zhes de dag mnyan yod du dong ba dang /_dge slong rnams kyis de dag la smras pa/_tshe dang ldan pa dag 'ongs pa legs so/_/'ongs pa legs so/_/ji lta bde bar brgyus sam/_
[\[31b.6\]]ji ltar bde bar brgyus/_bdag cag slob dpon 'char kas mtshan thog thag tho btsams so/_/ji ltar tho btsams/_de dag gis skabs de dge slong rnams la rgyas par brjod do/_/dge slong don nyung ngu dag ci'i phyir dge slong dag ched du bsams te dge slong rnams la mtho 'tsham par byed 
[\[31b.7\]]ces smod par byed/_phyar ka gtong bar byed/_kha zer bar byed pa'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_dge slong gis ji tsam cung zad dge slong la mtho 'tsham par byed na thams cad du ltung byed du 'gyur ro//_//
[\[32a\]]
[\[32a.1\]]'dul ba rnam par 'byed pa/_bam po bzhi bcu rtsa lnga pa/_sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/de'i tshe na tshe dang ldan pa 'char kas dge slong gsar bu gsar bu dag la tshe dang ldan pa dag tshur 
[\[32a.2\]]sheg_/ljongs rgyur 'dong dang der bdag cag gis rgol ba dag kyang tshar gcad par bya/_rang gi grags pa yang bsgrag par bya/_rnyed pa yang bsgrub par bya zhing /_khyed cag kyang lhung bzed dang /_chos gos dang /_dra ba dang /_phor bu dang /_ska rags dang /_lung dbog pa dang /_
[\[32a.3\]]bklag pa dang /_kha ton dang /_rnal 'byor dang /_yid la bya bas brel ba med par bya'o zhes spro bar byas pa dang /_de dag gis slob dpon dang /_mkhan po dag la zhus pa/_mkhan po bdag cag ljongs rgyur mchi'o/_/su dang lhan cig tu/_btsun pa 'char ka dang ngo /_/tshe dang ldan 
[\[32a.4\]]pa dag de ni gnas ngan len kun du spyod pa yin pas khyed la mtho 'tsham par 'gyur ro/_/mkhan po btsun pa 'char ka ni bdag cag gi pha ma lta bur rnam par gnas pa lags pas ci'i slad du bdag cag la mtho 'tsham par 'gyur zhes de dag gis de dag gi tshig tshig ma yin par byas te de dang 
[\[32a.5\]]lhan cig ljongs rgyur 'phags so/_/'char kas gang gi tshe phyi rol gyi mtshams 'das pa de'i tshe na smras pa/_tshe dang ldan pa dag khyed cag ci'i phyir gnas ma bcas par ljongs rgyur 'dong bar byed/_tshur sheg gnas chos shig ces des de dag mdun du tsog pur 'dug tu bcug ste gnas 
[\[32a.6\]]'char bcug go/_/des de dag la la la gtur bu gtad/_la la la lhung bzed kyi snod gtad/_la la la bar bur snod gtad/_la la la phor bu gtad/_la la la ril ba spyi blugs gtad nas/_de lag pa gnyis brkyang ste/_rngul gzan las gzhan med par 'jig rten la mtho 'tsham zhing 
[\[32a.7\]]'gro ba na/_de dag ri brags shig tu phyin nas de dag der khron pa zhig gi drung du ngal so bar byed pa na de na ri brags kyi gtsug lag khang zhig yod pa der gaN+DI brdungs pa dang /_de dag gis thos nas smras pa/_slob dpon gtsug lag khang du gaN+DI brdungs kyis bzhud do/_/'char kas smras pa/_
[\[32b\]]
[\[32b.1\]]lhung bzed nag po can las med pa dag gis las kyi gaN+DI brdungs shing bdag cag ngal ba dag gis las bya dgos par 'gyur ba de lta bu'i gnas yod par 'gyur ro/_/slob dpon rnyed pa'i gaN+DI ma lags sam/_de yin na bdag cag mtshams su phyin na thob bo/_/slob dpon ni grags pa 
[\[32b.2\]]bsod nams che ba lags pas 'thob kyi bdag cag sus stsol bar 'gyur/_deng la gal te rnyed pa yod na kho bo'i yang nos shig_/de dag dong ba dang ji tsam na der gnas mal gyi gaN+DI brdungs nas dge slong rnams kyis smras pa/_tshe dang ldan pa dag gnas mal nos shig_/de dag gis smras 
[\[32b.3\]]pa/_bdag cag las ches rgan pa yang yod do/_/su yin/_slob dpon 'char ka'o/_/de'i yang nos shig_/de dag gis gnas mal mnos so/_/tshe dang ldan pa 'char ka yang de na 'du 'dzi'i gtam gyis 'dug ste ri brags 'di su'i/_gtsug lag khang 'di su'i/_lha khang 
[\[32b.4\]]'di su'i/_skyed mos tshal 'di su'i/_kun dga' ra ba 'di su'i/_khron pa 'di su'i/_zhing 'di su'i/_ba lang 'di dag su'i/_ma he 'di dag su'i zhes 'du 'dzi'i gtam gyis 'dug go/_/de dag gis kyang bsams pa/_slob dpon 'char ka yun ring du thogs par 'gyur 
[\[32b.5\]]ro snyam nas de dag gis gcig la gcig zhus te/_tshe dang ldan pa 'char ka'i mal bshams nas/_rkang pa'i chu dang /_rkang pa bsku ba mtha' gcig tu bzhag ste gcig la gcig smras pa/_tshe dang ldan pa deng bdag cag gis kha zas bsod pa dag zos pas re zhig zung gis 
[\[32b.6\]]lhan cig kha ton bya'o zhes de dag gis zung gis kha ton bya bar brtsams so/_/tshe dang ldan pa 'char ka yang ji srid du de'i 'du 'dzi'i gtam gyi zla yod pa de srid du 'dug 'dug nas gang gi tshe de'i 'du 'dzi'i gtam gyi zla med pa de'i tshe na mig lam chad pa'i dus kyi tshe gtsug lag khang du 'ongs te 
[\[32b.7\]]de dag la dris pa/_tshe dang ldan pa dag ci byed/_slob dpon bdag cag gis deng kha zas bsod pa dag 'tshal bas re zhig zung gis kha ton bgyid do/_/'char kas smras pa/_tshe dang ldan pa dag bcom ldan 'das kyis bsam gtan mi byed pa la shes rab med do zhes ma 
[\[33a\]]
[\[33a.1\]]gsungs sam/_tshur shog bsam gtan gyis shig ces des de dag dpong sa'i khang par btsud de skyil mo krung 'char bcug nas mtshan thog thag bsrel to/_/de dag nang par sngar langs te smras pa/_slob dpon phyag 'tshal lo/_/bdag cag mchi'o/_/gar 
[\[33a.2\]]'dong /_mnyan yod du'o/_/sdod cig dang kho bos khyed cag na ba rnams kyi nad g.yog bya'o/_/slob dpon khyod kyis bdag cag mi na ba yang na bar byas pas na ba rnams kyi nad g.yog byas re skan zhes de dag mnyan yod du dong ba dang /_dge slong rnams kyis de dag la smras pa/_tshe dang 
[\[33a.3\]]ldan pa dag 'ongs pa legs so/_/'ongs pa legs so/_/ji lta bde bar brgyus sam/_ji ltar bde bar brgyus/_bdag cag slob dpon 'char kas mtshan thog thag tho btsams so/_/ji ltar tho btsams/_de dag gis skabs de dge slong rnams la rgyas par brjod do/_/
[\[33a.4\]]dge slong don nyung ngu dag ci'i phyir dge slong dag ched du bsams te dge slong rnams la mtho 'tsham par byed ces smod par byed/_phyar ka gtong bar byed/_kha zer bar byed pa'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal 
[\[33a.5\]]pa/_dge slong gis ji tsam cung zad dge slong la mtho 'tsham par byed na thams cad du ltung byed du 'gyur ro/_/sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/de'i tshe na tshe dang ldan pa 'char kas dge slong gsar bu gsar bu dag 
[\[33a.6\]]la tshe dang ldan pa dag tshur sheg_/ljongs rgyur 'dong dang der bdag cag gis rgol ba dag kyang tshar gcad par bya/_rang gi grags pa yang bsgrag par bya/_rnyed pa yang bsgrub par bya zhing /_khyed cag kyang lhung bzed dang /_chos gos dang /_dra ba dang /_phor bu dang /_ska rags dang /_
[\[33a.7\]]lung dbog pa dang /_bklag pa dang /_kha ton dang /_rnal 'byor dang /_yid la bya bas brel ba med par bya'o zhes spro bar byas pa dang /_de dag gis slob dpon dang /_mkhan po dag la zhus pa/_mkhan po bdag cag ljongs rgyur mchi'o/_/su dang lhan cig tu/_btsun pa 'char ka dang 
[\[33b\]]
[\[33b.1\]]ngo /_/tshe dang ldan pa dag de ni gnas ngan len kun du spyod pa yin pas khyed la mtho 'tsham par 'gyur ro/_/mkhan po btsun pa 'char ka ni bdag cag gi pha ma lta bur rnam par gnas pa lags pas ci'i slad du bdag cag la mtho 'tsham par 'gyur zhes de dag gis de dag gi tshig tshig ma yin par 
[\[33b.2\]]byas te de dang lhan cig ljongs rgyur 'phags so/_/'char kas gang gi tshe phyi rol gyi mtshams 'das pa'i tshe na smras pa/_tshe dang ldan pa dag khyed cag ci'i phyir gnas ma bcas par ljongs rgyur 'dong bar byed/_tshur shog gnas chos shig ces des de dag mdun du tsog pur 'dug tu bcug ste 
[\[33b.3\]]gnas 'char bcug go/_/des de dag la la la gtur bu gtad/_la la la lhung bzed kyi snod gtad/_la la la bar bur snod gtad/_la la la phor bu gtad/_la la la ril ba spyi blugs gtad nas/_de lag pa gnyis brkyang ste rngul gzan las gzhan med par 'jig rten la mtho 
[\[33b.4\]]'tsham zhing 'gro ba na de dag ri brags shig tu phyin nas de dag der khron pa zhig gi drung du ngal so bar byed pa na/_de na ri brags kyi gtsug lag khang zhig yod pa der gaN+DI brdungs pa dang /_de dag gis thos nas smras pa/_slob dpon gtsug lag khang du gaN+DI brdungs kyis bzhud do/_/'char 
[\[33b.5\]]kas smras pa/_lhung bzed nag po can las med pa dag gis las kyi gaN+DI brdungs shing bdag cag ngal ba dag gis las bya dgos par 'gyur ba de lta bu'i gnas yod par 'gyur ro/_/slob dpon rnyed pa'i gaN+DI ma lags sam/_de yin na bdag cag mtshams su phyin na 'thob po/_/slob dpon 
[\[33b.6\]]ni grags pa bsod nams che ba lags pas thob kyi bdag cag la sus stsol bar 'gyur/_deng la gal te rnyed pa yod na kho bo'i yang nos shig_/de dag dong ba dang /_ji tsam na der gnas mal gyi gaN+DI brdungs nas dge slong rnams kyis smras pa/_tshe dang ldan pa dag gnas mal nos shig de dag gis smras 
[\[33b.7\]]pa bdag cag las ches rgan pa yang yod do/_/su yin/_slob dpon 'char ka'o/_/de'i yang nos shig de dag gis gnas mal mnos so/_/tshe dang ldan pa 'char ka yang de na 'du 'dzi'i gtam gyis 'dug ste ri brags 'di su'i/_gtsug lag khang 'di su'i/_lha khang 'di su'i/_skyed 
[\[34a\]]
[\[34a.1\]]mos tshal 'di su'i/_kun dga' ra ba 'di su'i/_khron pa 'di su'i/_zhing 'di su'i/_ba lang 'di dag su'i/_ma he 'di dag su'i zhes 'du 'dzi'i gtam gyis 'dug go/_/de dag gis kyang bsams pa/_slob dpon 'char ka yun ring du thogs par 'gyur ro 
[\[34a.2\]]snyam nas de dag gis gcig la gcig zhus te/_tshe dang ldan pa 'char ka'i mal bshams nas/_rkang pa'i chu dang /_rkang pa bsku ba mtha' gcig tu bzhag ste gcig la gcig smras pa/_tshe dang ldan pa dag da ltar grang ba'i dus la bab kyis bdag cag me khang du zhugs te nyal lo zhes 
[\[34a.3\]]de dag me khang du zhugs te nyal lo/_/tshe dang ldan pa 'char ka yang ji srid du de'i 'du 'dzi'i gtam gyi zla yod pa de srid du 'dug 'dug nas gang gi tshe de'i 'du 'dzi'i gtam gyi zla med pa de'i tshe na mig lam chad pa'i dus kyi tshe gtsug lag khang du 'ongs te tshe dang ldan pa dag tshe dang ldan pa dag 
[\[34a.4\]]ces bod par brtsams pa dang /_dge slong rnams kyis de la smras pa/_tshe dang ldan pa 'char ka 'dam bu thibs po'i gseb tu zhugs pa bzhin du ci 'bod/_'char kas smras pa/_'di na kho bo'i gzhon nu dag cig 'khod na de dag las 'ga' zhig na bar ma gyur tam/_de dag 
[\[34a.5\]]gis de thos nas smras pa/_slob dpon ma 'bod cig_/gnas khang 'o nir gzims mal bshams te zhabs kyi chab dang /_zhabs bsku ba yang bzhag gis der gzims shig_/bdag cag da ltar grang ba'i dus la bab pas me khang du zhugs te mchis nyal lo/_/tshe dang ldan 
[\[34a.6\]]pa dag khyed cag gal te khrag nad dam/_mkhris nad g.yos par gyur na kho bos yun de srid du khyed kyi nad g.yog byed par ga la nus phyir byung shig ces des de dag bla gab med par bton te chu grang mos btab nas mtshan thog thag bsil yab kyis g.yabs so/_/de dag gis mtshan mo'i 
[\[34a.7\]]nam nangs nas smras pa/_slob dpon phyag 'tshal lo/_/bdag cag mchi'o/_/gar 'dong /_mnyan yod du'o/_/sdod cig dang kho bos khyed cag na ba rnams kyi nad g.yog bya'o/_/slob dpon khyed kyis kho bo cag mi na ba yang na bar byas pas na ba rnams kyi nad g.yog byas re skan zhes de dag 
[\[34b\]]
[\[34b.1\]]mnyan yod du dong ba dang /_dge slong rnams kyis de dag la smras pa/_tshe dang ldan pa dag 'ongs pa legs so 'ongs pa legs so/_/ji lta bde bar brgyus sam/_ji ltar bde bar brgyus/_bdag cag slob dpon 'char kas mtshan thog thag tho btsams so/_/ji ltar tho btsams/_de 
[\[34b.2\]]dag gis skabs de dge slong rnams la rgyas par brjod do/_/dge slong don nyung ngu dag ci'i phyir dge slong dag ched du bsams te dge slong rnams la mtho 'tsham par byed ces smod par byed/_phyar ka gtong bar byed/_kha zer bar byed pa'i skabs de dge slong rnams kyis bcom ldan 'das 
[\[34b.3\]]la gsol pa dang /_bcom ldan 'das kyis bka' stsal pa/_dge slong dag ji tsam cung zad dge slong la mtho 'tsham par byed na thams cad du ltung byed du 'gyur ro/_/sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/
[\[34b.4\]]de'i tshe na tshe dang ldan pa 'char kas dge slong gsar bu gsar bu dag la tshe dang ldan pa dag tshur shog_/ljongs rgyur 'dong dang /_der bdag cag gis rgol ba dag kyang tshar gcad par bya/_rang gi grags pa yang bsgrag par bya/_rnyed pa yang bsgrub par bya zhing /_khyed cag kyang lhung 
[\[34b.5\]]bzed dang /_chos gos dang /_dra ba dang /_phor bu dang /_ska rags dang /_lung dbog pa dang /_bklag pa dang /_kha ton dang /_rnal 'byor dang /_yid la bya bas brel ba med par bya'o zhes spro bar byas pa dang /_de dag gis slob dpon dang /_mkhan po dag la 
[\[34b.6\]]zhus pa/_mkhan po bdag cag ljongs rgyur mchi'o/_/su dang lhan cig tu/_btsun pa 'char ka dang ngo /_/tshe dang ldan pa dag de ni gnas ngan len kun du spyod pa yin pas khyed la mtho 'tsham par 'gyur ro/_/mkhan po btsun pa 'char ka ni bdag cag gi pha ma lta bur 
[\[34b.7\]]rnam par gnas pa lags pas ci'i slad du bdag cag la mtho 'tsham par 'gyur zhes de dag gis de dag gi tshig tshig ma yin par byas te de dang lhan cig ljongs rgyur 'phags so/_/'char kas gang gi tshe phyi rol gyi mtshams 'das pa de'i tshe na smras pa/_tshe dang ldan pa dag khyed 
[\[35a\]]
[\[35a.1\]]cag ci'i phyir gnas ma bcas par ljongs rgyur 'dong bar byed/_tshur shog gnas chos shig ces des de dag mdun du tsog pur 'dug tu bcug ste gnas 'char bcug go/_/des de dag la la la gtur bu gtad/_la la la lhung bzed kyi snod gtad/_la la 
[\[35a.2\]]la bar bur snod gtad/_la la la phor bu gtad/_la la la ril ba spyi blugs gtad nas/_de lag pa gnyis brkyang ste/_rngul gzan las gzhan med par 'jig rten la mtho 'tsham zhing 'gro ba na/_de dag ri brags shig tu phyin nas de dag der khron pa zhig gi drung du ngal so bar byed 
[\[35a.3\]]pa na de na ri brags kyi gtsug lag khang zhig yod pa der gaN+DI brdungs pa dang /_de dag gis thos nas smras pa/_slob dpon gtsug lag khang du gaN+DI brdungs kyis bzhud do/_/'char kas smras pa/_lhung bzed nag po can las med pa dag gis las kyi gaN+DI brdungs shing bdag cag 
[\[35a.4\]]ngal ba dag gis las bya dgos par 'gyur ba de lta bu'i gnas yod par 'gyur ro/_/slob dpon rnyed pa'i gaN+DI ma lags sam/_de yin na bdag cag mtshams su phyin na 'thob bo/_/slob dpon ni grags pa bsod nams che ba lags pas 'thob kyi bdag cag la sus stsol bar 'gyur/_
[\[35a.5\]]deng la gal te rnyed pa yod na kho bo'i yang nos shig_/de dag dong ba dang ji tsam na der gnas mal gyi gaN+DI brdungs nas dge slong rnams kyis smras pa/_tshe dang ldan pa dag gnas mal nos shig_/de dag gis smras pa/_bdag cag las ches rgan pa yang yod do/_/su yin/_
[\[35a.6\]]slob dpon 'char ka'o/_/de'i yang nos shig_/de dag gis gnas mal mnos so/_/tshe dang ldan pa 'char ka yang de na 'du 'dzi'i gtam gyis 'dug ste ri brags 'di su'i/_gtsug lag khang 'di su'i/_lha khang 'di su'i/_skyed mos tshal 'di su'i/_kun dga' ra ba 
[\[35a.7\]]'di su'i/_khron pa 'di su'i/_zhing 'di su'i/_ba lang 'di dag su'i/_ma he 'di dag su'i zhes 'du 'dzi'i gtam gyis 'dug go/_/de dag gis bsams pa/_slob dpon 'char ka yun ring du thogs par 'gyur ro snyam nas/_de dag gis gcig la gcig zhus 
[\[35b\]]
[\[35b.1\]]te tshe dang ldan pa 'char ka'i mal bshams nas rkang pa'i chu dang /_rkang pa bsku ba mtha' gcig tu bzhag ste gcig la gcig smras pa/_tshe dang ldan pa dag da ltar dro ba'i dus la bab kyis bdag cag dpong sa'i khang par zhugs te nyal lo zhes de dag dpong sa'i khang par zhugs 
[\[35b.2\]]te nyal lo/_/tshe dang ldan pa 'char ka yang ji srid du de'i 'du 'dzi'i gtam gyi zla yod pa de srid du 'dug 'dug nas gang gi tshe 'du 'dzi'i gtam gyi zla med pa de'i tshe na mig lam chad pa'i dus kyi tshe gtsug lag khang du 'ongs te tshe dang ldan pa dag tshe dang ldan pa dag ces bod par brtsams pa dang /_
[\[35b.3\]]dge slong rnams kyis de la smras pa/_tshe dang ldan pa 'char ka 'dam bu thibs po'i gseb tu zhugs pa bzhin du ci 'bod/_'char kas smras pa/_'di na kho bo'i gzhon nu dag cig 'khod na de dag las 'ga' zhig na bar ma gyur tam/_de dag gis de thos nas smras pa/_slob dpon ma 
[\[35b.4\]]'bod cig_/gnas khang 'o nir gzims mal bshams te zhabs kyi chab dang /_zhabs bsku ba yang bzhag gis der gzims shig_/bdag cag da ltar dro ba'i dus la bab pas dpong sa'i khang par zhugs te nyal lo/_/tshe dang ldan pa dag khyed cag gal te rlung ngam/_
[\[35b.5\]]bad kan g.yos par gyur na kho bos yun de srid du khyed kyi nad g.yog byed par ga la nus/_byibs shig ces des de dag nang du btsud nas skar khung dag bcad de me sbar nas sgo bcad de/_la ba ji snyed yod pa dag gis dkris te steng du mnan nas 'dug go/_/de dag gis mtshan mo'i 
[\[35b.6\]]nam nangs nas smras pa/_slob dpon phyag 'tshal lo/_/bdag cag mchi'o/_/gar 'dong /_mnyan yod du'o/_/sdod cig dang kho bos khyed cag na ba rnams kyi nad g.yog bya'o/_/slob dpon khyed kyis bdag cag mi na ba yang na bar byas pas na ba rnams kyi nad g.yog byas re 
[\[35b.7\]]skan zhes de dag mnyan yod du dong ba dang /_dge slong rnams kyis de dag la smras pa/_tshe dang ldan pa dag 'ongs pa legs so/_/'ongs pa legs so/_/ji lta bde bar brgyus sam/_ji ltar bde bar brgyus/_bdag cag slob dpon 'char kas mtshan thog thag tho btsams so/_/
[\[36a\]]
[\[36a.1\]]ji ltar tho btsams/_de dag gis skabs de dge slong rnams la rgyas par brjod do/_/dge slong don nyung ngu dag ci'i phyir dge slong dag ched du bsams te dge slong rnams la mtho 'tsham par byed ces smod par byed/_phyar ka gtong bar byed/_kha zer bar byed pa'i 
[\[36a.2\]]skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_dge slong gis ji tsam du cung zad dge slong la mtho 'tsham par byed na thams cad du ltung byed du 'gyur ro/_/sangs rgyas bcom ldan 'das mnyan yod na rgyal byed kyi 
[\[36a.3\]]tshal mgon med zas sbyin gyi kun dga' ra ba na bzhugs so/_/de'i tshe na tshe dang ldan pa 'char kas dge slong gsar bu gsar bu dag la tshe dang ldan pa dag tshur shog_/ljongs rgyur 'dong dang der bdag cag gis rgol ba dag kyang tshar gcad par bya/_rang gi grags pa yang bsgrag par bya/_
[\[36a.4\]]rnyed pa yang bsgrub par bya zhing khyed cag kyang lhung bzed dang /_chos gos dang /_dra ba dang /_phor bu dang /_ska rags dang /_lung dbog pa dang /_bklag pa dang /_kha ton dang /_rnal 'byor dang /_yid la bya bas brel ba med par bya'o/_/khyed cag na ba dag gi nad g.yog 
[\[36a.5\]]kyang bya'o zhes spro bar byas pa dang /_de gang gi tshe na dge slong rnams kyis 'di gnas ngan len kun tu spyod pa yin no zhes bya bar shes par gyur pa de'i tshe na 'ga' yang de dang lhan cig ljongs rgyur 'gro bar spro ba med nas/_de gcig pu ljongs rgyur song ba na ri brags kyi gtsug lag khang zhig 
[\[36a.6\]]tu phyin to/_/gtsug lag khang de na bshang ba'i skyabs kyang med/_gci ba'i skyabs kyang med de de na dge slong dag gis gyo mo dag bzhag ste/_der bshang ba dang gci ba dag byas nas 'dor bar byed do/_/'char ka gtsug lag khang der zhugs pa na dge slong rnams kyis 'di gnas 
[\[36a.7\]]ngan len kun du spyod pa yin no zhes bya bar de shes nas dge slong 'gas kyang de mkhos su ma phab pa dang /_des bsams pa/_lhung bzed nag po can 'di dag mi dga' bar bya'o snyam nas de gtsug lag khang de'i steng du 'dzegs pa dang /_ji tsam na des de na gyo mo dag bzhag pa 
[\[36b\]]
[\[36b.1\]]mthong nas/_des smras pa/_ci gtsug lag khang 'di chol zangs can yin nam zhes gyo mo de dag rkang pa'i mthe bos bzung ste phyi rol du bor ro/_/dge slong dag mtshan mo langs pa dang ji tsam na gyo mo dag mi snang nas de dag gis wa'i khar bshang ba dang /_gci ba byas so/_/de 
[\[36b.2\]]nas mtshan mo'i nam langs pa na bram ze dang /_khyim bdag dad pa can dag lhags pa dang /_des de dag la smras pa/_shes ldan dag ji ltar lhung bzed nag po can gnas ngan len kun tu spyod pa dag gis gtsug lag khang thams cad bshang ba dang /_gci bas ma rung 
[\[36b.3\]]bar byas pa la ltos zhes zer ba'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_dge slong gis ji tsam cung zad dge slong la mtho 'tsham par byed na thams cad du ltung byed du 'gyur ro/_/sangs rgyas bcom 
[\[36b.4\]]ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/de'i tshe na tshe dang ldan pa 'char kas dge slong gsar bu gsar bu dag la tshe dang ldan pa dag tshur sheg_/ljongs rgyur 'dong dang der bdag cag gis rgol ba dag kyang tshar gcad par 
[\[36b.5\]]bya/_rang gi grags pa yang bsgrag par bya/_rnyed pa yang bsgrub par bya zhing khyed cag kyang lhung bzed dang /_chos gos dang /_dra ba dang /_phor bu dang /_ska rags dang /_lung dbog pa dang /_bklag pa dang /_kha ton dang /_rnal 'byor dang /_yid la bya bas brel ba med par 
[\[36b.6\]]bya'o/_/khyed cag na ba dag gi nad g.yog kyang bya'o/_/zhes spro bar byas pa dang /_de gang gi tshe na dge slong rnams kyis 'di gnas ngan len kun du spyod pa yin no zhes bya bar shes par gyur pa de'i tshe na 'ga' yang de dang lhan cig ljongs rgyur 'gro bar spro ba med nas de gcig pu ljongs rgyur 
[\[36b.7\]]song ba na ri brags kyi gtsug lag khang zhig du phyin to/_/'char ka gtsug lag khang der zhugs pa na dge slong rnams kyis 'di gnas ngan len kun tu spyod pa yin no zhes bya bar de shes nas dge slong 'gas kyang de mkhos su ma phab pa dang /_des bsams pa/_lhung bzed nag po can 
[\[37a\]]
[\[37a.1\]]'di dag mi dga' bar bya'o snyam nas des bkru sman gyi ril du zos nas me khang du zhugs te 'dug pa na der des 'khru bar brtsams so/_/bcom ldan 'das kyis nad pa dus gsum du blta bar bya'o zhes bka' stsal pas/_dge slong gnas brtan gnas 
[\[37a.2\]]brtan dag de'i nad 'drir lhags nas/_de dag gis de la dris pa/_tshe dang ldan pa rung ngam/_des smras pa/_rung ngo /_/gnas brtan dag yud tsam zhig 'khod nas 'dong bar brtsams pa dang /_des smras pa/_gnas brtan dag re zhig yud tsam zhig gzhes shig_/
[\[37a.3\]]de dag gis yud tsam zhig 'khod nas dong bar brtsams pa dang /_des yang smras pa/_gnas brtan dag da dung yang yud tsam zhig gzhes shig_/tshe dang ldan pa ched du bsams te mtho 'tsham par mi byed dam/_lhung bzed nag po can khyed de ltar mi dga' bar bya'o zhes 
[\[37a.4\]]zer ba'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_dge slong gis ji tsam cung zad dge slong la mtho 'tsham par byed na thams cad du ltung byed du 'gyur ro/_/sangs rgyas bcom ldan 'das mnyan yod na rgyal 
[\[37a.5\]]byed kyi tshal mgon med zas sbyin gyi kun dga' ra ba na bzhugs so/_/de'i tshe na tshe dang ldan pa 'char kas dge slong gsar bu gsar bu dag la tshe dang ldan pa dag tshur sheg ljongs rgyur 'dong dang /_der bdag cag gis rgol ba dag kyang tshar gcad par bya/_rang gi grags pa 
[\[37a.6\]]yang bsgrag par bya/_rnyed pa yang bsgrub par bya zhing /_khyed cag kyang lhung bzed dang /_chos gos dang /_dra ba dang /_phor bu dang /_ska rags dang /_lung dbog pa dang /_bklag pa dang /_kha ton dang /_rnal 'byor dang /_yid la bya bas brel ba med par bya'o/_/khyed 
[\[37a.7\]]cag na ba dag gi nad g.yog kyang bya'o zhes spro bar byas pa dang /_de gang gi tshe dge slong rnams kyis 'di gnas ngan len kun du spyod pa yin no/_/zhes bya bar shes par gyur pa de'i tshe na 'ga' yang de dang lhan cig ljongs rgyur 'gro bar spro ba med nas de gcig pu ljongs rgyur song ba na ri 
[\[37b\]]
[\[37b.1\]]brags kyi gtsug lag khang zhig tu phyin to/_/gtsug lag khang de na dge slong spong ba pa sha stag 'khod do/_/'char ka gtsug lag khang der zhugs pa na dge slong rnams kyis 'di gnas ngan len kun du spyod pa yin no zhes bya bar de shes nas/_dge slong 'gas kyang de mkhos 
[\[37b.2\]]su ma phab pa dang /_des bsams pa/_lhung bzed nag po can 'di dag mi dga' bar bya'o snyam zhing gtsug lag khang de yang phyed byas zin par 'dug nas tshe dang ldan pa 'char ka khyim bdag de'i gan du song ste phyin nas smras pa/_khyim bdag ci'i phyir gtsug lag khang 
[\[37b.3\]]zin par mi byed/_bcom ldan 'das kyis kyang /_myur bar dge la 'jug bya zhing /_/sdig las sems kyang bzlog par bya/_/bsod nams bul bar byed gyur na/_/yid ni sdig la dga' bar 'gyur/_/zhes ma gsungs sam/_'phags pa bdag la kAr ShA pa 
[\[37b.4\]]Na dag ni mchis na gla mi dag ma mchis so/_/khyim bdag bcom ldan 'das kyis dge slong dag gis mkhar lan bya'o zhes ma gsungs sam/_gal te 'phags pas mkhar lan bgyid du stsal na legs so/_/'char kas gtsug lag khang du song ste gaN+DI brdungs so/_/
[\[37b.5\]]bcom ldan 'das kyis gaN+DI bsu bar bya'o zhes bsngags pas dge slong rnams kyis gaN+DI bsu ba dang /_ji tsam na tshe dang ldan pa 'char kas so phag dag gdeg par brtsams pa mthong nas dge slong de dag gis kyang so phag dag gdeg par brtsams so/_/'char kas dge 
[\[37b.6\]]slong de dag nyin thog thag so phag dag skyed du bcug pa dang /_de dag gis smras pa/_tshe dang ldan pa dag gtsug lag khang 'di sngon ni rnal 'byor dang mthun par gyur na/_da ni mkhar lan dang mthun par gyur gyis mnyan yod du 'dong ngo zhes de dag mnyan yod du dong ba dang /_
[\[37b.7\]]dge slong rnams kyis de dag la smras pa/_tshe dang ldan pa dag 'ongs pa legs so/_/'ongs pa legs so/_/kho bo cag khyed mthong bar ni dga'i 'ongs par ni mi dga'o/_/gtsug lag khang de rnal 'byor dang mthun pa yin na khyed cag ci'i phyir gtsug lag khang de 
[\[38a\]]
[\[38a.1\]]bor te 'dir 'ongs/_tshe dang ldan pa dag gtsug lag khang de sngon ni rnal 'byor dang mthun par gyur na da ni mkhar lan dang mthun par gyur to/_/ji ltar gyur/_tshe dang ldan pa 'char ka der 'ongs nas mkhar lan phyung ngo zhes zer ba'i skabs de dge slong rnams kyis 
[\[38a.2\]]bcom ldan 'das la gsol pa dang /_bcom ldan 'das kyis bka' stsal pa/_dge slong gis ji tsam cung zad dge slong la mtho 'tsham par byed na thams cad du ltung byed du 'gyur ro/_/sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' 
[\[38a.3\]]ra ba na bzhugs so/_/de'i tshe na tshe dang ldan pa 'char kas dge slong gsar bu gsar bu dag la tshe dang ldan pa dag tshur sheg ljongs rgyur 'dong dang /_der bdag cag gis rgol ba dag kyang tshar gcad par bya/_rang gi grags pa yang bsgrag par bya/_rnyed pa yang bsgrub par bya zhing /_
[\[38a.4\]]khyed cag kyang lhung bzed dang /_chos gos dang /_dra ba dang /_phor bu dang /_ska rags dang /_lung dbog pa dang /_bklag pa dang /_kha ton dang /_rnal 'byor dang /_yid la bya bas brel ba med par bya'o/_/khyed cag na ba dag gi nad g.yog kyang bya'o zhes spro bar 
[\[38a.5\]]byas pa dang /_de gang gi tshe na dge slong rnams kyis 'di gnas ngan len kun tu spyod pa yin no zhes bya bar shes par gyur pa de'i tshe na 'ga' yang de dang lhan cig ljongs rgyur 'gro bar spro ba med nas de gcig pu ljongs rgyur song ba na ri brags kyi gtsug lag khang zhig tu phyin to/_/gtsug 
[\[38a.6\]]lag khang de na dge slong kha ton pa sha stag 'khod do/_/'char ka gtsug lag khang der zhugs pa na dge slong rnams kyis 'di gnas ngan len kun tu spyod pa yin no zhes bya bar de shes nas dge slong 'gas kyang de mkhos su ma phab pa dang /_des bsams pa/_lhung bzed nag 
[\[38a.7\]]po can 'di dag mi dga' bar bya'o snyam zhing gtsug lag khang de yang phyed byas zin par 'dug nas tshe dang ldan pa 'char ka khyim bdag de'i gan du song ste phyin nas smras pa/_khyim bdag ci'i phyir gtsug lag khang zin par mi byed/_bcom ldan 'das kyis kyang /_myur bar dge 
[\[38b\]]
[\[38b.1\]]la 'jug bya zhing /_/sdig las sems kyang bzlog par bya/_/bsod nams bul bar byed gyur na/_/yid ni sdig la dga' bar 'gyur/_/zhes ma gsungs sam/_'phags pa bdag la kAr ShA pa Na dag ni mchis na gla mi dag ma mchis so/_/khyim bdag bcom ldan 'das 
[\[38b.2\]]kyis dge slong dag gis mkhar lan bya'o zhes ma gsungs sam/_gal te 'phags pas mkhar lan bgyid du stsal na legs so/_/'char kas gtsug lag khang du song ste gaN+DI brdungs so/_/bcom ldan 'das kyis gaN+DI bsu bar bya'o zhes gsungs pas dge slong rnams 
[\[38b.3\]]kyis gaN+DI bsu ba dang /_ji tsam na tshe dang ldan pa 'char kas so phag dag gdeg par brtsams pa mthong nas dge slong dag gis kyang so phag dag gdeg par brtsams so/_/'char kas dge slong de dag nyin thog thag so phag dag skyed du bcug pa dang /_de dag gis smras pa/_tshe 
[\[38b.4\]]dang ldan pa dag gtsug lag khang 'di sngon ni kha ton dang mthun par gyur na da ni mkhar lan dang mthun par gyur gyis mnyan yod du 'dong ngo zhes de dag mnyan yod du dong ba dang /_dge slong rnams kyis de dag la smras pa/_tshe dang ldan pa dag 'ongs pa legs so/_/'ongs pa legs so/_/
[\[38b.5\]]kho bo cag khyed cag mthong bar ni dga'i 'ong bar ni mi dga'o/_/gtsug lag khang de kha ton dang mthun pa yin na khyed cag ci'i phyir gtsug lag khang de bor te 'dir 'ongs/_tshe dang ldan pa dag gtsug lag khang de sngon ni kha ton dang mthun par gyur na da ni mkhar lan dang mthun par gyur to/_/ji 
[\[38b.6\]]ltar gyur/_tshe dang ldan pa 'char ka der 'ongs nas mkhar lan phyung ngo zhes zer ba'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_dge slong gis ji tsam cung zad dge slong la mtho 'tsham par byed na thams cad du ltung byed du 
[\[38b.7\]]'gyur ro/_/sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/de'i tshe na tshe dang ldan pa 'char kas dge slong gsar bu gsar bu dag la tshe dang ldan pa dag tshur sheg ljongs rgyur 'dong dang /_der bdag cag gis rgol ba 
[\[39a\]]
[\[39a.1\]]dag kyang tshar gcad par bya/_rang gi grags pa yang bsgrag par bya/_rnyed pa yang bsgrub par bya zhing /_khyed cag kyang lhung bzed dang /_chos gos dang /_dra ba dang /_phor bu dang /_ska rags dang /_lung dbog pa dang /_bklag pa dang /_kha 
[\[39a.2\]]ton dang /_rnal 'byor dang /_yid la bya bas brel ba med par bya'o/_/khyed cag na ba dag gi nad g.yog kyang bya'o zhes spro bar byas pa dang /_de gang gi tshe na dge slong rnams kyis 'di gnas ngan len kun tu spyod pa yin no zhes bya bar shes par gyur pa de'i tshe na 'ga' yang de dang 
[\[39a.3\]]lhan cig ljongs rgyur 'gro bar spro ba med nas de gcig pu ljongs rgyur song ba na ri brags kyi gtsug lag khang zhig tu phyin to/_/gtsug lag khang de chom rkun pas 'jigs pa dang bcas pa yin no/_/'char ka gtsug lag khang der zhugs pa na dge slong rnams kyis 'di gnas ngan len kun du spyod pa 
[\[39a.4\]]yin no zhes bya bar de shes nas dge slong 'gas kyang de mkhos su ma phab pa dang /_des bsams pa/_lhung bzed nag po can 'di dag mi dga' bar bya'o snyam nas des sgo phye ste sgo khang du 'dug pa dang /_dge skos kyis smras pa/_btsun pa 'char ka kho bo sgo gcod par byed kyis khyod phyogs 'dir 
[\[39a.5\]]'dug shig 'char kas smras pa/_khyod rang gi gnas khang gi sgo legs par chod la 'dug shig ces des sgo gcod du ma ster to/_/dge slong de dag 'jigs pa dang bcas par gtsug lag khang gi sgo ma bcad pas mtshan thog thag tron byed byed nas mtshan mo'i nam nangs par gyur pa'i skabs 
[\[39a.6\]]de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_dge slong gis ji tsam cung zad dge slong la mtho 'tsham par byed na thams cad du ltung byed du 'gyur ro/_/sangs rgyas bcom ldan 'das mnyan yod na rgyal byed kyi tshal mgon med 
[\[39a.7\]]zas sbyin gyi kun dga' ra ba na bzhugs so/_/de'i tshe na tshe dang ldan pa 'char kas dge slong gsar bu gsar bu dag la tshe dang ldan pa dag tshur sheg ljongs rgyur 'dong dang /_der bdag cag gis rgol ba dag kyang tshar gcad par bya/_rang gi grags pa yang bsgrag par bya/_rnyed 
[\[39b\]]
[\[39b.1\]]pa yang bsgrub par bya zhing /_khyed cag kyang lhung bzed dang /_chos gos dang /_dra ba dang /_phor bu dang /_ska rags dang /_lung dbog pa dang /_bklag pa dang /_kha ton dang /_rnal 'byor dang /_yid la bya bas brel ba med par bya'o/_/khyed cag na ba dag gi nad 
[\[39b.2\]]g.yog kyang bya'o zhes spro bar byas pa dang /_de gang gi tshe na dge slong rnams kyis 'di gnas ngan len kun du spyod pa yin no zhes bya bar shes par gyur pa de'i tshe na 'ga' yang de dang lhan cig ljongs rgyur 'gro bar spro ba med nas/_de gcig pu ljongs rgyur song ba na ri brags kyi gtsug lag khang zhig tu phyin to/_/
[\[39b.3\]]gtsug lag khang de ni 'jigs pa med pa yin no/_/'char ka gtsug lag khang der zhugs pa na dge slong rnams kyis 'di gnas ngan len kun du spyod pa yin no zhes bya bar de shes nas dge slong 'gas kyang de mkhos su ma phab pa dang /_des bsams pa/_lhung bzed nag po can 'di dag mi 
[\[39b.4\]]dga' bar bya'o snyam zhing gtsug lag khang de yang 'jigs pa med pa yin pas de na dge slong dag phyi rol du bshang ba dang /_gci ba byed du 'dong nas 'char kas sgo bcad de sgo khang du mal bshams nas nyal lo/_/dge slong dag mtshan mo bshang ba dang /_gci ba dag byed du 'dong 'dong nas 
[\[39b.5\]]smras pa/_tshe dang ldan pa 'char ka kho bo cag phyi rol du 'dong gis khyod phyogs 'dir nyol cig_/'char kas smras pa/_khyed cag rang rang gi gnas khang gi glo phug la phyi rol du deng shig_/dge slong de dag bshang ba dang /_gci ba bdo bas kha cig gis ni khyams su bshang ba dang /_
[\[39b.6\]]gci ba byas/_kha cig gis ni rdzing drung du bshang ba dang /_gci ba byas so/_/de nas mtshan mo'i nam nangs pa na bram ze dang khyim bdag dad pa can dag gtsug lag khang du lhags pa dang /_'char kas de dag la smras pa/_shes ldan dag ji ltar lhung bzed nag po can gnas 
[\[39b.6\]]ngan len kun du spyod pa 'di dag gis gtsug lag khang thams cad bshang ba dang /_gci bas ma rung bar byas pa la ltos zhes zer ba'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_dge slong gis ji tsam cung zad dge 
[\[40a\]]
[\[40a.1\]]slong la mtho 'tsham par byed na thams cad du ltung byed du 'gyur ro/_/dge slong dag gzhan yang drug po 'di dag ni bsko bar mi bya ste/_drug gang zhe na/_sgo khang dang /_them skas kyi gzhi dang /_khyams dang /_dpong sa'i khang pa dang /_me khang dang /_bkad sa'o/_/
[\[40a.2\]]las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/phyis gnon gyi ltung byed de bcu bdun pa rdzogs [{]s+ho[,]so[}]//_//sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na 
[\[40a.3\]]bzhugs so/_/de'i tshe na tshe dang ldan pa nye [{]dga'as [,]dgas [}]dge slong gsar bu gsar bu dag la tshe dang ldan pa dag tshur sheg ljongs rgyur 'dong dang /_der bdag cag gis rgol ba dag kyang tshar gcad par bya/_rang gi grags pa yang bsgrag par bya/_rnyed pa yang bsgrub par bya zhing /_khyed cag 
[\[40a.4\]]kyang lhung bzed dang /_chos gos dang /_dra ba dang /_phor bu dang /_ska rags dang /_lung dbog pa dang /_bklag pa dang /_kha ton dang /_rnal 'byor dang /_yid la bya bas brel ba med par bya'o/_/khyed cag na ba dag gi nad g.yog kyang bya'o zhes spro bar byas pa dang /_de gang 
[\[40a.5\]]gi tshe na dge slong rnams kyis 'di gnas ngan len kun du spyod pa yin no zhes bya bar shes par gyur pa de'i tshe na 'ga' yang de dang lhan cig ljongs rgyur 'gro bar spro ba med do/_/bsod snyoms pa zhig gis smras pa/_btsun pa nye dga' kho bo khyod dang lhan cig ljongs rgyur 'gro'o/_/dge slong rnams 
[\[40a.6\]]kyis bsod snyoms pa de la smras pa/_bsod snyoms pa de ni gnas ngan len kun du spyod pa yin pas khyod la mtho 'tsham par 'gyur ro/_/bsod snyoms pas smras pa/_kho bo ni lo 'das pa yin pas kho bo de la gnas bca' ba dang /_lung mnod pa dang /_bklag pa dang /_kha ton 
[\[40a.7\]]dang /_rnal 'byor dang /_yid la bya ba'i rag lus pa cung zad kyang med pas des kho bo la ci byar yod ces des dge slong de dag gi tshig tshig ma yin par byas te de dang lhan cig ljongs rgyur song ngo /_/nye [{]dga'as [,]dgas [}]gang gi tshe phyi rol gyi mtshams 'das pa de'i tshe na smras pa/_bsod 
[\[40b\]]
[\[40b.1\]]snyoms pa gtur bu 'di re zhig khyer cig_/btsun pa nye dga' ci khyod kyis sangs rgyas dang /_chos dang /_dge 'dun ma mthong ngam/_yo byad don med pa 'dis ci bya/_nye [{]dga'as [,]dgas [}]smras pa/_bsod snyoms pa khyod re zhig mi khyer ba 'di yus na/_ci khyod kho bo bas kyang 
[\[40b.2\]]mkhas pa yin snyam mam/_ci na khyod kho bo la de skad zer/_bsod snyoms pas smras pa/_mkhas pa ma yin yang rigs pa tsam smra'o/_/nye [{]dga'as [,]dgas [}]bsams pa/_bsod snyoms pa 'di mi dga' bar bya'o snyam nas/_de gnyis mthar gyis ljongs rgyu zhing 'gro ba na de gnyis 
[\[40b.3\]]ri brags shig tu phyin nas/_de gnyis der khron pa zhig gi drung du ngal so bar byed pa na de na ri brags kyi gtsug lag khang zhig yod pa der gaN+DI brdungs pa dang /_bsod snyoms pa des thos nas smras pa/_btsun pa nye dga' gtsug lag khang du gaN+DI brdungs kyis 'dong ngo /_/nye [{]dga'as [,]dgas [}]
[\[40b.4\]]smras pa/_bsod snyoms pa lhung bzed nag po can las med pa dag gis las kyi gaN+DI brdungs shing bdag cag ngal ba dag gis las bya dgos par 'gyur ba de lta bu'i gnas yod par 'gyur ro/_/btsun pa nye dga' rnyed pa'i gaN+DI ma yin nam/_bsod snyoms pa de yin na bdag cag 
[\[40b.5\]]mtshams su phyin na 'thob po/_/btsun pa nye dga' ni grags pa bsod nams che ba yin pas 'thob kyi/_kho bo sus byin par 'gyur/_bsod snyoms pa song la gal te rnyed pa yod na kho bo'i yang nos shig_/de song ba dang ji tsam na der gnas mal gyi gaN+DI brdungs nas dge slong rnams 
[\[40b.6\]]kyis smras pa/_bsod snyoms pa gnas mal nos shig_/des smras pa/_kho bo las ches rgan pa yang yod do/_/su yin/_btsun pa nye dga'o/_/de'i yang nos shig_/des gnas mal mnos so/_/tshe dang ldan pa nye dga' yang de na 'du 'dzi'i gtam gyis 'dug ste/_ri 
[\[40b.7\]]brags 'di su'i/_gtsug lag khang 'di su'i/_lha khang 'di su'i/_skyed mos tshal 'di su'i/_kun dga' ra ba 'di su'i/_khron pa 'di su'i/_zhing 'di su'i/_ba lang 'di dag su'i/_ma he 'di dag su'i zhes 'du 'dzi'i gtam gyis 'dug go/_/bsod snyoms pas 
[\[41a\]]
[\[41a.1\]]kyang bsams pa/_btsun pa nye dga' yun ring du thogs par 'gyur ro/_/snyam nas/_des khang thog tu de'i mal bshams nas rkang pa'i chu dang /_rkang pa bsku ba mtha' gcig tu bzhag ste/_gtsug lag khang gi phyi rol du rkang pa gnyis bkrus nas 
[\[41a.2\]]'og khang du mal bshams par zhugs te nyal lo/_/tshe dang ldan pa nye dga' yang ji srid du de'i 'du 'dzi'i gtam gyi zla yod pa de srid du 'dug 'dug nas gang gi tshe de'i 'du 'dzi'i gtam gyi zla med pa de'i tshe na mig lam chad pa'i dus kyi tshe gtsug lag khang du 'ongs te/_bsod snyoms 
[\[41a.3\]]pa bsod snyoms pa zhes bod par brtsams pa dang /_dge slong rnams kyis de la smras pa/_tshe dang ldan pa nye dga' 'dam bu thibs po'i gseb tu zhugs pa bzhin du ci 'bod/_nye [{]dga'as [,]dgas [}]smras pa/_'di na kho bo'i grogs po bsod snyoms pa zhig 'dug na/_de na bar ma gyur 
[\[41a.4\]]tam/_bsod snyoms pas de thos nas smras pa/_btsun pa nye dga' ma 'bod cig_/kho bos khyed kyi mal khang thog tu bshams te rkang pa'i chu dang /_rkang pa bsku ba yang mtha' gcig tu bzhag gis der song la nyol cig_/nye [{]dga'as [,]dgas [}]smras pa/_bsod snyoms pa 'tham pa 
[\[41a.5\]]chung zhig yod kyis je sgo phye shig_/btsun pa nye dga' kho bo chad kyis sang 'tham mo/_/bsod snyoms pa kho bo khyod dang ji srid mtshan thog thag zad par 'gyur ba de srid du 'tham par bya'o/_/btsun pa nye dga' kho bo chad kyis khyod la sgo mi dbye'o/_/nye dga' khang thog tu 'dzegs nas rkang pa 
[\[41a.6\]]gnyis bkrus te gnas khang du zhugs nas bsod snyoms pa zhes bos pa dang /_bsod snyoms pas btsun pa nye dga' ci zer zhes byas so/_/nye dga' sgra la mkhas pas des bsod snyoms pa'i dpral ba'i thad kar khri rkang gtad de ci nas kyang khri rkang gis khang thog brtol nas bsod snyoms pa de'i 
[\[41a.7\]]dpral bar 'bab par 'gyur ba de ltar shugs drag pos mnan pa dang /_des bsod snyoms pa de'i dpral bar phog ste dpral ba zhom mo/_/bsod snyoms pas smras pa/_btsun pa nye dga' kho bo gnang ngo /_/kho bo gnang ngo /_/kwa'e bsod snyoms pa ci zer/_bsod snyoms pas 
[\[41b\]]
[\[41b.1\]]bsams pa/_gal te skad phyung na 'dis rgan rims kyis bdag gi khri yang phrogs par 'gyur ro/_/snyam nas de cang mi smra bar 'dug go/_/de nang par sngar langs te smras pa/_btsun pa nye dga' phyag 'tshal lo/_/kho bo 'gro'o/_/bsod snyoms pa gar 'gro/_mnyan 
[\[41b.2\]]yod du'o/_/bsod snyoms pa sdod cig dang /_kho bos khyod na ba'i nad g.yog bya'o/_/btsun pa nye dga' khyod kyis kho bo mi na ba yang na bar byas pas na ba'i nad g.yog byas re skan zhes de mnyan yod du song ba dang /_dge slong rnams kyis de la smras pa/_tshe dang ldan pa bsod 
[\[41b.3\]]snyoms pa 'ongs pa legs so/_/'ongs pa legs so/_/ji lta bde bar brgyus sam/_tshe dang ldan pa dag ji ltar bde bar brgyus/_btsun pa nye [{]dga'as [,]dgas [}]bdag gi dpral ba bcom mo/_/ji ltar bcom/_des skabs de dge slong rnams la rgyas par brjod do/_/dge slong 
[\[41b.4\]]don nyung ngu dag ci'i phyir dge slong dag dge 'dun gyi gtsug lag khang gi steng gi nam mkha' la thog bor bar khri'am khri'u rtsa ba 'byung ba la shes bzhin du ljid kyis phab ste 'dug pa dang nyal bar byed ces smod par byed/_phyar ka gtong bar byed/_kha zer bar byed pa'i skabs 
[\[41b.5\]]de dge slong rnams kyis bcom ldan 'das la gsol to/_/de nas bcom ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams 
[\[41b.6\]]ni mkhyen bzhin du rmed par mdzad pa ste zhes bya ba la sogs pa yang snga ma bzhin te/_sangs rgyas bcom ldan 'das kyis tshe dang ldan pa nye dga' la rmas pa/_nye dga' khyod dge 'dun gyi gtsug lag khang gi steng gi nam mkha' la thog bor bar khri'am khri'u rtsa ba 'byung ba la shes bzhin du ljid 
[\[41b.7\]]kyis phab ste 'dug pa dang nyal bar byed pa bden nam/_btsun pa mad do/_/sangs rgyas bcom ldan 'das kyis dge sbyong gi tshul ma yin pa/_rjes su mthun pa ma yin pa/_rung ba ma yin pa/_tshul dang mthun pa ma yin pa de ni rab tu byung bas bya ba ma yin no zhes rnam par smad pa mdzad 
[\[42a\]]
[\[42a.1\]]do/_/de nas bcom ldan 'das kyis rnam grangs du mas rnam par smad nas dge slong rnams la bka' stsal pa/_dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga 
[\[42a.2\]]ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge slong gang dge 'dun gyi gtsug lag khang gi steng gi nam mkha' la thog bor bar khri'am khri'u rtsa ba 'byung ba la shes bzhin du ljid kyis phab ste 'dug gam nyal na ltung byed do/_/yang 
[\[42a.3\]]dge slong gang zhes bya ba ni shAkya'i bu nye dga' 'am/_gzhan yang de lta bu gang yin pa'o/_/dge 'dun gyi zhes bya ba ni de bzhin gshegs pa'i nyan thos kyi dge 'dun gyi'o/_/gtsug lag khang gi zhes bya ba ni gang du spyod lam bzhi po 'gro ba dang /_'greng ba dang /_'dug pa dang /_
[\[42a.4\]]nyal ba dag byar rung bar ro/_/steng gi nam mkha' la zhes bya ba ni khang steng gi nam mkha' la'o/_/thog bor bar zhes bya ba ni rtswa'i thog gam/_lo ma'i thog bor bar ro/_/khri zhes bya ba ni khri nyid do/_/khri'u zhes bya ba yang khri'u nyid do/_/rtsa ba 'byung ba la zhes bya ba ni rkang pa 
[\[42a.5\]]'byung ba la'o/_/shes bzhin du zhes bya ba ni de rang nyid kyis rig par gyur pa'am/_gzhan dag gis brjod pas so/_/ljid kyis phab ste zhes bya ba ni mthus mnan te'o/_/'dug gam zhes bya ba ni rkub tshos 'jog par byed pa'o/_/nyal na zhes bya ba ni lus bsnyal na'o/_/
[\[42a.6\]]ltung byed do zhes bya ba ni sems can dmyal ba dang /_dud 'gro dang [{]yi dgas [,]yi dwags [}]ngan song dang ngan 'gro dang /_log par ltung ba dag tu sreg par byed/_'tshod par byed ltung bar byed pa'o/_/gzhan yang ji srid du ltung ba de ma bshags shing so sor ma bshags na dge ba'i chos rnams 
[\[42a.7\]]la sgrib par byed pa ste/_des na ltung byed do zhes gsungs so/_/de la ltung bar ji ltar 'gyur zhe na/_dge slong gis ji tsam cung zad dge 'dun gyi gtsug lag khang gi steng gi nam mkha' la thog bor bar khri'am/_khri'u rtsa ba 'byung ba la shes bzhin du ljid kyis phab ste 'dug 
[\[42b\]]
[\[42b.1\]]gam/_nyal na thams cad du ltung byed du 'gyur ro/_/spang leb kyis g.yogs pa dang /_spang leb chung ngus g.yogs pa dang /_shing leb kyis g.yogs pa dang /_shing leb 'bur can gyis g.yogs pa dang /_byin gyis gzhol ba la ni ltung ba med do/_/rkang 
[\[42b.2\]]rten btsugs pa dang /_bkan pa byas pa la yang ltung ba med do/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/rtsa ba 'byung ba la 'dug pa'i ltung byed de [{]bcwa [,]bco [}]brgyad pa rdzogs [{]s+ho[,]so[}]//_//sangs rgyas 
[\[42b.3\]]bcom ldan 'das kau shAm+bI na gdangs can gyi kun dga' ra ba na bzhugs so/_/de'i tshe na tshe dang ldan pa 'dun pa shes bzhin du srog chags dang bcas pa'i chus rtswa dang /_lci ba dang sa la 'debs par byed/_'debs su 'jug par byed nas dge slong rnams kyis de la smras pa/_tshe dang ldan pa 
[\[42b.4\]]'dun pa khyod shes bzhin du srog chags dang bcas pa'i chus rtsa dang /_lci ba dang /_sa la ma 'debs shig_/'debs su ma 'jug cig_/'dun pas smras pa/_kho bo la 'ga' zhig gis bgrangs te gtad dam ci/_shar gyi rgya mtsho chen por 'dong na ci nyes/_lho dang nub dang byang gi 
[\[42b.5\]]rgya mtsho chen por 'dong na ci nyes/_'bab chu dang /_mtsho dang /_lting ka dag tu 'dong na ci nyes/_dge slong don nyung ngu dag ci'i phyir dge slong dag shes bzhin du srog chags dang bcas pa'i chus rtswa dang /_lci ba dang /_sa la 'debs pa dang /_'debs su 'jud par byed ces smod par 
[\[42b.6\]]byed/_phyar ka gtong bar byed/_kha zer bar byed pa'i skabs de dge slong rnams kyis bcom ldan 'das la gsol to/_/de nas bcom ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do/_/zhes bya ba la sogs pa snga ma 
[\[42b.7\]]bzhin no/_/sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/_sangs rgyas bcom ldan 'das kyis tshe dang ldan pa 'dun pa la rmas pa/_'dun pa khyod shes bzhin du srog chags dang bcas pa'i chus rtswa dang /_lci 
[\[43a\]]
[\[43a.1\]]ba dang /_sa la 'debs pa dang /_'debs su 'jud par byed pa bden nam/_btsun pa mad do/_/sangs rgyas bcom ldan 'das kyis dge sbyong gi tshul ma yin pa/_rjes su mthun pa ma yin pa/_rung ba ma yin pa/_tshul dang mthun pa ma yin pa de ni 
[\[43a.2\]]rab tu byung bas bya ba ma yin no/_/zhes rnam par smad pa mdzad do/_/de nas bcom ldan 'das kyis rnam grangs du mas rnam par smad nas dge slong rnams la bka' stsal pa/_dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi 
[\[43a.3\]]bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge slong gang shes bzhin du srog chags dang bcas pa'i chus rtswa'am/_lci ba'am/_sa la 'debs sam/_'debs su 'jud na ltung 
[\[43a.4\]]byed do/_/yang dge slong gang zhes bya ba ni 'dun pa'am/_gzhan yang de lta bu gang yin pa'o/_/shes bzhin du zhes bya ba ni de rang nyid kyis rig par gyur pa'am/_gzhan dag gis brjod pas so/_/srog chags dang bcas pa zhes bya ba la srog chags dang bcas pa ni gnyis 
[\[43a.5\]]te gang dag mig gis mthong bar 'gyur ba dang gang dag chu tshags kyis zin par 'gyur ba'o/_/chus zhes bya ba ni chu nyid kyis so/_/rtswa zhes bya ba ni rtswa nyid do/_/lci ba zhes bya ba yang lci ba nyid do/_/sa la zhes bya ba yang sa nyid la'o/_/'debs sam zhes bya ba ni rang gis so/_/
[\[43a.6\]]'debs su 'jud na zhes bya ba ni gzhan no/_/ltung byed do zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang /_log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba de ma bshags 
[\[43a.7\]]shing so so ma bshags na dge ba'i chos rnams la sgrib par byed pa ste/_des na ltung byed do zhes gsungs so/_/de la ltung bar ji ltar 'gyur zhe na/_dge slong gis srog chags dang bcas pa'i chu la srog chags dang bcas par 'du shes pas rtswa'am/_lci ba'am/_sa la 'debs sam/_'debs 
[\[43b\]]
[\[43b.1\]]su 'jud na ltung byed du 'gyur ro/_/dge slong gis srog chags dang bcas pa'i chu la yid gnyis za bas rtswa'am/_lci ba'am/_sa la 'debs sam/_'debs su 'jud na ltung byed du 'gyur ro/_/dge slong gis srog chags med pa'i chu la srog chags dang bcas par 'du shes 
[\[43b.2\]]pas rtswa'am/_lci ba'am/_sa la 'debs sam/_'debs su 'jud na nyes byas su 'gyur ro/_/dge slong gis srog chags med pa'i chu la yid gnyis za bas rtswa'am/_lci ba'am/_sa la 'debs sam/_'debs su 'jug na nyes byas su 'gyur ro/_/dge slong gis srog 
[\[43b.3\]]chags dang bcas pa'i yur po che 'bebs par byed na srog chags ji snyed dus byed pa de snyed kyi ltung byed du 'gyur ro/_/srog chags ji snyed dus mi byed pa de snyed kyi nyes byas su 'gyur ro/_/dge slong gis srog chags dang bcas pa'i yur po che gcod par byed na srog chags ji snyed dus byed pa de 
[\[43b.4\]]snyed kyi ltung byed du 'gyur ro/_/srog chags ji snyed dus mi byed pa de snyed kyi nyes byas su 'gyur ro/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/srog chags dang bcas pa la spyod pa'i ltung byed de bcu dgu pa rdzogs [{]s+ho[,]so[}]//_//
[\[43b.5\]]sangs rgyas bcom ldan 'das kau shAm+bI na gdangs can gyi kun dga' ra ba na bzhugs so/_/drug sde dag gzhan gyis byed du bcug pa'i gtsug lag khang dag na gnas shing de dag de dag na gnas pa na dga' bo nye dga' ltos shig_/gtsug lag khang 'di ni gyong grugs su gyur pa yin 
[\[43b.6\]]no/_/'di ni gas pa yin no/_/'di ni mtshams nyams pa yin no/_/'di ni ngos nyams pa yin no/_/'di ni ma mo'i khyim 'dra ba yin no zhes 'phya bar byed pa dang /_dge slong rnams kyis de dag la smras pa/_tshe dang ldan pa dag khyed cag re zhig gzhan gyis byed du bcug pa'i 
[\[43b.7\]]gtsug lag khang dag na gnas shing khyed cag gis rdo yang sgreng bar mi nus la 'on kyang 'phya bar byed do/_/de skad ces smras pa dang /_de dag nga rgyal gyis khengs par gyur nas phan tshun smras par brtsams pa/_dga' bo nye dga' lhung bzed nag po can 'di dag gis bdag 
[\[44a\]]
[\[44a.1\]]cag la khyed cag re zhig gzhan gyis byed du bcug pa'i gtsug lag khang dag na gnas shing khyed cag gis rdo yang sgreng bar mi nus la 'on kyang 'phya bar byed do zhes ha cang zil gyis mnan gyis tshur sheg bdag cag gis sngon lhung bzed nag po can gang gis 
[\[44a.2\]]kyang byed du ma bcug pa'i gtsug lag khang ci 'dra ba'i gtsug lag khang byed du gzhug go/_/gal te bdag cag thams cad lag gi bla la brtson par gyur na lhung bzed nag po can dag rtag pa kho nar bdag cag la skabs tshol bas de dag gis drug sde dag thams cad lag gi bla la zhugs so 
[\[44a.3\]]zhes skabs rnyed par 'gyur la/_bdag cag gi slong mo'i khyim gang dag yin pa de dag tu yang brel ba dag gi skyon brjod nas rjes su 'jug par byed par 'gyur gyi bdag cag gis bdag cag gi nang na mkhas pa/_spyod pa gsal ba/_khab gzhug par gtun bu 'jud nus pa gang yin pa de'i 
[\[44a.4\]]gan du bdag cag dong la spro ba bskyed par bya gor ma chag na/_de'i phyir bdag cag gi nang na mkhas pa/_spyod pa gsal ba/_khab gzhug par gtun bu 'jud par nus pa gang yin pa/_bdag cag gi nang na tshe dang ldan pa 'dun pa mkhas pa/_spyod pa gsal ba/_khab gzhug par 
[\[44a.5\]]gtun bu 'jud nus pa yin gyis bdag cag de'i gan du dong la spro ba bskyed par bya'o/_/zhes de dag 'dun pa'i gan du dong ste smras pa/_tshe dang ldan pa 'dun pa lhung bzed nag po can 'di dag gis bdag cag la re zhig gzhan gyis byed du bcug pa'i gtsug lag khang dag na gnas shing khyed 
[\[44a.6\]]cag gis rdo yang sgreng bar mi nus la 'on kyang 'phya bar byed do/_/zhes ha cang zil gyis mnan nas kho bo cag 'di snyam du sems te/_lhung bzed nag po can 'di dag gis bdag cag la khyed cag re zhig gzhan gyis byed du bcug pa'i gtsug lag khang dag na gnas shing khyed cag gis rdo yang sgreng 
[\[44a.7\]]bar mi nus la 'on kyang 'phya bar byed do zhes ha cang zil gyis mnan gyis tshur sheg bdag cag gis sngon lhung bzed nag po can gang dag gis kyang byed du ma bcug pa'i gtsug lag khang ci 'dra ba de 'dra ba'i gtsug lag khang byed du gzhug go/_/gal te bdag cag thams cad lag gi bla la brtson 
[\[44b\]]
[\[44b.1\]]par gyur na lhung bzed nag po can dag rtag pa kho nar bdag cag la skabs tshol bas de dag gis drug sde dag thams cad lag gi bla la zhugs so zhes skabs rnyed par yang 'gyur la/_bdag cag gi slong mo'i khyim gang dag yin pa de dag tu yang brel ba dag gi skyon brjod nas rjes su 'jug 
[\[44b.2\]]par byed par 'gyur gyis/_bdag cag gis bdag gi nang na mkhas pa/_spyod pa gsal ba/_khab gzhug par gtun bu 'jud nus pa gang yin pa de'i gan du bdag cag dong la spro ba bskyed par bya gor ma chag na/_de'i phyir bdag cag gi nang na mkhas pa/_spyod pa gsal 
[\[44b.3\]]ba/_khab gzhug par gtun bu 'jud nus pa gang yin/_bdag cag gi nang na tshe dang ldan pa 'dun pa mkhas pa/_spyod pa gsal ba/_khab gzhug par gtun bu 'jud nus pa yin gyis bdag cag de'i gan du dong la spro ba bskyed par bya'o snyam nas/_bdag cag gis tshe 
[\[44b.4\]]dang ldan pa gtsug lag khang gi phyir spro bar bya zhing khyod la gsol ba 'debs kyis lhung bzed nag po can dag yan lag 'dis zil gyis non par gyis shig_/'dun pas smras pa/_thabs yin gyis de ltar bya'o/_/de dag yid dga' nas dong ngo /_/tshe dang ldan pa 'dun pa yang 
[\[44b.5\]]gtsug lag khang gi phyi rol du rkang pa gnyis bkrus nas gtsug lag khang du zhugs te 'dug nas thabs ci yod na des dge 'dun gyi gtsug lag khang 'grub par 'gyur snyam du sems pa la zhugs so/_/des su zhig su la mngon par dad snyam du rnam par dpyad par brtsams pa 
[\[44b.6\]]dang /_de 'di snyam du sems te/_re zhig 'jig rten lha dang bcas pa ni bcom ldan 'das la mngon par dad pa yin/_khyim che ge mo zhig ni tshe dang ldan pa kun shes kauN+Di n+ya la/_khyim che ge mo zhig ni tshe dang ldan pa 'od srung chen po la/_khyim che ge mo zhig ni tshe dang ldan pa shA ri'i 
[\[44b.7\]]bu la/_khyim che ge mo zhig ni tshe dang ldan pa maud gal gyi bu chen po la/_khyim che ge mo zhig ni tshe dang ldan pa ma 'gags pa la/_khyim che ge mo zhig ni tshe dang ldan pa rta thul dang /_khyim che ge mo zhig ni tshe dang ldan pa bzang ldan dang /_khyim che ge mo zhig ni tshe dang ldan pa rlangs pa la/_
[\[45a\]]
[\[45a.1\]]khyim che ge mo zhig ni tshe dang ldan pa ming chen la/_khyim che ge mo zhig ni tshe dang ldan pa gang po la/_khyim che ge mo zhig ni tshe dang ldan pa dri ma med pa la/_khyim che ge mo zhig ni tshe dang ldan pa ba lang bdag la/_khyim che ge mo zhig ni tshe dang ldan pa kun dga' bo la/_
[\[45a.2\]]khyim che ge mo zhig ni bcom ldan 'das kyi gcung sru'i sras tshe dang ldan pa mdzes dga' la/_khyim che ge mo zhig ni bcom ldan 'das kyi sras tshe dang ldan pa sgra can zin la/_khyim che ge mo zhig ni tshe dang ldan pa gyad bu nor la/_khyim che ge mo zhig ni tshe dang ldan pa dga' bo la/_khyim che ge mo 
[\[45a.3\]]zhig ni tshe dang ldan pa nye dga' la/_khyim che ge mo zhig ni tshe dang ldan pa 'gro mgyogs la/_khyim che ge mo zhig ni tshe dang ldan pa 'char ka la/_khyim che ge mo zhig ni tshe dang ldan pa nab so la mngon par dad pa yin pas de'i phyir de dag sbyor du gzhug tu ni mi nus kyis/_'di ltar kau shAm+bI na 
[\[45a.4\]]bram ze phyug pa/_nor mang ba/_longs spyod che ba/_yongs su bzung ba yangs shing rgya che ba zhig 'dug na de ni ser sna can/_mig phra ba/_bya rog la yang gtor ma mi ster ba/_yo byad kun 'dzin pa yin la/_de la dbyig dang /_gser mang po bdog pas gal te de rjes su 
[\[45a.5\]]'jug par byed nus na dge 'dun gyi gtsug lag khang 'grub par 'gyur ro snyam nas/_de de ltar sems pa la zhugs pas tshegs chen pos nam nangs par byas nas snga dro sham thabs bgos lhung bzed dang chos gos thogs te kau shAm+bIr bsod snyoms la zhugs so/_/khyim gnyis 
[\[45a.6\]]sam gsum du bsod snyoms brgyus nas phye nyung shas shig khyer te bram ze de'i khyim du 'jug par brtsams pa dang /_sgo bas 'phags pa sdod cig_/ma 'jug shig ces bgags so/_/des smras pa/_bzhin [{]bzangs [,]bzang [}]bcom ldan 'das kyis kho bo cag gi spyod yul ma yin pa 
[\[45a.7\]]ni rnam pa lnga gsungs te/_rol mo mkhan gyi gnas dang /_'jud mthun ma'i gnas dang /_chang pa'i gnas dang /_gdol pa'i gnas dang /_rgyal po'i pho brang yin na ci khyim 'di rol mo mkhan gyi gnas yin nam/_'on te 'jud mthun ma'i gnas sam/_chang pa'i gnas 
[\[45b\]]
[\[45b.1\]]sam/_gdol pa'i gnas sam/_rgyal po'i pho brang yin nam ci na de'i phyir kho bo 'gog par byed/_sgo bas smras pa/_'phags pa khyod mang du bkyon par gyur mod kyi 'di ni rol mo mkhan gyi gnas kyang ma lags/_'jud mthun ma'i gnas dang /_chang pa'i gnas 
[\[45b.2\]]dang /_gdol pa'i gnas dang /_rgyal po'i pho brang yang ma lags te/_'di ltar 'di ni bram ze che ge mo zhig gi khyim lags so/_/'dun pas bsams pa/_gang du re zhig ngo phrad pa yang med pa der gzhan ci zhig yod par 'gyur snyam nas/_de de ltar sgor bgags te 
[\[45b.3\]]sems khong du chud cing 'dug pa na khyim bdag cig gi bu byung ba der bcu gnyis 'dus pa'i dga' 'dun gar dang /_glu dang sil snyan gyis zhugs pa dang /_sgo ba des de dag la te por brtag par brtsams te/_sgo la mi lta ba'i tshe tshe dang ldan pa 'dun pas 'jug pa thob ste zhugs nas de'i spyod 
[\[45b.4\]]lam gyis 'dod chags dang bral ba'i sa sbyong bar byed pa de bram ze des mthong nas smras pa/_btsun pa 'dun pa byon pa lags so/_/gdan 'di la bzhugs shig_/'dun pa don yod pas 'dug pa dang /_gtam gyi skabs ma rnyed nas 'dun pas smras pa/_bram ze kho bos bsod 
[\[45b.5\]]snyoms kyi phye nyung shas shig rnyed pa 'di 'tshag tu chug ste byin cig_/bram zes bu mo la bsgo ba/_bu mo 'phags pa'i bsod snyoms kyi phye tshogs te phul cig_/bu mo des btsag par brtsams pa dang /_tshe dang ldan pa 'dun pas phye la brtag par brtsams so/_/bram zes smras 
[\[45b.6\]]pa/_'phags pa ci rtog_/srog chags so/_/gal te mchis na ji ltar bgyi/_bza' bar mi bya'o/_/gal te gsol bar gyur na nongs pa ci mchis/_bram ze bcom ldan 'das kyis srog gcod pa kun du bsten cing goms par byas lan mang du byas pas lus zhig ste shi ba'i 
[\[45b.7\]]'og tu ngan song dang /_ngan 'gro dang /_log par ltung ba dang /_sems can dmyal ba rnams su skye bar 'gyur zhing /_gal te 'di lta bu nyid du mi rnams dang skal ba mnyam par 'ong na yang tshe thung bar 'gyur ro zhes gsungs so zhes bya ba la sogs pa mi dge ba bcu dang /_dge 
[\[46a\]]
[\[46a.1\]]ba bcu'i las kyi lam dag rgyas par brjod pa dang /_bram ze de mngon par dad par gyur nas rang nyid kyis bza' ba dang bca' ba gtsang zhing bsod pas snod bkang ste smras pa/_'phags pa thugs brtse ba'i slad du 'di bzhes su gsol/_tshe dang ldan pa 'dun 
[\[46a.2\]]pas bsams pa/_gal te blangs par gyur na 'di lta ste/_dper na shing las byas pa'i snod du bskol ba dang 'dra bar bdag gi dang po 'di nyid tha mar 'gyur ro/_/snyam du rig nas smras pa/_bram ze kho bos bsod snyoms kyi phye nyung shas shig rnyed pa 'di nyid yongs su longs spyad par 
[\[46a.3\]]bya'i dad pas sbyin par bya ba blangs te dor du ga la rung /_bram zes smras pa/_'phags pa bdag cag bram ze rnams kyi kun du spyod pa ni gal te ngan pa rnyed nas bzang po rnyed par gyur na ngan pa spangs te bzang po yongs su longs spyod par bgyid pa lags na de khyed cag la ci nongs/_bram ze 
[\[46a.4\]]kho bo cag ni bslab pa'i gzhi yang dag par blangs pa yin la/_khyed cag bram ze dag ni bslab pa'i gzhi yang dag par blangs pa ma yin pas khyed cag bram ze dag ni ci dgar 'jug par byed pa yin no/_/kho bo cag la ni bcom ldan 'das kyis 'phags pa'i rigs bzhi bka' stsal 
[\[46a.5\]]te/_bzhi gang zhe na/_chos gos gang yang rung bas chog shes pa 'phags pa'i rigs dang /_bsod snyoms gang yang rung bas chog shes pa 'phags pa'i rigs dang /_gnas mal gang yang rung bas chog shes pa 'phags pa'i rigs dang /_spong ba la dga' ba dang sgom pa 
[\[46a.6\]]la dga' ba 'phags pa'i rigs so/_/bram ze de shin tu mngon par dad par gyur nas smras pa/_'phags pa 'di ni khyod kyi khab lags kyis dus dang dus su gshegs su gsol/_bram ze khyod kyi sgo ba 'di ni gshin rje'i dbyug pa dang 'dra ba yin pas su yang 'jug tu mi ster gyis legs 
[\[46a.7\]]par sgo ba gyis shig dang /_des na kho bo la 'gog par mi byed do/_/bram zes sgo ba bkug ste legs par sgo ba/_kwa'e nang rje khyim 'di 'phags pa 'dun pa'i yin gyis khyod kyis ma bgags shig_/nang mi la yang sgo ba/_khyed cag gis 'phags pa 'dun pa la mi gus 
[\[46b\]]
[\[46b.1\]]par mi bya'o/_/tshe dang ldan pa 'dun pas bsams pa/_bram ze 'di ni mngon par dad par gyur na/_'on kyang gal te 'dir lhung bzed nag po can 'jug par gyur na des 'di ci nas kyang 'khrug par byed par 'gyur bas thabs kyi rnam pa zhig bya'o snyam nas 'dun pas sgo ba de 
[\[46b.2\]]la smras pa/_kwa'i nang rje khyod kyis bram ze de ji ltar kho bo la mngon par dad par gyur pa mthong ngam/_'phags pa mthong ngo /_/des kho bo 'ba' zhig 'dir 'jug tu gnang gis lhung bzed nag po can gzhan su yang 'jug tu ma gzhug shig_/gal te 'dir lhung bzed nag po 
[\[46b.3\]]can 'ga' zhig 'jug tu bcug na kho bos khyod la khrims chen po 'char gzhug par bya'o/_/'phags pa shin tu bag yangs su bzhud cig_/khyod nyid kyang re zhig de'u ma chud pa lags na lhung bzed nag po can gzhan 'jug par 'gyur ba lta smos kyang ci 'tshal/_tshe dang ldan 
[\[46b.4\]]pa 'dun pa yid bde ba skyes te song nas de dus dang dus su bram ze de'i khyim du 'gro bar byed do/_/bram zes kyang de kho na bzhin du yang dang yang du stobs par byed pa na/_tshe dang ldan pa 'dun pas dang du len par mi byed par sbyin pa dang ldan pa'i chos bstan pa 'ba' zhig byas 
[\[46b.5\]]shing 'gro bar byed do//_//'dul ba rnam par 'byed pa/_bam po bzhi bcu rtsa drug pa/_ji tsam dus gzhan zhig na tshe dang ldan pa 'dun pas bram ze de la rdzas las byung ba'i bsod nams bya ba'i gzhi bdun po dag gi bsngags pa brjod cing de dag rgya cher legs 
[\[46b.6\]]par bshad pa dang /_bram zes smras pa/_'phags pa bdag gis kyang rdzas las byung ba'i bsod nams bya ba'i gzhi 'ga' zhig bgyi'o/_/bram ze de bzhin gyis shig_/'phags pa ci zhig bgyi/_dge 'dun gyi gtsug lag khang byed du chug shig_/bram zes bsams 
[\[46b.7\]]pa/_bdag gis 'phags pa 'dun pa la rnam pa du mar bstabs na 'dir lan 'ga' yang dang du ma blangs te da dang du blangs pa gang yin pa 'di yang dge 'dun gyi phyir ro snyam nas de ngo mtshar skyes te smras pa/_btsun pa bdag la kAr ShA pa Na dag ni mchis na bsod nams kyi grogs ma mchis so/_/
[\[47a\]]
[\[47a.1\]]kho bos khyod kyi bsod nams kyi grogs byas 'di ltar khyod kyis kho bo dge 'dun gyis lag gi blar skor chug shig khyim bdag de gtsug lag khang du song ste rgan pa'i mtha' logs su 'dug nas smras pa/_'phags pa dag 'phags pa 'dun pa 'di bdag gi gtsug 
[\[47a.2\]]lag khang bgyid du stsol bar 'tshal na de'i slad du 'phags pa'i dge 'dun gyis bdag la thugs brtse ba'i slad du 'phags pa 'dun pa bdag gi gtsug lag khang bgyid pa'i lag gi blar bskor gsol/_de na dge 'dun gyi nang na tshe dang ldan pa shA ri'i bu dge 'dun gyi gnas brtan byed pa des 
[\[47a.3\]]bsams pa/_drug sde dag las su ma bskos na yang dge slong dag la mtho 'tsham par byed na gal te lag gi blar bskos par gyur na rgya cher dge slong rnams la mtho 'tsham par 'gyur ro snyam nas tshe dang ldan pa shA ri'i bus 'dun pa la smras pa/_tshe dang ldan pa 'dun pa gang gi tshe kho bos rgyal 
[\[47a.4\]]byed kyi tshal rtsig tu bcug pa de'i tshe na yang kho bo sus kyang lag gi blar ma bskos so/_/gang gi tshe tshe dang ldan pa skul byed chen pos gdangs can gyi kun dga' ra ba rtsig tu bcug pa de'i tshe na yang de sus kyang lag gi blar ma bskos so/_/khyod kyang gal te gtsug lag khang byed du 'jud 
[\[47a.5\]]par 'dod na ma bskos pa nyid du byed du chug shig_/tshe dang ldan pa 'dun pas bsams pa/_lhung bzed nag po can dag bdag cag mthong bar yang mi dga' na lag gi blar bskor ster bar lta ga la 'gyur snyam nas/_de bram ze de'i gan du song ste/_kAr ShA pa Na dag blangs nas so 
[\[47a.6\]]phag mkhan dag gi gan du song ste smras pa/_bzhin [{]bzangs [,]bzang [}]dag khyed kyis nyi ma gcig kho nas gtsug lag khang sum rtseg gi so phag sbyin par nus sam/_de dag gis smras pa/_'phags pa kAr ShA pa Na dag stsol cig dang log ste dbul bar bgyi'o/_/des de dag la kAr ShA pa Na dag byin 
[\[47a.7\]]no/_/'dun pa phya mkhan dag gi gan du song ste smras pa/_bzhin [{]bzangs [,]bzang [}]dag khyed kyis nyi ma gcig kho nas gtsug lag khang sum rtseg zin par nus sam/_'phags pa kAr ShA pa Na dag stsol cig dang log ste legs par bgyi'o/_/des de dag la kAr ShA pa Na dag byin no/_/
[\[47b\]]
[\[47b.1\]]'dun pa shing mkhan dag gi gan du song ste smras pa/_bzhin [{]bzangs [,]bzang [}]dag khyed kyis nyi ma gcig kho nas gtsug lag khang sum rtseg gi shing dag 'jog nus sam/_'phags pa kAr ShA pa Na dag stsol cig dang log ste gzhog par bgyi'o/_/des de dag la kAr ShA pa Na dag byin no/_/'dun 
[\[47b.2\]]pa zhal zhal mkhan dag gi gan du song ste smras pa/_bzhin [{]bzangs [,]bzang [}]dag khyed kyis nyi ma gcig kho nas gtsug lag khang sum rtseg zhal zhal skud nus sam/_'phags pa kAr ShA pa Na dag stsol cig dang log ste bsku bar bgyi'o/_/des de dag la kAr ShA pa Na dag byin no/_/'dun pa 
[\[47b.3\]]ri mo mkhan dag gi gan du song ste smras pa/_bzhin [{]bzangs [,]bzang [}]dag khyed kyis nyi ma gcig kho nas gtsug lag khang sum rtseg ri mo bri bar nus sam/_'phags pa kAr ShA pa Na dag stsol cig dang log ste bri bar bgyi'o/_/des de dag la kAr ShA pa Na dag byin no/_/'dun pa gla mi'i srang 
[\[47b.4\]]dag tu song ste/_gla mi mang po bkug nas gtsug lag khang du 'ongs te/_des nyi ma gcig kho nas gtsug lag khang sum rtseg zin par byas so/_/des de la sgo'i sbubs kyi gnas dang /_gtan pa'i gnas dang /_skar khung dang /_chu khung gi gnas dag kyang ma bzhag 
[\[47b.5\]]par de bzhin kho nar spyad 'dra bar brtsigs so/_/de bram ze de'i gan du song ste smras pa/_bram ze khyod kyi gtsug lag khang zin gyis tshur shog_/dge 'dun la phul cig_/bram zes smras pa/_'phags pa deng bdag gis zhal zas sta gon ma bgyis kyis sang bdag gis 
[\[47b.6\]]zhal zas sta gon bgyis te mchi'o/_/bcom ldan 'das kyis dgongs pa/_gtsug lag khang 'di deng nyid du rdib par 'gyur te/_gal te yongs su ma spyad pa kho nar rdib par gyur na bram ze 'di khrag tsha ba skyugs te dus byed par 'gyur ba gang yin pa de lta bu'i gnas yod par 'gyur ro snyam du 
[\[47b.7\]]dgongs nas/_de nas bcom ldan 'das kyis tshe dang ldan pa kun dga' bo la bka' stsal pa/_kun dga' bo song la dge slong rnams la 'di skad ces ngas dge slong dag khyed dge ba ma spyoms pa dang /_sdig pa bshags par gyis shig ces bstan mod kyi 'on kyang khyed cag las 
[\[48a\]]
[\[48a.1\]]gang gis gnas pa gang gis snyoms par 'jug pa thob pa des gnas pa de'i snyoms par 'jug pa des bram ze de'i gtsug lag khang du mtshan mo'i thun dang po 'da' bar gyis shig ces sgo shig_/tshe dang ldan pa kun dga' bos btsun pa bka' bzhin 'tshal 
[\[48a.2\]]zhes bcom ldan 'das las mnyan nas dge slong rnams la smras pa/_tshe dang ldan pa dag bcom ldan 'das kyis bka' stsal pa/_ngas dge slong dag khyed dge ba mi spyoms pa dang /_sdig pa bshags par gyis shig ces bstan mod kyi 'on kyang khyed cag las gang gis gnas 
[\[48a.3\]]pa gang gis snyoms par 'jug pa thob pa des gnas pa de'i snyoms par 'jug pa des bram ze 'di'i gtsug lag khang du mtshan mo'i thun dang po 'da' bar gyis shig ces byung ngo /_/dge slong de dag gis tshe dang ldan pa kun dga' bo bka' bzhin 'tshal zhes tshe dang ldan pa kun dga' bo 
[\[48a.4\]]las mnyan nas gang gis gnas pa gang gis snyoms par 'jug pa thob pa des gnas pa'i snyoms par 'jug pa des bram ze de'i gtsug lag khang du mtshan mo'i thun dang po 'da' bar byas so/_/de nas bcom ldan 'das mtshan mo'i gung thun la der gshegs nas bcom ldan 'das kyis 'jig 
[\[48a.5\]]rten pa'i thugs bskyed pa mdzad do/_/sangs rgyas bcom ldan 'das rnams kyi chos nyid ni gal te 'jig rten pa'i thugs skyed par mdzad na ni tha na srog chags grog sbur gyis kyang bcom ldan 'das kyi thugs sems kyis shes la/_ji ste 'jig rten las 'das pa'i 
[\[48a.6\]]thugs skyed par mdzad na ni rang sangs rgyas rnams kyis kyang bcom ldan 'das kyi thugs sems kyis mi shes na nyan thos la sogs pas lta smos kyang ci dgos/_de nas tshangs pa dang /_brgya byin la sogs pa lha rnams 'di snyam du sems te/_ci'i slad du bcom ldan 'das 
[\[48a.7\]]kyis 'jig rten pa'i thugs bskyed pa mdzad snyam pa dang /_bcom ldan 'das bram ze de'i gtsug lag khang du mtshan mo'i gung thun la lha rnams la chos ston par bzhed par mthong ngo /_/de nas brgya byin dang /_tshangs pa la sogs pa lha rnams kyis bcom ldan 'das kyi thugs 
[\[48b\]]
[\[48b.1\]]sems kyis shes nas 'di lta ste/_dper na skyes bu'i lag pa bskum pa las rkyong bar byed pa'am/_brkyang ba las skum par byed pa de bzhin du tshangs pa dang /_brgya byin la sogs pa lha rnams lha'i 'jig rten nas mi snang bar gyur te/_bcom ldan 'das kyi spyan sngar 
[\[48b.2\]]lhags nas bcom ldan 'das kyi zhabs gnyis la mgo bos phyag 'tshal te mtha' gcig tu 'khod do/_/bcom ldan 'das kyis kyang de dag la chos bstan pa mdzad nas de dag gis/_bcom ldan 'das kyis bka' stsal pa la mngon par dga' ba dang rjes su yi rang ba byas te/_
[\[48b.3\]]bcom ldan 'das kyi zhabs gnyis la mgo bos phyag 'tshal te de nyid du mi snang bar gyur to/_/bcom ldan 'das kyang der mtshan mo'i gung thun 'da' bar mdzad nas gshegs so/_/mtshan mo'i thun tha ma la sprin kha dog lnga pa 'dus nas des gtsug lag khang der ji tsam du dper na 
[\[48b.4\]]spyad chus gang bar gyur pa bzhin du chus gang bar gyur pa de tsam gyi char phab nas chu des ci nas kyang gtsug lag khang de thams cad rdib par gyur pa de tsam du bangs par gyur to/_/drug sde dag gis de ltar gtsug lag khang de thams cad rdib par gyur to zhes thos so/_/thos nas kyang de dag 
[\[48b.5\]]skrag ste bros so/_/bram ze des kyang phyi de nyin bar bca' ba dang bza' ba gtsang zhing bsod pas shing rta bkang ste gtsug lag khang du 'ongs nas des dge slong rnams la dris pa/_'phags pa dag bdag gi gtsug lag khang de gang lags/_de na rgan zhugs drug sde dag dang 
[\[48b.6\]]khon yod pa zhig 'dug pas smras pa/_bram ze khyed kyi gtsug lag khang de ni rnga mo sgyel ba bzhin du 'dug pa 'di yin gyis/_ci nas kyang sgo skyes kyis dpral ba mi bcom pa de ltar bag gyis la 'dir zhugs shig_/bram ze des smras pa/_bdag gis gtsug lag khang 
[\[48b.7\]]la nor gyi phung po 'di snyed cig yongs su btang na gtsug lag khang de yang yongs su ma spyad pa kho nar rdib po zhes rigs nas brgyal te sa la 'gyel to/_/de nas bcom ldan 'das kyis tshe dang ldan pa kun dga' bo la bka' stsal pa/_kun dga' bo song la bram ze de la 'di skad ces 
[\[49a\]]
[\[49a.1\]]lha dang mi mang po dag gis de bzhin gshegs pa la bsngos te/_gtsug lag khang dag byed du bcug pa de dag ni de bzhin gshegs pas yongs su ma spyad kyis/_khyod kyi gtsug lag khang gang yin pa 'di ni dge slong gnas brtan gnas brtan dag gis mtshan 
[\[49a.2\]]mo'i thun dang po la yongs su spyad cing /_bcom ldan 'das brgya byin dang tshangs pa la sogs pa lha rnams dang bcas pas kyang mtshan mo'i gung thun la yongs su spyad pas khyod kyis ni rnyed pa legs par rnyed do zhes gyis shig_/tshe dang ldan pa kun dga' bos btsun pa bka' bzhin 'tshal 
[\[49a.3\]]zhes bcom ldan 'das las mnyan nas bram ze de ga la ba der song ste phyin nas bram ze de la 'di skad ces smras so/_/bram ze bcom ldan 'das kyis bka' stsal pa/_lha dang mi mang po dag gis de bzhin gshegs pa la bsngos te gtsug lag khang dag byed du bcug pa de dag ni de 
[\[49a.4\]]bzhin gshegs pas yongs su ma spyad kyis/_khyod kyi gtsug lag khang 'di ni dge slong gnas brtan gnas brtan dag gis mtshan mo'i thun dang po la yongs su spyad cing /_bcom ldan 'das dang brgya byin dang /_tshangs pa la sogs pa lha rnams dang bcas pas kyang mtshan mo'i 
[\[49a.5\]]gung thun la yongs su spyad pas khyod kyis ni rnyed pa legs par rnyed do zhes byung ngo /_/btsun pa kun dga' bo bdag gis gtsug lag khang bcom ldan 'das kyis yongs su spyad dam/_bram ze yongs su spyad do/_/btsun pa kun dga' bo gal te bdag gi gtsug lag khang 
[\[49a.6\]]bcom ldan 'das kyis yongs su spyad na bdag bcom ldan 'das kyi slad du gdugs re re zhing gtsug lag khang 'di lta bu sha stag bgyid du stsol bar yang spro'o/_/bdag gis dge ba'i bshes gnyen de dag gar mchis/_drug sde dag gis bram ze de de ltar bdag cag 'dri'o zhes 
[\[49a.7\]]thos so/_/thos nas kyang myur ba myur bar lhags pa dang /_bram ze des de dag la ras yug chen sar pa re re bskon cing yo byad thams cad kyis kyang bstabs so/_/dge slong rnams kyis de dag la drug sde dag gis gtsug lag khang 'di 'dra ba byed du bcug go zhes smras pa 
[\[49b\]]
[\[49b.1\]]dang /_drug sde dag gis smras pa/_kho bo cag gis de ltar bram ze de'i nor de snyed chud zos par gyur du zin kyang 'on kyang des kho bo cag la ras yug chen sar pa re re bskon cing yo byad thams cad kyis kyang bstabs par gyur pa de ltar kho bo cag gis bram ze de mngon par dad par byas 
[\[49b.2\]]so/_/dge slong don nyung ngu dag ci'i phyir dge slong dag yan lag gang gis ngo tsha bar bya ba'i yan lag de nyid kyis rlom par byed ces smod par byed phyar ka gtong bar byed/_kha zer bar byed pa'i skabs de dge slong rnams kyis bcom ldan 'das la gsol to/_/de nas bcom ldan 
[\[49b.3\]]'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/_sangs 
[\[49b.4\]]rgyas bcom ldan 'das kyis drug sde dag la rmas pa/_dge slong dag khyed kyis mi mdzes pa de lta bu de byas par gyur pa bden nam/_btsun pa mad do/_/sangs rgyas bcom ldan 'das kyis mi mdzes so/_/zhes rnam par smad pa mdzad do/_/de nas bcom ldan 'das kyis 
[\[49b.5\]]rnam grangs du mas rnam par smad nas dge slong rnams la bka' stsal pa/_dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 
[\[49b.6\]]'dul ba la bslab pa'i gzhi 'di ltar gdon par bya ste/_dge slong gis gtsug lag khang chen po zhig rtsig tu 'jud na sgo'i sbubs dang /_gtan pa dang snang ba'i gnas ji tsam pa'i 'du shes kyis sa brtag pa nas bzung ste pha gu'i rim pa 'jim pa dang bcas pa gnyis sam/_
[\[49b.7\]]gsum brtsig par bya'o/_/de las lhag par brtsigs na ltung byed do/_/dge slong gis zhes bya ba ni drug sde'am/_gzhan yang de lta bu gang yin pas so/_/gtsug lag khang zhes bya ba ni gang du spyod lam bzhi po 'gro ba dang /_'greng ba dang /_'dug pa dang /_nyal ba 
[\[50a\]]
[\[50a.1\]]dag byar rung ba'o/_/chen po zhes bya ba ni chen po gnyis te/_sbyin par bya ba las dang /_tshad las te don 'dir ni gnyi ga yin par dgongs so/_/rtsig tu 'jud na zhes bya ba ni bdag nyid kyis sam gzhan no/_/sgo'i sbubs dang gtan pa zhes bya ba ni sgo'i 
[\[50a.2\]]sbubs dang /_gtan pa gzhug par bya'o/_/snang ba'i gnas ji tsam pa'i 'du shes kyis zhes bya ba ni skar khung dag dang chu khung gi gnas ji tsam gdod par bya ba'i 'du shes kyis so/_/sa brtag pa nas bzung ste pha gu'i rim pa 'jim pa dang bcas pa gnyis sam/_gsum 
[\[50a.3\]]zhes bya ba la/_pha gu'i rim pa zhes bya ba ni pha gu rtseg ma'o/_/'jim pa dang bcas pa zhes bya ba ni sa 'jim pa dang bcas pa'o/_/brtsig par bya'o zhes bya ba ni gzhag par bya'o/_/de las lhag par brtsigs na zhes bya ba ni de las lhag par 'jog na'o/_/ltung byed do zhes 
[\[50a.4\]]bya ba ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang ngan 'gro dang log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba de ma bshags shing so sor ma bshags na dge ba'i chos rnams la sgrib 
[\[50a.5\]]par byed pa ste/_des na ltung byed do zhes gsungs so/_/de la ltung bar ji ltar 'gyur zhe na/_dge slong gis ji tsam cung zad pha gu'i rim pa gnyis sam/_gsum las lhag par brtsigs na thams cad du ltung byed du 'gyur ro/_/rdo 'ba' zhig gam/_so phag gam/_thams 
[\[50a.6\]]cad shing las byas pa'am/_sbyin bdag na re byas nas blta'o/_/zin nas blta'o zhes zer ba la ltung ba med do/_/sangs rgyas bcom ldan 'das la dge slong rnams kyis zhus pa/_btsun pa tshe dang ldan pa shA ri'i bus tshe dang ldan pa 'dun pa lag gi blar bsgo bar bgyis pa 
[\[50a.7\]]bzlog pa la gzigs/_dge slong dag da ltar du ma zad de 'di ltar 'das pa'i dus na yang 'dis de bya'i rgyal por dbang bskur bar byas pa bzlog ste de nyon cig_/dge slong dag sngon byung ba 'das pa'i dus na gangs kyi ser ka na bya'i tshogs chen po 'khod pa de dag gis bya'i rgyal po dus la bab 
[\[50b\]]
[\[50b.1\]]nas de dag cig la gcig gnod par byed par brtsams pa dang /_de dag gis smras pa/_shes ldan dag bdag cag gis bdag cag gi nang na gang bdag cag la chad pas gcod pa dang /_phan 'dogs par nus pa 'ga' zhig bya'i rgyal por dbang bskur bar bya na bdag cag gis 
[\[50b.2\]]gang zhig bya'i rgyal por dbang bskur bar bya/_de na ha cang thag mi ring ba zhig na 'ug pa rgan po zhig 'dug nas de dag gis smras pa/_'ug pa rgan po 'dis bya'i rgyal por dbang bskur bar bya'o/_/de dang ha cang thag mi ring ba zhig na ne tso rgan po zhig 'dug nas/_de dag gis smras 
[\[50b.3\]]pa/_re zhig ne tso rgan po 'di la yang dri bar bya'o zhes de dag de'i gan du song ste dris pa dang /_ne tso rgan po des tshigs su bcad pa smras pa/_bya rnams 'ug pa dbang bskur du/_/bdag ni mos pa ma yin te/_/ma khros pa yi bzhin la ltos/_/khros na ji lta byed par 
[\[50b.4\]]'gyur/_/de dag gis de dbang ma bskur bar ne tso rgan po de nyid bya'i rgyal por dbang bskur to/_/dge slong dag de'i tshe de'i dus na ne tso rgan po gang yin pa de ni shA ri'i bu 'di yin no/_/de'i tshe de'i dus na 'ug pa rgan po gang yin pa de ni 'dun pa 'di nyid yin te/_de'i tshe na yang 
[\[50b.5\]]'dis de bya'i rgyal por dbang bskur bar byas pa bzlogs la da ltar yang 'dis de lag gi blar bsko bar byas pa bzlog go/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/gtsug lag khang gi ltung byed 
[\[50b.6\]]de nyi shu pa rdzogs [{]s+ho[,]so[}]//_//sdom la/_ma bskos nyi ma nub pa dang /_/zas dang chos gos gnyis dag dang /_/don mthun gru dang dben pa gnyis/_/dge slong ma yis sbyor bcug pa'o/_/bar sdom la/_dga' byed bstan pa'i mdo sde dang /_/drug sde lam 
[\[50b.7\]]mdo byi ro dang /_/mdzod gsum 'phags 'tshong 'du shes med/_/'tsho byed rta dang smon lam mo/_/sangs rgyas bcom ldan 'das mnyan yod na rgyal byed kyi tshal/_mgon med zas sbyin gyi kun dga' ra ba na bzhugs so/_/de'i tshe na dge slong ma 'phags ma nyan thos 
[\[51a\]]
[\[51a.1\]]chen mo gnas brtan mo gnas brtan mo 'di lta bu 'di dag mnyan yod du dge slong ma'i dbyar khang rgyal po'i kun dga' ra bar dbyar gnas par khas blangs te 'di lta ste skul byed ma dang /_min da dang /_ma da ba dang /_pa Thad tsar dang /_'brog gnas 
[\[51a.2\]]dang /_bde ba dang /_zla ba dang /_gau ta mI skem mo dang /_ut+pa la'i mdog dang /_dge slong ma skye dgu'i bdag mo chen mo gau ta mI dang /_de dag dang gzhan yang dge slong ma 'phags ma nyan thos chen mo gnas brtan mo gnas brtan mo dag_/mnyan yod du dge slong ma'i 
[\[51a.3\]]dbyar khang rgyal po'i kun dga' ra bar dbyar gnas par khas blangs so/_/de nas skye dgu'i bdag mo gau ta mI 'khor dge slong ma lnga brgya dang /_bcom ldan 'das ga la ba der song ste phyin nas/_bcom ldan 'das kyi zhabs gnyis la mgo bos phyag 'tshal te mtha' gcig 
[\[51a.4\]]tu 'dug go/_/mtha' gcig tu 'dug nas bcom ldan 'das skye dgu'i bdag mo chen mo gau ta mI la chos dang ldan pa'i bka' mchid kyis yang dag par ston par mdzad/_yang dag par 'dzin du 'jud par mdzad/_yang dag par gzengs stod par mdzad/_yang dag par 
[\[51a.5\]]rab tu dga' bar mdzad do/_/rnam grangs du mas chos dang ldan pa'i bka' mchid kyis yang dag par bstan/_yang dag par 'dzin du bcug_/yang dag par gzengs bstod/_yang dag par rab tu dga' bar mdzad nas gau ta mI khyod kyi dus yin gyis song shig ces skul bar 
[\[51a.6\]]mdzad do/_/de nas skye dgu'i bdag mo chen mo gau ta mIs bcom ldan 'das kyis bka' stsal pa la mngon par dga' ba dang /_rjes su yi rang ba byas te bcom ldan 'das kyi zhabs gnyis la mgo bos phyag 'tshal nas bcom ldan 'das kyi spyan snga nas song ngo /_/de nas bcom 
[\[51a.7\]]ldan 'das kyis skye dgu'i bdag mo chen mo gau ta mI song nas ring po ma lon par thugs su chud nas dge slong rnams la bka' stsal pa/_dge slong dag nga ni da rgan po rgas pa dgog tu gyur pa yin pas 'khor bzhi po/_/dge slong dang /_dge slong ma dang /_dge bsnyen dang /_
[\[51b\]]
[\[51b.1\]]dge bsnyen ma dag la ston na ngal bar 'gyur gyis/_dge slong dag de lta bas na deng phyin chad dge slong gnas brtan gnas brtan rnams kyis res kyis dge slong ma la ston cig_/de'i tshe na dge slong gnas brtan gnas brtan rnams res kyis dge slong ma rnams la ston par 
[\[51b.2\]]byed do/_/tshe dang ldan pa dga' byed ni res bab pa na dge slong ma rnams la ston par mi btub bo/_/de nas skye dgu'i bdag mo chen mo gau ta mI 'khor dge slong ma lnga brgya dang /_bcom ldan 'das ga la ba der song ste phyin nas/_bcom ldan 'das kyi zhabs gnyis la mgo 
[\[51b.3\]]bos phyag 'tshal te mtha' gcig tu 'dug go/_/mtha' gcig tu 'dug nas bcom ldan 'das skye dgu'i bdag mo chen mo gau ta mI la chos dang ldan pa'i bka' mchid kyis yang dag par ston par mdzad/_yang dag par 'dzin du 'jud par mdzad/_yang dag par gzengs stod par 
[\[51b.4\]]mdzad/_yang dag par rab tu dga' bar mdzad do/_/rnam grangs du mas chos dang ldan pa'i bka' mchid kyis yang dag par bstan/_yang dag par 'dzin du bcug_/yang dag par gzengs bstod/_yang dag par rab tu dga' bar mdzad nas gau ta mI khyod kyi dus yin 
[\[51b.5\]]gyis song shig ces skul bar mdzad do/_/de nas skye dgu'i bdag mo chen mo gau ta mIs bcom ldan 'das kyis bka' stsal pa la mngon par dga' ba dang /_rjes su yi rang ba byas te bcom ldan 'das kyi zhabs gnyis la mgo bos phyag 'tshal nas bcom ldan 'das kyi spyan snga 
[\[51b.6\]]nas song ngo /_/de nas bcom ldan 'das kyis skye dgu'i bdag mo chen mo gau ta mI song nas ring po ma lon par thugs su chud nas tshe dang ldan pa kun dga' bo la bka' stsal pa/_kun dga' bo dge slong gnas brtan gang dag dge slong ma la res kyis ston par byed/_btsun 
[\[51b.7\]]pa dge slong gnas brtan gnas brtan dag phal cher dge slong ma la res kyis ston par bgyid de/_tshe dang ldan pa dga' byed ni res bab kyang dge slong ma la ston par mi 'tshal lo/_/de'i tshe na tshe dang ldan pa dga' byed 'khor de nyid na 'dug cing mthun par gyur to/_/de 
[\[52a\]]
[\[52a.1\]]nas bcom ldan 'das kyis tshe dang ldan pa dga' byed la bka' stsal pa/_dga' byed khyod kyis dge slong ma la thoms shig_/dga' byed khyod kyis dge slong ma la rjes su ston cig_/dga' byed khyod kyis dge slong ma rnams la chos dang ldan pa'i 
[\[52a.2\]]gtam gyis shig_/de ci'i phyir zhe na/_dga' byed dge slong ma la nga 'am/_khyod kyis gtams kyang rung zhing /_dge slong ma la nga 'am/_khyod kyis rjes su bstan kyang rung la/_dge slong ma rnams la nga 'am/_khyod kyis chos dang ldan pa'i gtam 
[\[52a.3\]]byar yang rung ba'i phyir ro/_/tshe dang ldan pa dga' byed kyis cang mi smra bas bcom ldan 'das las dang du blangs so/_/de nas tshe dang ldan pa dga' byed kyis bcom ldan 'das kyis bka' stsal pa la mngon par dga' ba dang rjes su yi rang ba byas te bcom ldan 
[\[52a.4\]]'das kyi zhabs gnyis la mgo bos phyag 'tshal nas bcom ldan 'das kyi spyan snga nas song ngo /_/de nas tshe dang ldan pa dga' byed de nyid kyi mtshan mo 'das nas snga dro sham thabs bgos lhung bzed dang chos gos thogs te mnyan yod du bsod snyoms la zhugs so/_/de nas mnyan 
[\[52a.5\]]yod du bsod snyoms brgyus nas zas kyi bya ba byas te phyi ma'i zas kyi bsod snyoms las phyir log pas lhung bzed dang chos gos mkhos su phab ste rkang pa gnyis bkrus nas nang du yang dag 'jog gi phyir gtsug lag khang du zhugs so/_/de nas tshe dang ldan pa dga' byed phye ma red 
[\[52a.6\]]nang du yang dag 'jog las langs nas snam sbyar thogs te phyi bzhin 'brang ba'i dge sbyong dge slong zhig dang dge slong ma'i dbyar khang rgyal po'i kun dga' ra ba ga la ba der song ngo /_/dge slong ma de dag gis tshe dang ldan pa dga' byed thag ring po kho na nas mthong ngo /_/mthong nas 
[\[52a.7\]]kyang tshe dang ldan pa dga' byed kyi phyir stan shom par byed cing 'di skad ces kyang smras so/_/btsun pa dga' byed tshur sheg_/btsun pa dga' byed byon pa legs so/_/btsun pa dga' byed gdan bshams pa nyid la bzhugs su gsol/_tshe dang ldan pa dga' byed stan 
[\[52b\]]
[\[52b.1\]]bshams pa nyid la 'dug go/_/de nas dge slong ma de dag gis tshe dang ldan pa dga' byed kyi rkang pa gnyis la phyag 'tshal te mtha' gcig tu 'khod do/_/mtha' gcig tu 'khod nas tshe dang ldan pa dga' byed kyis dge slong ma de dag la 'di skad ces smras so/_/sring mo dag 
[\[52b.2\]]khyed cag rnam par sel ba yongs su dris shig dang /_chos dang ldan pa'i gtam brjod par bya'o/_/de la khyed kyis kun shes pa dag gis kyang kun shes so zhes brjod par gyis shig_/kun mi shes pa dag gis kyang kun mi shes so zhes brjod par gyis shig_/gang 
[\[52b.3\]]gis smras pa gang gis don kun shes pa des ni de kho na bzhin du zung shig_/gang gis smras pa gang gis don kun mi shes pa des ni bdag nyid la btsun pa dga' byed smras pa 'di'i don ci lags/_'di ji lta bu lags zhes yongs su dris shig_/btsun pa dga' 
[\[52b.4\]]byed gang gi slad du btsun pa dga' byed kyis de skad ces sring mo dag khyed cag rnam par sel ba dris shig dang chos dang ldan pa'i gtam brjod par bya'o/_/de la khyed kyis kun shes pa dag gis kyang kun shes so zhes brjod par gyis shig_/kun mi shes pa dag 
[\[52b.5\]]gis kyang kun mi shes so zhes brjod par gyis shig_/gang gis smras pa gang gis don kun shes pa des ni de kho na bzhin du zung shig_/gang gis smras pa gang gis don kun mi shes pa des ni bdag nyid la btsun pa dga' byed smras pa 'di'i don ci lags 'di ji lta bu 
[\[52b.6\]]lags zhes yongs su dris shig ces bka' stsal pa de nyid kyis bdag cag glo ba dga' zhing rangs par gyur to/_/btsun pa dga' byed chos gsung shig dang bdag cag gis kun 'tshal ba dag gis kyang kun 'tshal to zhes brjod par bgyi'o/_/kun ma 'tshal ba dag 
[\[52b.7\]]gis kyang kun ma 'tshal to zhes brjod par bgyi'o/_/gang gis smras pa gang gis don kun 'tshal ba des ni de kho na bzhin du gzung bar bgyi'o/_/gang gis smras pa gang gis don kun ma 'tshal ba des ni btsun pa dga' byed nyid la btsun pa dga' byed smras pa 'di'i don ci lags 
[\[53a\]]
[\[53a.1\]]'di ji lta bu lags zhes yongs su dri bar bgyi'o/_/sring mo dag khyed kyis nang gi skye mched mig la 'di ni bdag gi'o/_/'di ni bdag go/_/'di ni bdag gi bdag go zhes bya bar yang dag par rjes su mthong ngam/_btsun pa dga' byed ma mthong ngo /_/
[\[53a.2\]]sring mo dag khyed kyis nang gi skye mched rna ba dang /_sna dang /_lce dang /_lus dang /_yid dag la 'di ni bdag gi'o/_/'di ni bdag go/_/'di ni bdag gi bdag go zhes yang dag par rjes su mthong ngam/_btsun pa dga' byed ma mthong ngo /_/de ci'i slad du zhe 
[\[53a.3\]]na/_btsun pa dga' byed bdag cag gis dang po nyid nas ji ltar nang gi skye mched drug po 'di dag bdag ma mchis pa de ltar yang dag pa'i shes rab kyis yang dag pa ji lta ba bzhin du mthong zhing bdag cag gis sems kyang ji ltar nang gi skye mched drug po 'di dag bdag ma 
[\[53a.4\]]mchis pa de ltar de la mos pa'i slad du'o/_/sring mo dag legs so legs so/_/smras pa de'i don ni ji ltar nang gi skye mched drug po 'di dag bdag med pa de kho na bzhin du blta bar bya'o/_/sring mo dag khyed kyis phyi rol gyi skye mched gzugs dag la 'di ni bdag gi'o/_/
[\[53a.5\]]'di ni bdag go/_/'di ni bdag gi bdag go zhes bya bar yang dag par rjes su mthong ngam/_btsun pa dga' byed ma mthong ngo /_/sring mo dag khyed kyis phyi rol gyi skye mched sgra dag dang /_dri dag dang /_ro dag dang /_reg bya dag dang /_chos dag la 'di ni 
[\[53a.6\]]bdag gi'o/_/'di ni bdag go/_/'di ni bdag gi bdag go zhes bya bar yang dag par rjes su mthong ngam/_btsun pa dga' byed ma mthong ngo /_/de ci'i slad du zhe na/_btsun pa dga' byed bdag cag gis dang po nyid nas ji ltar slad rol gyi skye mched drug po 'di 
[\[53a.7\]]dag bdag ma mchis pa de ltar yang dag pa'i shes rab kyis yang dag pa ji lta ba bzhin du mthong zhing /_bdag cag gis sems kyang ji ltar slad rol gyi skye mched drug po 'di dag bdag ma mchis pa de ltar de la mos pa'i slad du'o/_/sring mo dag legs so legs so/_/
[\[53b\]]
[\[53b.1\]]smras pa de'i don ni ji ltar phyi rol gyi skye mched drug po 'di dag bdag med pa de kho na bzhin du blta bar bya'o/_/sring mo dag khyed kyis mig dang gzugs rnams la brten nas mig gi rnam par shes pa skye ba'i mig gi rnam par shes pa de la 'di ni bdag gi'o/_/'di ni bdag 
[\[53b.2\]]go/_/'di ni bdag gi bdag go zhes bya bar yang dag par rjes su mthong ngam/_btsun pa dga' byed ma mthong ngo /_/sring mo dag khyed kyis rna ba dang /_sna dang /_lce dang /_lus dang /_yid dang /_chos rnams la brten te yid kyi rnam par shes pa skye ba'i yid 
[\[53b.3\]]kyi rnam par shes pa de la 'di ni bdag gi'o/_/'di ni bdag go/_/'di ni bdag gi bdag go zhes bya bar yang dag par rjes su mthong ngam/_btsun pa dga' byed ma mthong ngo /_/de ci'i slad du zhe na/_btsun pa dga' byed bdag cag gis dang po nyid nas ji ltar rnam par 
[\[53b.4\]]shes pa'i tshogs drug po 'di dag bdag ma mchis pa de ltar yang dag pa'i shes rab kyis yang dag pa ji lta ba bzhin du mthong zhing /_bdag cag gis sems kyang ji ltar rnam par shes pa'i tshogs drug po 'di dag bdag ma mchis pa de ltar de la mos pa'i slad du'o/_/sring mo dag 
[\[53b.5\]]legs so legs so/_/smras pa de'i don ni ji ltar rnam par shes pa'i tshogs drug po 'di dag bdag med pa de kho na bzhin du blta bar bya'o/_/sring mo dag khyed kyis mig dang gzugs rnams la brten nas mig gi rnam par shes pa skye zhing gsum 'dus pa las reg pa'i mig 
[\[53b.6\]]gi 'dus te reg pa de la 'di ni bdag gi'o/_/'di ni bdag go/_/'di ni bdag gi bdag go zhes bya bar yang dag par rjes su mthong ngam/_btsun pa dga' byed ma mthong ngo /_/sring mo dag khyed kyis rna ba dang /_sna dang /_lce dang /_lus dang /_yid dang /_
[\[53b.7\]]chos rnams la brten te yid kyi rnam par shes pa skye zhing /_gsum 'dus pa las reg pa'i yid kyi 'dus te reg pa de la 'di ni bdag gi'o/_/'di ni bdag go/_/'di ni bdag gi bdag go zhes bya bar yang dag par rjes su mthong ngam/_btsun pa dga' byed ma mthong ngo /_/
[\[54a\]]
[\[54a.1\]]de ci'i phyir zhe na/_btsun pa dga' byed bdag cag gis dang po nyid nas ji ltar reg pa'i tshogs drug po 'di dag bdag ma mchis pa de ltar yang dag pa'i shes rab kyis yang dag pa ji lta ba bzhin du mthong zhing bdag cag gis sems kyang ji ltar reg pa'i 
[\[54a.2\]]tshogs drug po 'di dag bdag ma mchis pa de ltar de la mos pa'i slad du'o/_/sring mo dag legs so legs so/_/smras pa de'i don ni ji ltar reg pa'i tshogs drug po 'di dag bdag med pa de kho na bzhin du blta bar bya'o/_/sring mo dag khyed kyis mig dang gzugs rnams la 
[\[54a.3\]]brten nas mig gi rnam par shes pa skye zhing /_gsum 'dus pa las reg pa/_reg pa'i rkyen gyis tshor ba'i mig gi 'dus te reg pa las byung ba'i tshor ba de la 'di ni bdag gi'o/_/'di ni bdag go/_/'di ni bdag gi bdag go zhes bya bar yang dag par rjes su mthong 
[\[54a.4\]]ngam/_btsun pa dga' byed ma mthong ngo /_/sring mo dag khyed kyis rna ba dang /_sna dang /_lce dang /_lus dang /_yid dang /_chos rnams la brten te yid kyi rnam par shes pa skye zhing gsum 'dus pa las reg pa/_reg pa'i rkyen gyis tshor ba'i yid kyi 'dus te reg 
[\[54a.5\]]pa las byung ba'i tshor ba de la 'di ni bdag gi'o/_/'di ni bdag go/_/'di ni bdag gi bdag go zhes bya bar yang dag par rjes su mthong ngam/_btsun pa dga' byed ma mthong ngo /_/de ci'i slad du zhe na/_btsun pa dga' byed bdag cag gis dang po nyid nas ji 
[\[54a.6\]]ltar tshor ba'i tshogs drug po 'di dag bdag ma mchis pa de ltar yang dag pa'i shes rab kyis yang dag pa ji lta ba bzhin du mthong zhing bdag cag gis sems kyang ji ltar tshor ba'i tshogs drug po 'di dag bdag ma mchis pa de ltar de la mos pa'i slad du'o/_/sring mo dag legs 
[\[54a.7\]]so legs so/_/smras pa de'i don ni ji ltar reg pa'i tshogs drug po 'di dag bdag med pa de kho na bzhin du blta bar bya'o/_/sring mo dag khyed kyis mig dang gzugs rnams la brten nas mig gi rnam par shes pa skye zhing /_gsum 'dus pa las reg pa/_reg 
[\[54b\]]
[\[54b.1\]]pa'i rkyen gyis tshor ba/_tshor ba'i rkyen gyis sred pa'i mig gi 'dus te reg pa las byung ba'i sred pa de la 'di ni bdag gi'o/_/'di ni bdag go/_/'di ni bdag gi bdag go zhes bya bar yang dag par rjes su mthong ngam/_btsun pa dga' byed ma mthong ngo /_/
[\[54b.2\]]sring mo dag khyed kyis rna ba dang /_sna dang /_lce dang /_lus dang /_yid dang /_chos rnams la brten te yid kyi rnam par shes pa skye zhing /_gsum 'dus pa las reg pa/_reg pa'i rkyen gyis tshor ba/_tshor ba'i rkyen gyis sred pa'i yid kyi 'dus te reg pa las 
[\[54b.3\]]byung ba'i sred pa de la 'di ni bdag gi'o/_/'di ni bdag go/_/'di ni bdag gi bdag go zhes bya bar yang dag par rjes su mthong ngam/_btsun pa dga' byed ma mthong ngo /_/de ci'i slad du zhe na/_btsun pa dga' byed bdag cag gis dang po nyid nas ji ltar sred 
[\[54b.4\]]pa'i tshogs drug po 'di dag ni bdag ma mchis pa de ltar yang dag pa'i shes rab kyis yang dag pa ji lta ba bzhin du mthong zhing /_bdag cag gis sems kyang ji ltar sred pa'i tshogs drug po 'di dag bdag ma mchis pa de ltar de la mos pa'i slad du'o/_/sring mo dag legs 
[\[54b.5\]]so legs so/_/smras pa de'i don ni ji ltar sred pa'i tshogs drug po 'di dag bdag med pa de kho na bzhin du blta bar bya'o/_/sring mo dag 'di lta ste dper na 'bru mar dang /_mar me'i snying po la brten nas 'bru mar gyi mar me 'bar bar 'gyur zhing /_'bru mar gyi mar 
[\[54b.6\]]me de'i 'bru mar yang mi rtag pa yin/_mar me'i snying po dang /_me lce dang snod kyang mi rtag pa yin na/_sring mo dag gang 'di skad ces de'i 'bru mar med pa dang mar me'i snying po dang /_me lce dang /_snod med na yang de la brten pa'i snang ba gang yin pa de rtag pa/_brtan 
[\[54b.7\]]pa ther zug pa/_rnam par mi 'gyur ba'i chos can yang dag pa de kho na bzhin du gnas par 'gyur ro zhes zer na/_de skad zer ba de yang dag par smras pa yin nam/_btsun pa dga' byed ma lags so/_/de ci'i slad du zhe na/_btsun pa dga' byed 'di ltar 'bru mar gyi 
[\[55a\]]
[\[55a.1\]]mar me de'i 'bru mar yang mi rtag pa lags/_mar me'i snying po dang /_me lce dang /_snod kyang mi rtag pa lags la/_de'i 'bru mar ma mchis shing /_zhun mar gyi snying po dang /_me lce dang /_snod ma mchis na de la brten pa'i snang ba gang 
[\[55a.2\]]lags pa de thams cad du mi 'byung ba'i slad du'o/_/sring mo dag de bzhin du nang gi skye mched drug po mi rtag pa 'di dag la gang 'di skad ces nang gi skye mched drug po mi rtag pa 'di dag la brten nas bde ba dang /_yid bde ba skyed pa gang yin pa de rtag pa/_brtan pa 
[\[55a.3\]]ther zug pa/_rnam par mi 'gyur ba'i chos can yang dag pa de kho na bzhin du gnas par 'gyur ro/_/zhes zer na de skad ces zer ba de yang dag par smra ba yin nam btsun pa dga' byed ma lags so/_/de ci'i slad du zhe na/_btsun pa dga' byed bdag cag gis dang po nyid 
[\[55a.4\]]nas ji ltar nang gi skye mched drug po 'di dag mi rtag pa de ltar yang dag pa'i shes rab kyis yang dag pa ji lta ba bzhin du mthong zhing /_bdag cag gis sems kyang ji ltar chos de dang de dag skyes pas chos de dang de dag skye bar 'gyur zhing /_chos de dang de dag 'gags pas chos 
[\[55a.5\]]de dang de dag 'gag par 'gyur ba dang /_nye bar zhi bar 'gyur ba dang /_bsil bar 'gyur ba dang /_nub par 'gyur ba de ltar de la mos pa'i slad du'o/_/sring mo dag legs so legs so/_/smas pa de'i don ni ji ltar nang gi skye mched drug po 'di dag mi rtag cing 
[\[55a.6\]]chos de dang de dag skyes pas chos de dang de dag skye bar 'gyur zhing /_chos de dang de dag 'gags pas chos de dang de dag 'gag par 'gyur ba dang /_nye bar zhi bar 'gyur ba dang /_bsil bar 'gyur ba dang /_nub par 'gyur ba de kho na bzhin du blta bar bya'o/_/sring 
[\[55a.7\]]mo dag 'di lta ste dper na shing ljon pa chen po rtsa ba dang ldan pa/_sdong po dang ldan pa/_snying po dang ldan pa/_yal ga dang /_lo ma dang /_me tog dang /_'bras bu dang ldan pa'i rtsa ba yang mi rtag pa yin/_sdong po dang /_snying po dang /_yal ga dang /_lo ma dang /_
[\[55b\]]
[\[55b.1\]]me tog dang /_'bras bu yang mi rtag pa yin na sring mo dag gang 'di skad ces de'i rtsa ba med pa dang /_sdong po dang /_snying po dang /_yal ga dang /_lo ma dang /_me tog dang /_'bras bu med na yang de la brten pa'i grib ma gang yin pa de rtag pa/_brtan pa ther zug pa/_
[\[55b.2\]]rnam par mi 'gyur ba'i chos can yang dag pa de kho na bzhin gnas par 'gyur ro zhes zer na/_de skad zer ba de yang dag par smra ba yin nam/_btsun pa dga' byed ma lags so/_/de ci'i slad du zhe na/_btsun pa dga' byed 'di ltar zhugs shing ljon pa chen po rtsa ba dang 
[\[55b.3\]]ldan pa/_sdong po dang ldan pa/_snying po dang ldan pa/_yal ga dang /_lo ma dang /_me tog dang /_'bras bu dang ldan pa/_de'i rtsa ba yang mi rtag pa lags/_sdong po dang /_snying po dang /_yal ga dang /_lo ma dang /_me tog dang /_'bras bu yang mi rtag pa 
[\[55b.4\]]lags la/_de'i rtsa ba ma mchis shing /_sdong po dang /_snying po dang /_yal ga dang /_lo ma dang /_me tog dang /_'bras bu ma mchis na/_de la brten pa'i grib ma gang lags pa de thams cad kyi thams cad du mi 'byung ba'i slad du'o/_/sring mo dag de bzhin 
[\[55b.5\]]du phyi rol gyi skye mched drug po mi rtag pa 'di dag la gang 'di skad ces phyi rol gyi skye mched drug po mi rtag pa 'di dag la brten nas bde ba dang /_yid bde ba skyes pa gang yin pa de rtag pa/_brtan pa/_ther zug pa/_rnam par mi 'gyur ba'i chos can yang dag pa de kho 
[\[55b.6\]]na bzhin du gnas par 'gyur ro zhes zer na de skad zer ba de yang dag par smra ba yin nam/_btsun pa dga' byed ma lags so/_/de ci'i slad du zhe na/_btsun pa dga' byed bdag cag gis dang po nyid nas ji ltar slad rol gyi skye mched drug po 'di dag mi rtag pa de ltar yang 
[\[55b.7\]]dag pa'i shes rab kyis yang dag pa'i lta ba bzhin du mthong zhing /_bdag cag gi sems kyang ji ltar chos de dang de dag skyes pas chos de dang de dag skye bar 'gyur zhing /_chos de dang de dag 'gags pas chos de dang de dag 'gag par 'gyur ba dang /_nye bar zhi bar 'gyur ba 
[\[56a\]]
[\[56a.1\]]dang /_bsil bar 'gyur ba dang /_nub par 'gyur ba de ltar de la mos pa'i slad du'o/_/sring mo dag legs so legs so/_/smras pa de'i don ni ji ltar phyi rol gyi skye mched drug po 'di dag mi rtag cing chos de dang de dag skyes pas chos de dang de dag 
[\[56a.2\]]skye bar 'gyur zhing /_chos de dang de dag 'gags pas chos de dang de dag 'gag par 'gyur ba dang /_nye bar zhi bar 'gyur ba dang /_bsil bar 'gyur ba dang /_nub par 'gyur ba de kho na bzhin du blta bar bya'o/_/sring mo dag 'di na skyes bu mkhas pa dag dpes smras 
[\[56a.3\]]pa'i don kun shes par 'gyur bas de'i phyir re zhig dpe nyon cig_/sring mo dag 'di lta ste dper na ba lang gsod pa 'am/_ba lang gsod pa'i slob ma mkhas pa zhig gis ba lang bsha' ba'i gri rnon pos ba lang bsad de de'i nang gi sha'i tshogs kyang ma nyams phyi rol gyi pags pa'i 
[\[56a.4\]]tshogs kyang ma nyams par/_bar gyi chu rgyus dang /_bar gyi glo ba dang /_bar gyi mchin pa dang /_bar gyi rtsa rgyun gang yin pa de dag thams cad kun du bcad/_kun du dral nas kun du rdung bar byed/_kun du dmyal bar byed cing de dag thams cad kun du bcad/_kun du 
[\[56a.5\]]dral nas kun du brdungs/_kun du dmyal te yang ba lang gi ko bas g.yogs par gyur pa de la sring mo dag gang 'di skad ces ba lang ko ba dang ldan pa yin gyi bral ba ma yin no zhes zer na de skad zer ba de yang dag par smra ba yin nam/_btsun pa dga' byed ma lags so/_/de ci'i 
[\[56a.6\]]slad du zhe na/_btsun pa dga' byed 'di ltar ba lang 'gums pa'am/_ba lang 'gums pa'i slob ma mkhas pas ba lang 'gums pa'i gri rnon pos ba lang bkum ste de'i nang gi sha'i tshogs kyang ma nyams slad rol gyi pags pa'i tshogs kyang ma nyams par bar gyi 
[\[56a.7\]]chu rgyus dang /_bar gyi glo ba dang /_bar gyi mchin pa dang /_bar gyi rtsa rgyun gang lags pa de dag thams cad kun du bcad/_kun du dral nas kun du rdung bar bgyid/_kun du dmyal bar bgyid cing de dag thams cad kun du bcad/_kun du dral nas kun du 
[\[56b\]]
[\[56b.1\]]brdungs/_kun du dmyal te yang ba lang gi ko bas g.yogs par gyur pa de ni btsun pa dga' byed ba lang ko ba dang ldan pa ma lags kyis bral ba lags pa'i slad du'o/_/sring mo dag de ltar ji tsam du don rnam par rig par bya ba'i phyir dpe de byas te/_'di la don 
[\[56b.2\]]ni 'di yin par blta bar bya ste/_sring mo dag ba lang zhes bya ba de ni lus gzugs can rags pa 'byung ba chen po bzhi las gyur pa/_pha ma'i mi gtsang ba mer mer po las byung ba/_'bras chan dang zan dron gyis nye bar bsags pa/_rtag tu byug pa dang /_khrus 
[\[56b.3\]]dang /_mnye ba dang /_'bye ba dang /_rnam par 'thor ba dang /_rnam par 'jig pa'i chos can gang yin pa'i tshig [{]bla dgas [,]bla dwags [}]yin no/_/nang gi sha'i tshogs zhes bya ba de ni nang gi skye mched drug po dag gi tshig [{]bla dgas [,]bla dwags [}]yin no/_/phyi rol gyi pags pa'i tshogs 
[\[56b.4\]]zhes bya ba de ni phyi rol gyi skye mched drug po dag gi tshig [{]bla dgas [,]bla dwags [}]yin no/_/bar gyi chu rgyus dang /_bar gyi glo ba dang /_bar gyi mchin pa dang /_bar gyi rtsa rgyun zhes bya ba de ni dga' ba'i 'dod chags kyi tshig [{]bla dgas [,]bla dwags [}]yin no/_/ba lang gsod pa'am/_ba 
[\[56b.5\]]lang gsod pa'i slob ma mkhas pa zhes bya ba de ni 'phags pa'i nyan thos thos pa dang ldan pa'i tshig [{]bla dgas [,]bla dwags [}]yin no/_/gri zhes bya ba de ni shes rab kyi mtshon gyi tshig [{]bla dgas [,]bla dwags [}]yin no/_/sring mo dag 'phags pa'i nyan thos thos pa dang ldan pas shes rab kyi mtshon gyis 
[\[56b.6\]]kun du sbyor ba dang /_'ching ba dang /_bag la nyal ba dang /_nye ba'i nyon mongs pa dang /_kun nas dkris pa thams cad kun du gcod par byed/_kun du 'dral bar byed/_kun du rdung bar byed/_kun du dmyal bar byed do/_/sring mo dag de lta bas na 'di ltar 
[\[56b.7\]]bslab par bya ste/_'dod chags spangs pa'i phyir chags par 'gyur ba'i chos rnams la bdag gi sems gang yin pa chags par mi 'gyur ba dang /_zhe sdang spangs pa'i phyir zhe sdang bar 'gyur ba'i chos rnams la bdag gi sems gang yin pa zhe sdang bar mi 'gyur ba dang /_
[\[57a\]]
[\[57a.1\]]gti mug spangs pa'i phyir rmongs par 'gyur ba'i chos rnams la bdag gi sems gang yin pa rmongs par mi 'gyur ba de ltar bslab par bya'o/_/sring mo dag de lta bas na 'di ltar bslab par bya ste/_nye bar len pa'i phung po lnga po dag la 'byung ba dang 'jig par rjes su 
[\[57a.2\]]lta zhing gnas par bya'o/_/reg pa'i skye mched drug po dag la kun 'byung ba dang nub par 'gyur bar rjes su lta zhing gnas par bya'o/_/dran pa nye bar gzhag pa bzhi po dag la sems nye bar bzhag cing gnas par bya'o/_/dran pa nye bar gzhag pa bzhi po dag la sems 
[\[57a.3\]]legs par nye bar bzhag cing gnas na byang chub kyi yan lag bdun po dag kun du bsten par bya/_goms par bya/_lan mang du bya'o/_/zhes de ltar bslab par bya'o/_/sring mo dag khyed kyis byang chub kyi yan lag bdun po dag kun du bsten pa'i rgyu dang /_goms 
[\[57a.4\]]par byas pa'i rgyu dang /_lan mang du byas pa'i rgyu dang legs par yid la byas pa'i rgyus 'dod pa'i zag pa las sems 'dod chags dang bral zhing rnam par grol ba dang /_srid pa'i zag pa dang ma rig pa'i zag pa las sems 'dod chags dang bral zhing rnam par grol 
[\[57a.5\]]bar 'gyur ro/_/sring mo dag khyed cag rnam par grol ba dag la bdag cag skye ba ni zad/_tshangs par spyod pa ni spyad/_bya ba ni byas srid pa 'di las gzhan ni mi shes so zhes rnam par grol ba'i shes pa dang mthong ba skye bar 'gyur gyis/_sring mo dag khyed kyis de ltar 
[\[57a.6\]]bslab par bya'o/_/de nas tshe dang ldan pa dga' byed dge slong ma de dag la chos dang ldan pa'i gtam gyis yang dag par bstan/_yang dag par 'dzin du bcug_/yang dag par gzengs bstod/_yang dag par rab du dga' bar byas nas stan las langs te song ngo /_/de nas 
[\[57a.7\]]skye dgu'i bdag mo chen mo gau ta mI 'khor dge slong ma lnga brgya dang bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/_/mtha' gcig tu 'dug nas bcom ldan 'das skye dgu'i bdag mo chen mo 
[\[57b\]]
[\[57b.1\]]gau ta mI la chos dang ldan pa'i bka' mchid kyis yang dag par ston par mdzad/_yang dag par 'dzin du 'jud par mdzad/_yang dag par gzengs stod par mdzad/_yang dag par rab tu dga' bar mdzad do/_/rnam grangs du mas chos dang ldan pa'i bka' mchid kyis 
[\[57b.2\]]yang dag par bstan/_yang dag par 'dzin du bcug_/yang dag par gzengs bstod/_yang dag par rab tu dga' bar mdzad nas gau ta mI khyod kyi dus yin gyi song shig ces skul bar mdzad do/_/de nas skye dgu'i bdag mo chen mo gau ta mI bcom ldan 'das kyis bka' 
[\[57b.3\]]stsal pa la mngon par dga' ba dang rjes su yi rang ba byas te/_bcom ldan 'das kyi zhabs gnyis la mgo bos phyag 'tshal nas bcom ldan 'das kyi spyan snga nas song ngo /_/de nas bcom ldan 'das kyi skye dgu'i bdag mo chen mo gau ta mI song nas ring po ma lon par thugs 
[\[57b.4\]]su chud nas dge slong rnams la bka' stsal pa/_dge slong dag rigs kyi bu dga' byed kyi dge slong ma lnga brgya po dag la legs par gtams shing legs par rjes su bstan nas rnam par grol zhing mthar thug pa nyid ma thob kyang 'di'i tshe dus byed par gyur na/_ngas de dag 
[\[57b.5\]]kun du sbyor ba gang dang ldan pas yang 'jig rten 'dir 'ong bar 'gyur ba'i kun du sbyor ba gcig ma spangs par yang dag par rjes su ma mthong ba la ltos/_dge slong dag 'di lta ste dper na zla ba yar gyi ngo de nyid kyi tshes bcu bzhi la bab pa na mi dag zla ba la nya'am/_nya ma 
[\[57b.6\]]yin zhes gnyis su 'byed par byed de/_'di ltar nya ma yin pa'i phyir mthar thug pa nyid du ma gyur pa de bzhin du rigs kyi bu dga' byed kyis dge slong ma lnga brgya po dag la legs par gtams shing legs par rjes su bstan nas rnam par grol zhing mthar thug pa nyid ma thob 
[\[57b.7\]]kyang 'di'i tshe dus byed par gyur na/_ngas de dag kun sbyor ba gang dang ldan pas yang 'jig rten 'dir 'ong bar 'gyur ba'i kun du sbyor ba gcig ma spangs par yang dag par rjes su ma mthong ngo /_/de ltar de nas bcom ldan 'das kyis dge slong ma lnga brgya po dag phyir 
[\[58a\]]
[\[58a.1\]]mi 'ong ba nyid du lung bstan to/_/de nas bcom ldan 'das kyis yang lan gnyis su tshe dang ldan pa dga' byed la bka' stsal pa/_dga' byed khyod kyis dge slong ma la 'doms shig_/dga' byed khyod kyis dge slong ma la rjes su ston cig_/
[\[58a.2\]]dga' byed khyod kyis dge slong ma rnams la chos dang ldan pa'i gtam gyis shig_/de ci'i phyir zhe na/_dga' byed dge slong ma la nga'am/_khyod kyis gtams kyang rung zhing dge slong ma la nga'am/_khyod kyis rjes su bstan kyang rung la/_dge slong ma rnams la 
[\[58a.3\]]nga'am/_khyod kyis chos dang ldan pa'i gtam byar yang rung ba'i phyir ro/_/tshe dang ldan pa dga' byed kyis cang mi smra bas bcom ldan 'das las dang du blangs so/_/de nas tshe dang ldan pa dga' byed kyis bcom ldan 'das kyis bka' stsal pa la mngon par dga' ba 
[\[58a.4\]]dang rjes su yi rang ba byas te/_bcom ldan 'das kyi zhabs gnyis la mgo bos phyag 'tshal nas bcom ldan 'das kyi spyan snga nas song ngo /_/de nas tshe dang ldan pa dga' byed de nyid kyi mtshan mo 'das nas snga dro sham thabs bgos/_lhung bzed dang chos gos 
[\[58a.5\]]thogs te mnyan yod du bsod snyoms la zhugs so/_/des mnyan yod du bsod snyoms brgyus nas zas kyi bya ba byas te/_phyi ma'i zas kyi bsod snyoms las phyir log pas lhung bzed dang chos gos mkhos su phab ste rkang pa gnyis bkrus nas nang du yang dag 'jog 
[\[58a.6\]]gi phyir gtsug lag khang du zhugs so/_/de nas tshe dang ldan pa dga' byed phye ma red nang du yang dag 'jog las langs nas snam sbyar thogs te phyi bzhin 'brang ba'i dge sbyong dge slong zhig dang dge slong ma'i dbyar khang rgyal po'i kun dga' ra ba ga la ba der song ngo /_/dge slong 
[\[58a.7\]]ma de dag gis tshe dang ldan pa dga' byed thag ring po kho na nas mthong ngo /_/mthong nas kyang tshe dang ldan pa dga' byed kyi phyir stan shom par byed cing 'di skad ces kyang smras so/_/btsun pa dga' byed tshur gshegs/_btsun pa dga' byed byon pa legs so/_/btsun pa 
[\[58b\]]
[\[58b.1\]]dga' byed gdan bshams pa nyid la bzhugs su gsol/_tshe dang ldan pa dga' byed stan bshams pa nyid la 'dug go/_/de nas dge slong ma de dag gis tshe dang ldan pa dga' byed kyi rkang pa gnyis la phyag 'tshal te mtha' gcig tu 'khod do/_/mtha' gcig tu 
[\[58b.2\]]'khod nas tshe dang ldan pa dga' byed dge slong ma de dag la chos dang ldan pa'i gtam gyis yang dag par ston par byed/_yang dag par 'dzin du 'jud par byed/_yang dag par gzengs stod par byed/_yang dag par rab tu dga' bar byed do/_/rnam grangs du mas chos 
[\[58b.3\]]dang ldan pa'i gtam gyis yang dag par bstan/_yang dag par 'dzin du bcug_/yang dag par gzengs bstod/_yang dag par rab tu dga' bar byas nas stan las langs te song ngo /_/de nas skye dgu'i bdag mo chen mo gau ta mI'i 'khor dge slong ma lnga brgya dang 
[\[58b.4\]]bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/_/mtha' gcig tu 'dug nas bcom ldan 'das skye dgu'i bdag mo chen mo gau ta mI la chos dang ldan pa'i bka' mchid kyis yang dag 
[\[58b.5\]]par ston par mdzad/_yang dag par 'dzin du 'jud par mdzad/_yang dag par gzengs stod par mdzad/_yang dag par rab tu dga' bar mdzad do/_/rnam grangs du mas chos dang ldan pa'i bka' mchid kyis yang dag par bstan/_yang dag par 'dzin du bcug_/
[\[58b.6\]]yang dag par gzengs bstod/_yang dag par rab tu dga' bar mdzad nas gau ta mI khyod kyi dus yin gyis song shig ces skul bar mdzad do/_/de nas skye dgu'i bdag mo chen mo gau ta mIs bcom ldan 'das kyis bka' stsal pa la mngon par dga' ba dang rjes su yi rang ba 
[\[58b.7\]]byas te/_bcom ldan 'das kyi zhabs gnyis la mgo bos phyag 'tshal nas bcom ldan 'das kyi spyan snga nas song ngo /_/de nas bcom ldan 'das kyis skye dgu'i bdag mo chen mo gau ta mI song nas ring po ma lon par thugs su chud nas dge slong rnams la bka' stsal pa/_
[\[59a\]]
[\[59a.1\]]dge slong dag rigs kyi bu dga' byed kyis dge slong ma lnga brgya po dag la legs par gdams shing legs par rjes su bstan nas rnam par grol zhing mthar thug pa nyid thob ste/_'di'i tshe dus byed par gyur na de dag gis lam gdags su med de 'di sdug 
[\[59a.2\]]bsngal gyi mthar gyur pa la ltos/_dge slong dag 'di lta ste dper na zla ba yar gyi ngo de nyid kyi tshes [{]bcwa [,]bco [}]lnga la bab pa na mi dag zla ba nya'am/_nya ma yin zhes gnyis su 'byed par mi byed de/_'di ltar nya yin pa'i phyir mthar thug pa nyid du gyur pa de bzhin du rigs kyi bu dga' 
[\[59a.3\]]byed kyis dge slong ma lnga brgya po dag la legs par gdams shing legs par rjes su bstan nas rnam par grol zhing mthar thug pa nyid thob ste 'di'i tshe dus byed par gyur na de dag gis lam gdags su med de/_'di nyid sdug bsngal gyi mthar gyur pa yin no/_/de ltar de 
[\[59a.4\]]na bcom ldan 'das kyis dge slong ma lnga brgya po dag mchog nyid du lung bstan to/_/'di ni re zhig byung ba yin te/_sangs rgyas bcom ldan 'das re zhig 'dul ba la nyan thos rnams kyi bslab pa'i gzhi 'cha' bar mi mdzad do/_/sangs rgyas bcom ldan 'das 
[\[59a.5\]]mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/bcom ldan 'das kyis dge slong gnas brtan gnas brtan dag gi res kyis dge slong ma la bstan par bya'o/_/zhes bka' stsal nas/_dge slong drug sde dag la dge slong ma 
[\[59a.6\]]ston pa'i res bab pa na de dag ji tsam pa de tsam bstan nas/_de dag dang lhan cig mtho 'tsham par byed/_kun du rtse bar byed/_kun du ca co 'don par byed/_gzhogs stegs dang /_phyar g.yeng dang /_lus sgyur bar byed de/_de na gang dag bdag gir byed pa de 
[\[59a.7\]]dag ni de dag dang lhan cig mtho 'tsham par byed/_kun du rtse bar byed/_kun du ca co 'don par byed/_gzhogs stegs dang /_phyar g.yeng dang /_lus sgyur bar byed do/_/gang dag bdag gir mi byed pa de dag ni 'chag sa dag dang /_dag ra dag dang sgo khang 
[\[59b\]]
[\[59b.1\]]dag na gnas ngan len kun du spyod pa 'di lta bu dag bdag cag la kun du ston par byed do zhes smod par byed/_phyar ka gtong bar byed/_kha zer bar byed pa'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_
[\[59b.2\]]drug sde dag dge slong ma'i ston par bsko bar mi bya'o/_/de ltar bcom ldan 'das kyis drug sde dag dge slong ma'i ston par bsko bar mi bya'o zhes bka' stsal nas/_de dag gcig gis gcig bskos te dge slong ma la ston par byed pa na nyes dmigs de nyid du gyur nas/_
[\[59b.3\]]bcom ldan 'das kyis bka' stsal pa/_ma bskos par dge slong ma la bstan par mi bya'o/_/de dag gis mtshams kyi phyi rol du dong ste gcig gis gcig bskos nas dge slong ma la ston par byed pa na nyes dmigs de nyid du gyur nas bcom ldan 'das kyis bka' 
[\[59b.4\]]stsal pa/_mtshams kyi phyi rol du bskos pas dge slong ma la bstan par mi bya'o/_/de dag gis mtshams kyi nang du dge slong nad pa rnams kyi 'dun pa blangs te lhag ma rnams brel bar byas nas gcig gis gcig bskos te dge slong ma la ston par byed pa na nyes 
[\[59b.5\]]dmigs de nyid du gyur pa'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_mtshams kyi nang du dge slong nad pa rnams kyi 'dun pa blangs te lhag ma rnams brel bar byed nas gcig gis gcig bskos 
[\[59b.6\]]te dge slong ma la bstan par mi bya bar 'di ltar gso sbyong [{]bcwa [,]bco [}]lnga pa de nyid kyi tshe dge 'dun thams cad 'dug cing mthun par gyur pa na dge slong ma'i ston pa bsko bar bya'o/_/'di ltar bsko bar bya ste/_je dang por spro bar bya ste/_ming 'di zhes bya ba khyod dge slong ma'i 
[\[59b.7\]]ston par spro'am/_gal te spro na des spro'o zhes brjod par bya'o/_/de'i 'og tu dge slong gcig gis gsol ba byas te las bya'o/_/dge 'dun btsun pa rnams gsan du gsol/_dge slong ming 'di zhes bgyi ba 'di dge slong ma'i ston par spro na/_gal te dge 
[\[60a\]]
[\[60a.1\]]'dun gyi dus la bab cing bzod na dge 'dun gyis gnang bar mdzod cig dang /_dge 'dun gyis dge slong ming 'di zhes bgyi ba dge slong ma'i ston par bskos te dge slong ming 'di zhes bgyi ba 'di dge slong ma la ston to/_/'di ni gsol ba'o/_/
[\[60a.2\]]las ni 'di ltar bya ste/_dge 'dun btsun pa rnams gsan du gsol/_dge slong ming 'di zhes bgyi ba 'di dge slong ma'i ston par spro nas de'i slad du dge 'dun gyis dge slong ming 'di zhes bgyi ba dge slong ma'i ston par bskos te/_dge slong ming 'di zhes bgyi ba 
[\[60a.3\]]'di dge slong ma la ston na/_tshe dang ldan pa gang dag dge slong ming 'di zhes bgyi ba dge slong ma'i ston par bsko bar bzod pa de dag ni cang ma gsung shig_/gang dag mi bzod pa de dag ni gsung shig_/dge 'dun gyis bzod cing gnang nas dge 'dun gyis dge slong ming 
[\[60a.4\]]'di zhes bgyi ba dge slong ma'i ston par bskos lags te 'di ltar cang mi gsung bas de de bzhin du 'dzin to/_/bcom ldan 'das kyis dge slong ma'i ston pa bsko bar bya'o/_/zhes bka' stsal nas de dag bus pa yang rung rmongs pa yang rung /_mi gsal ba yang rung /_
[\[60a.5\]]mi mkhas pa yang rung ste bye brag med par sko bar byed nas de dag re zhig bdag nyid ma dul bas gzhan 'dul bar 'gyur ba de ni gnas med pa dang /_bdag nyid ma zhi bas gzhan zhi bar byed pa de ni gnas med pa dang /_bdag nyid 'dam las ma rgal bas gzhan 
[\[60a.6\]]'dam las sgrol bar byed pa de ni gnas med pa dang /_de dag re zhig bdag nyid yongs su mya ngan las ma 'das pas gzhan yongs su mya ngan las 'das par byed pa de yang gnas med pas bcom ldan 'das kyis bka' stsal pa/_chos lnga dang ldan pa dge slong ma'i 
[\[60a.7\]]ston par bsko bar bya ste/_lnga gang zhe na/_tshul khrims dang ldan pa dang /_mang du thos pa dang /_gnas brtan rgyal tshab lta bu dang /_grong khyer pa'i skad dang ldan pa dang /_der dge slong ma la lus kyis reg pas sun ma phyung zhing /_gal te sun phyung na yang 
[\[60b\]]
[\[60b.1\]]des ltung ba de chos bzhin du phyir byas pa'o/_/ji ltar tshul khrims dang ldan pa yin zhe na/_pham par 'gyur ba bzhi po dag las gang yang rung ba'i ltung ba ma byung ba ste/_de ltar tshul khrims dang ldan pa yin no/_/ji ltar mang du thos pa yin zhe na/_des so sor thar 
[\[60b.2\]]pa'i mdo gdon pa rgya cher thon pa dang /_lobs pa ste de ltar mang du thos pa yin no/_/ji ltar gnas brtan rgyal tshab lta bu yin zhe na/_rdzogs par bsnyen nas lo nyi shu'am lhag pa ste de ltar gnas brtan rgyal tshab lta bu yin no/_/ji ltar grong khyer pa'i skad dang 
[\[60b.3\]]ldan pa yin zhe na/_pho brang 'khor ni grong khyer zhes bya ste/_de'i skad dang ldan pa ste de ltar grong khyer pa'i skad dang ldan pa yin no/_/ji ltar des dge slong ma la lus kyis reg pas sun ma phyung ba yin zhe na/_des dge slong ma'i lus la lus nye bar gzhol ba ma 
[\[60b.4\]]byas pa ste/_de ltar na des dge slong ma la lus kyis reg pas sun ma phyung ba yin te/_chos lnga po de dag dang ldan pa dge slong ma'i ston par bsko bar bya'o/_/bcom ldan 'das kyis chos lnga dang ldan pa dge slong ma'i ston par bsko bar bya'o zhes bka' stsal nas/_
[\[60b.5\]]dge slong drug sde dag ma bskos pa kho nar dge slong ma la ston par byed nas/_dge slong don nyung ngu dag ci'i phyir dge slong dag ma bskos pa kho nar dge slong ma la ston par byed ces smod par byed/_phyar ka gtong bar byed/_kha zer bar byed pa'i skabs de dge slong rnams kyis 
[\[60b.6\]]bcom ldan 'das la gsol to/_/de nas bcom ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad 
[\[60b.7\]]pa ste zhes bya ba la sogs pa yang snga ma bzhin te/_/sangs rgyas bcom ldan 'das kyis dge slong drug sde dag la rmas pa/_dge slong dag ngas ma bskos par dge slong ma la bstan par mi bya'o zhes gsungs na/_khyed ma bskos pa kho nar dge slong ma la ston par byed pa bden 
[\[61a\]]
[\[61a.1\]]nam/_btsun pa mad do/_/sangs rgyas bcom ldan 'das kyis dge sbyong gi tshul ma yin pa/_rjes su mthun pa ma yin pa/_rung ba ma yin pa/_tshul dang mthun pa ma yin pa de ni rab tu byung bas bya ba ma yin no zhes rnam par smad pa mdzad do/_/
[\[61a.2\]]de nas bcom ldan 'das kyis rnam grangs du mas rnam par smad nas dge slong rnams la bka' stsal pa/_dge slong dag de lta bas na phan yon bcu yang dag par gzigs pas 'dul ba la/_nyan thos rnams kyi bslab pa'i gzhi bca' bar bya ste zhes bya ba la sogs pa snga 
[\[61a.3\]]ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge slong gang dge 'dun gyis ma bskos par dge slong ma la ston na ltung byed do zhes bcom ldan 'das kyis 'dul ba la nyan thos rnams kyi bslab pa'i gzhi de ltar bca' 
[\[61a.4\]]ba mdzad do/_/sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/mnyan yod na bram ze zhig 'dug pa des rigs mnyam pa las chung ma blangs nas de de dang lhan cig rtse bar byed/_dga' bar byed/_
[\[61a.5\]]dga' mgur spyod par byed do/_/de'i bu btsas so cog dus byed nas dus zhig na de'i chung ma la sems can zhugs par gyur nas/_de nas bram ze de lag pa la 'gram pa gtad de sems khong du chud cing 'dug pa dang /_de dang ha cang thag mi ring ba na bud med rgan mo zhig 
[\[61a.6\]]'dug pa des de mthong nas des smras pa/_bram ze ci'i slad du khyod lag pa la 'gram pa gtad de sems khong du chud cing bzhugs/_bram zes smras pa/_kho bo'i bu btsas so cog dus byed de/_de yang kho bo'i chung ma la sems can zhugs par gyur pas bu gzhan btsa' 
[\[61a.7\]]bar 'gyur ba gang yin pa de yang dus byed par 'gyur bas mya ngan mang po byin te 'gro bar 'gyur ro/_/rgan mos smras pa/_gang gi tshe khyod kyi btsun mo btsa' bar 'gyur ba de'i tshe na kho mo sbron cig_/de nas dus gzhan zhig na de'i chung ma btsa' ba'i dus la bab nas/_
[\[61b\]]
[\[61b.1\]]bram ze des bud med rgan mo de bos nas de yang 'ongs so/_/ji tsam na btsas pa dang de las khye'u zhig byung nas bud med rgan mo des khye'u de khrus byas te ras dkar pos dkris nas/_de'i kha zhun mar gyis bkang ste bu mo zhig gi lag du byin nas/_des bu mo la smras pa/_
[\[61b.2\]]bu mo khye'u 'di lam po che'i bzhi mdor zung la gal te dge sbyong ngam/_bram ze 'ga' snang na de la rje sa dang bcas/_gus pa dang bcas pas rkang pa la phyag 'tshol la/_de la 'di skad ces/_khye'u 'di 'phags pa dag gi zhabs la phyag 'tshal lo zhes gyis shig_/
[\[61b.3\]]nyi ma nub pa na gal te gson na khyer te shog shig_/gal te dus byed na de nyid du 'or cig_/bu mo de grims pa/_sgrub phod pa yin pas des khye'u de khyer nas lam po che'i bzhi mdor song ste 'dug go/_/mu stegs can dag gi kun du spyod pa ni nang par sngar langs 
[\[61b.4\]]te/_chu ngogs su reg pa'i phyir 'gro ba yin pas mu stegs can chu ngogs su reg pa'i phyir 'dong ba dag der lhags nas/_bu mo des rje sa dang bcas/_gus pa dang bcas pas rkang pa la phyag 'tshal te/_smras pa/_'phags pa dag khye'u 'di/_'phags pa dag 
[\[61b.5\]]gi zhabs la phyag 'tshal lo/_/de dag gis smras pa/_yun ring du 'tsho bar gyur cig_/tshe ring du skyong bar gyur cig_/pha ma gnyis kyi yid la bsam pa yongs su rdzogs par gyur cig_/dge slong gnas brtan gnas brtan dag snga dro sham thabs bgos/_
[\[61b.6\]]lhung bzed dang chos gos thogs te mnyan yod du bsod snyoms la zhugs pa dang /_bu mo des rje sa dang bcas/_gus pa dang bcas pas gnas brtan gnas brtan dag gi rkang pa la phyag 'tshal te smras pa/_'phags pa dag khye'u 'di 'phags pa dag gi zhabs la 
[\[61b.7\]]phyag 'tshal lo/_/gnas brtan gnas brtan dag gis smras pa/_yun ring du 'tsho bar gyur cig_/tshe ring du skyong bar gyur cig_/pha ma gnyis kyi yid la bsam pa yongs su rdzogs par gyur cig_/bu mo des khye'u de rgyal byed kyi tshal gyi lam kar khyer ba dang /_
[\[62a\]]
[\[62a.1\]]bcom ldan 'das kyang snga dro sham thabs gsol lhung bzed dang chos gos bsnams te mnyan yod du bsod snyoms la gshegs nas bu mo des rgya cher rje sa dang bcas/_gus pa dang bcas pas bcom ldan 'das kyi zhabs la phyag 'tshal te gsol 
[\[62a.2\]]pa/_bcom ldan 'das khye'u 'di bcom ldan 'das kyi zhabs la phyag 'tshal lo/_/bcom ldan 'das kyis bka' stsal pa/_yun ring du 'tsho bar gyur cig_/tshe ring du skyong bar gyur cig_/pha ma gnyis kyi chos dang ldan pa'i yid la bsam pa yongs su rdzogs 
[\[62a.3\]]par gyur cig_/bu mo des nyi ma nub khar bltas na de gson par mthong nas des de khyer te khyim du 'ongs pa dang /_de dag gis bu mo de la dris pa/_khye'u gson nam/_bu mos smras pa/_gson no/_/de dag gis smras pa/_khyod kyis gang du bzung /_
[\[62a.4\]]lam po che ga ge mo zhig tu'o/_/de dag gis smras pa/_khye'u'i ming cir gdags/_khye'u 'di lam po cher bzung bas 'di'i ming lam chen po zhes gdags so zhes de'i ming lam chen pa zhes btags so/_/khye'u lam chen pa de bsrings bskyed de chen por gyur 
[\[62a.5\]]to/_/de gang gi tshe chen por gyur pa de'i tshe na yi ge dang /_grangs dang /_rtsis dang /_lag rtsis dang /_dbyung ba dang /_gzhug pa dang /_gzhag pa dang /_'byed pa dang /_klog pa'i pha rol du son cing /_de'i tshe na bram ze'i spyod tshul dang /_spyod pa 
[\[62a.6\]]dang /_gtsang sbra dang /_kun du spyod pa dang thal ba blang ba dang /_bya ma bum blang ba dang /_sa blang ba dang /_lag stangs dang /_thor tshugs dang /_rab bsngags bya ba dang /_kye zhes bya ba dang /_nges brjod kyi rig byed dang /_mchod sbyin gyi rig byed dang /_snyan 
[\[62a.7\]]tshig gi rig byed dang /_srid srung gi rig byed dang /_bram ze'i las drug po mchod sbyin byed pa dang /_mchod sbyin byed du 'jud pa dang /_klog pa dang /_klog tu 'jud pa dang /_sbyin pa dang /_len pa la mkhas pa'i bram ze rig byed dang /_rig byed kyi yan lag gi pha 
[\[62b\]]
[\[62b.1\]]rol du son pa shes pas rang gi smra ba gsal bar byed pa/_gzhan gyi smra ba tshar gcod nus par gyur to/_/de'i tshe na bram ze lam chen pa des bram ze'i khye'u lnga brgya tsam dag bram ze'i gsang tshig dag 'don du bcug go/_/ji tsam dus gzhan zhig na yang bram ze de chung ma dang 
[\[62b.2\]]lhan cig rtse bar byed/_dga' bar byed/_dga' mgur spyod par byed pa de'i chung ma la sems can zhugs par gyur nas de btsa' ba'i dus la bab pa'i tshe bram ze des bud med rgan mo de bos te de yang 'ongs so/_/ji tsam na btsas pa dang /_de las khye'u zhig byung nas 
[\[62b.3\]]bud med rgan mo des khye'u de khrus byas te ras dkar pos dkris nas de'i kha zhun mar gyis bkang ste/_bu mo zhig gi lag tu byin nas des bu mo de la smras pa bu mo khye'u 'di lam po che'i bzhi mdor zung la gal te dge sbyong ngam/_bram ze 'ga' snang na de la rje sa dang bcas/_
[\[62b.4\]]gus pa dang bcas pas rkang pa la phyag 'tshol la/_de la 'di skad ces khye'u 'di 'phags pa dag gi zhabs la phyag 'tshal lo zhes gyis shig_/nyi ma nub pa na gal te gson na khyer te shog shig_/gal te dus byed na de nyid du 'or cig_/bu mo de blun mo le lo can yin 
[\[62b.5\]]pas des khye'u de khyer nas lam phran du song ste 'dug go/_/mu stegs can dag gi kun du spyod pa ni nang par sngar langs te/_chu ngogs su reg pa'i phyir 'gro ba yin pas mu stegs can chu ngogs su reg pa'i phyir 'dong ba dag der lhags nas bu mo des rje sa dang bcas 
[\[62b.6\]]gus pa dang bcas pas rkang pa la phyag 'tshal te smras pa/_'phags pa dag khye'u 'di 'phags pa dag gi zhabs la phyag 'tshal lo/_/de dag gis smras pa/_yun ring du 'tsho bar gyur cig_/tshe ring du skyong bar gyur cig_/pha ma gnyis kyi yid la bsam pa yongs su 
[\[62b.7\]]rdzogs par gyur cig_/bu mo des nyi ma nub khar bltas na de gson pa mthong nas des de khyer te khyim du 'ongs pa dang /_de dag gis bu mo de la dris pa/_khye'u gson nam/_bu mos smras pa/_gson no/_/de dag gis smras pa/_khyod kyis gang du bzung /_lam phran 
[\[63a\]]
[\[63a.1\]]ga ge mo zhig tu'o/_/de dag gis smras pa/_khye'u'i ming cir gdags/_khye'u 'di lam phran du bzung bas 'di'i ming lam phran pa zhes gdags so zhes de'i ming lam phran pa zhes btags so/_/khye'u lam phran pa de bsrings bskyed de chen por 
[\[63a.2\]]gyur to/_/de gang gi tshe chen por gyur pa de'i tshe na yi ge la bcug na des sid ces brjod na d+ha~M brjed par byed la/_d+ha~M zhes brjod na sid brjed par byed nas/_de'i slob dpon des bram ze la smras pa/_bram ze kho bos bram ze'i khye'u mang po gzhan dag kyang klog tu gzhug 
[\[63a.3\]]dgos pas kho bo lam phran pa klog tu 'jud mi nus so/_/lam chen pa ni nyung ngu brjod pas mang po 'dzin par nus na lam phran pa 'di ni sid ces brjod na d+ha~M brjed par byed la/_d+ha~M brjod na sid brjed par byed do/_/bram zes bsams pa/_bram ze thams cad yi ge dang 'bru 
[\[63a.4\]]la mkhas pa ma yin te/_'di rig byed kyi bram zer 'gyur ro snyam nas des klog mkhan la rig byed klog par phul ba dang /_des oM brjod na b+hu brjed par byed la/_b+hu zhes brjod na oM brjed par byed nas klog mkhan gyis bram ze la smras pa/_bram ze kho bos bram ze'i 
[\[63a.5\]]khye'u mang po gzhan dag kyang klog tu gzhug dgos pas kho bo lam phran pa klog tu 'jud mi nus so/_/lam chen pa ni nyung ngu brjod pas mang po 'dzin par nus na/_lam phran pa 'di ni oM zhes brjod na b+hu brjed par byed la/_b+hu zhes brjod na oM brjed par byed do/_/bram 
[\[63a.6\]]zes bsams pa/_bram ze thams cad rig byed klog pa ma yin te/_mkhas kyang rung mi mkhas kyang rung /_gtsang yang rung mi gtsang yang rung ste/_bram ze gang yin pa de nyid lha yin pas 'di ni rigs bram ze kho nar 'gyur snyam mo/_/de bul ba mchog tu bul ba 
[\[63a.7\]]chung ba mchog tu chung ba yin pas de'i ming lam chung ba lam chung ba zhes bya bar gyur to/_/bram ze de gang du cung zad ci la mgron du bos par lam chung ba de khrid de 'gro'o/_/dus gzhan zhig na bram ze de na bar gyur nas de rtsa ba dang /_sdong bu dang /_'dab ma dang me tog 
[\[63b\]]
[\[63b.1\]]dang /_'bras bu'i sman dag gis bsnyen bkur byas kyang nyams pa nyid du gyur nas de lam chen pa bos te smras pa bu kho bo 'das nas khyod ni mya ngan bya mi dgos kyis khyod kyi nu bo lam chung ba 'di la khyod kyis mkho ba bstabs par gyis shig ces smras nas/_bsags 
[\[63b.2\]]pa kun gyi mtha' zad cing /_/mthon po rnams ni mtha' ltung 'gyur/_/phrad pa'i mtha' ni 'bral ba ste/_/gson po'i mtha' ni 'chi ba yin/_/zhes bya ba yin pas/_de dus kyi chos dang ldan par gyur to/_/de gnyis kyis gos sngon po dang /_ser po dang 
[\[63b.3\]]dmar po dang /_dkar po dag gis khyogs spyil brgyan te dur khrod du bskyal nas bsregs te/_de'i 'og tu mya ngan bsang ba byas te 'khod do//_//'dul ba rnam par 'byed pa/_bam po bzhi bcu rtsa bdun pa/_bram ze lam chen pa de mnyan yod dang /_rgyal 
[\[63b.4\]]byed kyi tshal gyi bar na gnas kyi shing ljon pa zhig yod pa de'i drung na bram ze'i khye'u lnga brgya tsam bram ze'i gsang tshig klog tu 'jud cing 'dug go/_/tshe dang ldan pa shA ri'i bu dang /_tshe dang ldan pa maud gal gyi bu chen po gnyis kyis 'dul ba'i bya ba byas nas 'khor lnga brgya dang ko 
[\[63b.5\]]sa la dag tu ljongs rgyu zhing 'dong ba na mnyan yod du phyin to/_/mnyan yod na skye bo phal po che'i tshogs kyis 'phags pa shA ri'i bu dang /_maud gal gyi bu chen po gnyis 'khor lnga brgya dang ko sa la dag tu ljongs rgyu ba na mnyan yod du phyin to zhes thos so/_/thos nas kyang srog 
[\[63b.6\]]chags brgya phrag du ma dag phyir 'byung bar brtsams pa dang /_lam chen pas de dag phyir 'byung bar mthong nas smras pa/_shes ldan dag gar 'dong /_de dag gis smras pa/_'phags pa shA ri'i bu dang /_maud gal gyi bu gnyis ko sa la dag tu ljongs rgyu zhing gshegs 
[\[63b.7\]]pa na mnyan yod du byon te de gnyis ltar 'dong ngo /_/lam chen pas smras pa/_de gnyis ni rigs mchog spangs te rigs gnyis pa dge sbyong gau ta ma'i gan du rab tu byung ba yin pas de gnyis mthong bas ci bya/_de na bram ze'i khye'u dad pa can zhig 'dug pa des smras 
[\[64a\]]
[\[64a.1\]]pa/_mkhan po de skad ma gsung shig_/de gnyis ni bdag nyid chen po lags pas gal te mkhan pos de gnyis las chos gsan par gyur na mkhan po'i thugs mngon par dad par 'gyur ba gang lags pa de lta bu'i gnas mchis so/_/lam chen pas 
[\[64a.2\]]bsams pa/_brtag par byas/_re zhig gang gi tshe bram ze'i khye'u dag mi klog par 'gyur ba de'i tshe bdag kyang 'gro bar bya'o snyam mo/_/bram ze'i khye'u de dag gi kun du spyod pa ni gang gi tshe mi klog pa de'i tshe na lan 'ga' ni grong khyer ltar 'dong bar byed/_lan 'ga' 
[\[64a.3\]]ni yam sreg shing thur 'dong bar byed pas dus gzhan zhig na de dag mi klog par gyur nas de dag yam sreg shing thur dong ba dang /_lam chen pa de yang rgyal byed kyi tshal ga la ba der song ngo /_/dge slong zhig rgyal byed kyi tshal gyi sgo na shing ljon pa'i drung na 'chag cing 'dug 
[\[64a.4\]]pa de bram ze des thag ring po kho na nas mthong nas de'i gan du song ste smras pa/_kye dge slong sangs rgyas kyi bka' cung zhig smros shig_/dge slong des bsams pa/_bram ze 'di ni rgol ba yin pas 'di la byung rgyal du smra bar mi nus so snyam nas/_des bram ze de la 
[\[64a.5\]]dge ba bcu'i las kyi lam dang /_mi dge ba bcu'i las kyi lam rgya cher bstan to/_/bram zes smras pa/_kye dge slong kho bo yang bya ba yongs su nyams la/_khyod kyang dge ba'i phyogs yongs su nyams na ma legs kyi kho bo 'gros/_phyis kyang 'ong ngo zhes smras te song ngo /_/
[\[64a.6\]]dus gzhan zhig na yang bram ze'i khye'u de dag mi klog par gyur nas de dag yam sreg shing thur dong ba dang /_lam chen pa yang gcig pu rgyal byed kyi tshal du song ngo /_/dge slong des bram ze de thag ring po kho na nas mthong ngo /_/mthong nas kyang des bsams pa/_de'i tshe na bdag 
[\[64a.7\]]gis bram ze 'di la dge ba bcu'i las kyi lam dang /_mi dge ba bcu'i las kyi lam rgya cher bstan gyis da ni bdag gis 'di la rten cing 'brel bar 'byung ba'i yan lag bcu gnyis lugs su 'byung ba dang /_lugs las bzlog pa rgya cher bstan par bya'o snyam mo/_/bram 
[\[64b\]]
[\[64b.1\]]ze de dge slong de ga la ba der song ste phyin nas dge slong de'i rkang pa gnyis la mgo bos phyag 'tshal te mtha' gcig tu 'dug go/_/mtha' gcig tu 'dug nas dge slong des bram ze de la rten cing 'brel par 'byung ba'i yan lag bcu gnyis lugs su 'byung ba dang /_lugs las 
[\[64b.2\]]bzlog pa rgya cher bstan to/_/bram ze de mngon par dad par gyur nas smras pa/_dge slong bdag rab du dbyung du gsol/_dge slong des bsams pa/_bram ze 'di ni rgol ba yin pas rab du phyung na bstan pa la gces pa byed par 'gyur gyis rab du dbyung ngo snyam nas des 
[\[64b.3\]]smras pa/_bram ze de ltar gyis shig_/bram zes smras pa/_kye dge slong bdag ni bram ze grags pa can lags pas bdag gis 'di nyid du rab du 'byung ba'i rngo mi thog na ljongs su bzhud do/_/de ltar gyis shig_/dge slong des bram ze de ljongs su khrid de rab tu phyung 
[\[64b.4\]]rdzogs par bsnyen par byas nas smras pa/_bzhin [{]bzangs [,]bzang [}]dge slong gi las ni gnyis te/_bsam gtan dang /_klog pa yin na khyod bsam gtan dang /_klog pa gang 'dod/_lam chen pas smras pa/_mkhan po gnyis ka yang bgyi ste/_gdugs la ni 
[\[64b.5\]]bklag par bgyi/_dgung la ni bsam gtan bgyi'o/_/bu de bzhin gyis shig_/de nas tshe dang ldan pa lam chen pas nyin mo bklag pa dang kha ton byas pas sde snod gsum po dag lhogs par gyur te/_sde snod gsum dang ldan pa/_chos sgrog pa/_rig pa 
[\[64b.6\]]dang grol ba'i spobs pa can du gyur to/_/mtshan mo bsam gtan byas pas gong nas gong du yid la byed pa'i khyad par thob nas 'khor ba'i 'khor lo cha lnga pa g.yo ba dang mi g.yo ba 'di nyid rig ste/_'du byed kyi rnam pa thams cad nyams pa dang /_ltung ba dang /_rnam 
[\[64b.7\]]par 'thor ba dang /_rnam par 'jig pa'i chos nyid kyis zil gyis mnan nas nyon mongs pa thams cad spangs pas rigs kyi bu dag gang gi phyir skra dang kha spu bregs te gos ngur [(]smig [,]smrig [)]dag bgos nas yang dag pa kho nar dad pas khyim nas khyim med par rab tu 'byung bar byed pa 
[\[65a\]]
[\[65a.1\]]tshangs par spyod pa'i mtha' bla na med pa de tshe de nyid la rang gi mngon par shes pas mngon sum du byas te/_bsgrubs nas bdag gi skye ba zad do/_/tshangs par spyod pa spyad do/_/bya ba byas so/_/srid pa 'di las gzhan mi shes so zhes go bar byed cing 
[\[65a.2\]]dgra bcom pa khams gsum pa las 'dod chags dang bral ba bong ba dang gser du mnyam pa nam mkha' dang lag mthil du mtshungs pa'i sems dang ldan pa/_tsan dan bzhag pa lta bu rig pas sgo nga'i sbubs dral bar gyur cing rig pa dang /_mngon par shes pa dang so so yang dag 
[\[65a.3\]]par rig pa thob pa/_srid pa dang 'dod pa'i rnyed pa dang bkur sti la rgyab kyis phyogs pa dbang po dang nye dbang dang bcas pa'i lha rnams kyis mchod par bya ba dang /_rjed par bya ba dang mngon du smra bar bya bar gyur to/_/gang gi tshe tshe dang ldan pa lam chen pa rab tu byung ba de'i tshe 
[\[65a.4\]]na lam chung ba'i longs spyod srabs pa dang /_yongs su zad pa dang /_yongs su gtugs par gyur nas des tshegs chen pos 'tsho ba sbyar bar brtsams so/_/de nas tshe dang ldan pa lam chen pa 'di snyam du sems te/_bdag gis thos pas thob par bya ba gang yin pa de 
[\[65a.5\]]bdag gis thob kyi bdag mnyan yod du song la bcom ldan 'das la bsnyen bkur bya'o snyam mo/_/de nas tshe dang ldan pa lam chen pa 'khor lnga brgya dang ko sa la dag tu ljongs rgyu zhing 'gro ba na mnyan yod du phyin to/_/mnyan yod na skye bo phal po che'i tshogs kyis 'phags pa lam 
[\[65a.6\]]chen pa 'khor lnga brgya dang ko sa la dag tu ljongs rgyu zhing 'gro ba na mnyan yod du phyin to zhes thos so/_/thos nas kyang skye bo phal po che'i tshogs phyir 'byung bar brtsams pa lam chung bas mthong nas des dris pa shes ldan dag gar 'dong de dag gis smras pa/_'phags 
[\[65a.7\]]pa lam chen pa 'khor lnga brgya dang ko sa la dag tu ljongs rgyur gshegs pa na mnyan yod du byon te de ltar 'dong ngo /_/lam chung bas bsams pa/_de 'di dag gi phu nu yang ma yin/_nye du yang ma yin yang 'di dag de ltar 'dong na de bdag gi phu bo yin na bdag ci'i phyir 
[\[65b\]]
[\[65b.1\]]de ltar mi 'gro snyam nas lam chung ba yang 'phags pa lam chen pa blta ba'i phyir song ngo /_/tshe dang ldan pa lam chen pas de mthong nas smras pa lam pa 'tsho'am/_'phags pa 'tsho'o/_/ji ltar 'tsho des smras pa 'phags pa tshegs chen pos so/_/tshe dang ldan pa 
[\[65b.2\]]lam chen pas smras pa/_ji ltar rab tu mi 'byung ngam/_lam chung bas smras pa/_'phags pa bdag ni bul ba mchog tu bul ba chung ba mchog tu chung ba lags na bdag bcom ldan 'das kyi bstan pa la rab tu 'byung bar 'gyur ram/_tshe dang ldan pa lam chen pas de la dge 
[\[65b.3\]]ba'i rtsa ba cung zad yod dam zhes bltas na yod par mthong ngo /_/su la rag las snyam na bdag nyid la rag las par mthong nas des smras pa/_lam pa thub pa'i dbang po'i gsung rab 'di la ni rigs gces pa ma yin rus gces pa ma yin/_thos pa gces pa ma yin gyi thub 
[\[65b.4\]]pa'i dbang po'i gsung rab 'di la ni sgrub pa gces pa yin gyis gal te 'dod na rab tu byung shig_/'phags pa rab tu 'byung ngo /_/tshe dang ldan pa lam chen pas lam chung ba de rab tu phyung rdzogs par bsnyen par byas nas des de klog tu gzhug par brtsams pa dang /_lus ngag 
[\[65b.5\]]yid kyis sdig pa mi bya zhing /_/'jig rten kun la yongs 'dzin 'dod bral ba/_/dran dang ldan zhing shes bzhin can gyis ni/_/gnod ldan sdug bsngal gang yin bsnyen mi bya/_/zhes bya ba'i tshigs su bcad pa 'di zla ba gsum gyis kyang lobs par ma gyur to/_/ba lang 
[\[65b.6\]]rdzi dang phyugs rdzi gzhan dag gis thos nas lobs par gyur pa dang /_de rje sa dang bcas/_gus pa dang bcas pas de dag gi gan du song ste dris pa dang /_de dag gis de la bstan to/_/ji ltar sangs rgyas bcom ldan 'das gson zhing bzhugs te 'tsho zhing gzhes pa 
[\[65b.7\]]rnams la chos nyid kyis nyan thos rnams kyi 'dus pa chen po gnyis yod de/_gcig ni dbyar zla 'bring po nya la dbyar nye bar bsgrub pa'i tshe'o/_/gnyis pa ni ston zla 'bring po'i nya la'o/_/nyan thos chen po rnams la yang de bzhin no/_/de la gang dag dbyar zla 'bring po nya 
[\[66a\]]
[\[66a.1\]]la dbyar nye bar bsgrub pa'i tshe gdams ngag mnos te/_grong dang /_grong rdal dang /_yul 'khor dang /_rgyal po'i pho brang dag tu dbyar gnas par khas len pa de dag ni ston zla 'bring po'i zla ba nya la lhags nas ji ltar thob pa ni rjod par byed/_ma 
[\[66a.2\]]thob pa ni thob par bya ba'i phyir 'og tu 'dri bar byed pas tshe dang ldan pa lam chen pa'i lhan cig gnas pa dang /_nye gnas gang dag ljongs su dbyar gnas par khas blangs pa de dag dbyar gyi zla ba gsum po dag 'das nas chos gos byas pa dang ldan/_chos gos zin pa dang ldan 
[\[66a.3\]]zhing lhung bzed dang chos gos thogs te/_tshe dang ldan pa lam chen pa ga la ba der dong nas phyin pa dang /_tshe dang ldan pa lam chen pa'i rkang pa gnyis la phyag 'tshal te mtha' gcig tu 'khod do/_/mtha' gcig tu 'khod nas de dag kha cig ni ji ltar thob pa rjod par byed 
[\[66a.4\]]do/_/kha cig ni mdo sde dang /_'dul ba dang /_chos mngon pa dag gi kha ton dag dang yongs su dri ba dag tshol bar byed do/_/de na gang dag bul ba mchog tu bul ba/_chung ba mchog tu chung ba de dag drug sde dag la sten par byed/_snyen par byed/_bsnyen bkur byed 
[\[66a.5\]]pas tshe dang ldan pa lam pa yang drug sde dag la sten par byed/_snyen par byed/_bsnyen bkur byed pa na nye [{]dga'as [,]dgas [}]tshe dang ldan pa lam pa la smras pa/_lam pa khyod kyi mkhan po gcig pa 'di dag kyang mkhan po las kha ton dag dang yongs su dri ba dag tshol bar byed kyis khyed kyang 
[\[66a.6\]]song la re zhig mkhan po las kha ton dag dang yongs su dri ba dag tshol cig_/lam pas smras pa/_bdag gis ci yang ma bklags te/_zla ba gsum gyis tshigs su bcad pa gcig bklags na de yang ma lobs pas bdag gis kha ton dag dang yongs su dri ba dag ji ltar btsal/_
[\[66a.7\]]nye [{]dga'as [,]dgas [}]smras pa/_bcom ldan 'das kyis gsang tshig gi dri ma ni mi klog pa yin no zhes ma gsungs sam/_re zhig lhogs shig dang tshigs su bcad pa ci'i phyir lobs par mi 'gyur/_tshol cig dang /_lam pa song ste smras pa/_mkhan po dag bdag la re 
[\[66b\]]
[\[66b.1\]]zhig kha ton dag stsol cig_/tshe dang ldan pa lam chen pas bsams pa/_ci 'di re zhig rang gi blos gsol par byed dam/_'on te gzhan gyis btang snyoms su bsams na/_de gzhan gyis btang bar mthong nas tshe dang ldan pa lam chen pas bsams pa/_ci 'di re zhig 
[\[66b.2\]]smad pas gdul ba yin nam/_'on te bstod pas 'dul ba yin snyam du bsams na/_smad pas gdul ba yin par mthong nas des de'i gnya' ba nas bzung ste/_rgyal byed kyi tshal gyi phyi rol du bskrad nas smras pa/_khyod ni re zhig bul ba/_mchog tu bul ba/_chung 
[\[66b.3\]]ba mchog tu chung ba yin na khyod bcom ldan 'das kyi bstan pa la rab tu byung ste ci bya/_'di nyid na 'dug shig_/lam pa da ni bdag dge sbyong yang ma yin/_bram ze yang ma yin no snyam nas des ngu bar brtsams pa dang /_bcom ldan 'das kyis tshe dang ldan pa lam pa rgyal byed 
[\[66b.4\]]kyi tshal gyi phyi rol na ngu ba gzigs so/_/de nas bcom ldan 'das thugs rje chen pos bskul ba na tshe dang ldan pa lam pa ga la ba der gshegs te byon nas tshe dang ldan pa lam pa la 'di skad ces bka' stsal to/_/lam pa khyod ci'i phyir rgyal byed kyi tshal gyi phyi rol na ngu /_lam pas 
[\[66b.5\]]gsol pa/_bcom ldan 'das bdag mkhan pos gnya' ba nas bzung ste/_rgyal byed kyi tshal gyi slad rol du bskrad nas khyod ni re zhig bul ba/_mchog tu bul ba/_chung ba mchog tu chung ba yin na/_khyod bcom ldan 'das kyi bstan pa la rab tu byung ste ci bya/_'di nyid 
[\[66b.6\]]na 'dug shig ces mchi bas da ni bdag dge sbyong yang ma lags/_bram ze yang ma lags par gyur to/_/de nas bcom ldan 'das kyis de'i tshe tshigs su bcad pa bka' stsal pa/_byis pas bstod pa gang yin dang /_/mkhas pas smod pa gang yin pa/_/'dir ni mkhas 
[\[66b.7\]]smod mchog yin gyi/_/byis pas bstod pa ma yin no/_/de nas bcom ldan 'das kyis bka' stsal pa/_bu khyod kyi mkhan po ni bskal pa grangs med pa gsum gyis bya dka' ba 'bum phrag du ma dag gis pha rol tu phyin pa drug yongs su rdzogs par byas te thub pa'i dbang po'i 
[\[67a\]]
[\[67a.1\]]gsung rab 'di yang dag par bsgrubs pa ma yin gyi/_ngas ni bskal pa grangs med pa gsum gyis bya dka' ba 'bum phrag du ma dag gis pha rol tu phyin pa drug yongs su rdzogs par byas te thub pa'i dbang po'i gsung rab 'di yang dag par bsgrubs pa yin na 
[\[67a.2\]]khyod de bzhin gshegs pa las klog nus sam/_btsun pa bdag ni bul ba/_mchog tu bul ba/_chung ba/_mchog tu chung ba lags so/_/de nas bcom ldan 'das kyis byung ba 'di la tshigs su bcad pa bka' stsal pa/_gang gis byis pa byis nyid rig_/de la des 
[\[67a.3\]]na de mkhas yin/_/byis pa mkhas par rlom byed pa/_/de 'dir shin tu byis pa yin/_/sangs rgyas bcom ldan 'das rnams tshig re re nas chos 'don par mdzad pa ni gnas ma yin skabs ma yin te/_de ni gnas med pas de nas bcom ldan 'das kyis tshe dang ldan pa kun 
[\[67a.4\]]dga' bo la bka' stsal pa/_kun dga' bo khyod kyis lam pa klog tu chug shig_/tshe dang ldan pa kun dga' bos lam pa klog tu gzhug par brtsams pa dang /_des klog ma nus nas/_bcom ldan 'das la tshe dang ldan pa kun dga' bos 'di skad ces gsol to/_/btsun 
[\[67a.5\]]pa bdag gis re zhig ston pa la yang bsnyen bkur bgyi 'tshal thos pa yang gzung 'tshal tshogs dag kyang klog tu stsal 'tshal bram ze dang khyim bdag mchis shing lhags pa rnams la yang chos bstan par bgyi 'tshal bas bdag gis lam pa klog tu stsal ba'i rngo mi thog go/_/
[\[67a.6\]]bcom ldan 'das kyis de la rdul spang ngo dri ma spang ngo zhes bya ba'i tshig gnyis stsal na/_des tshig de gnyis ma zin nas bcom ldan 'das kyis 'di'i las sbyang bar bya'o snyam du dgongs nas/_de nas bcom ldan 'das kyis tshe dang ldan pa lam pa la bka' stsal pa/_lam pa 
[\[67a.7\]]khyod kyis dge slong rnams kyi mchil lham dang /_lham sgrog gu can dga' phyi nus sam/_btsun pa rngo thog go/_/song la dge slong rnams kyi mchil lham dang /_lham sgrog gu can dag phyis shig des dge slong rnams kyi mchil lham dang /_lham sgrog gu can dag phyi bar 
[\[67b\]]
[\[67b.1\]]brtsams pa dang /_dge slong rnams kyis de la mi ster nas bcom ldan 'das kyis bka' stsal pa/_dge slong dag lam pa mchil lham dang /_lham sgrog gu can dag 'phyir chug shig_/de ci'i phyir zhe na/_'di'i las sbyang bar bya ba'i phyir ro/_/'di la tshig gnyis 
[\[67b.2\]]kyi kha ton dag kyang rjes su slobs shig_/lam pas dge slong rnams kyi mchil lham dang /_lham sgrog gu can dag 'phyi ba na dge slong rnams kyis de la rdul spang ngo /_/dri ma spang ngo zhes bya ba'i kha ton gnyis po dag kyang bslabs nas/_lam pas dus gzhan zhig na 
[\[67b.3\]]kha ton gnyis po de yang lobs par gyur to/_/de nas tshe dang ldan pa lam pa mtshan mo'i nam nangs pa'i tshe 'di snyam du sems te/_bcom ldan 'das kyis rdul spang ngo /_/dri ma spang ngo zhes bka' stsal pa gang yin pa de ci bcom ldan 'das kyis nang gi rdul las dgongs 
[\[67b.4\]]te bka' stsal tam/_'on te phyi rol gyi rdul las dgongs te bka' stsal snyam mo/_/de de ltar sems pa na de'i tshe de la sngon ma thos pa'i tshigs su bcad pa gsum po 'di dag blo la snang bar gyur to/_/rdul 'dir 'dod chags de ni sa rdul min/_/rdul ni 'dod chags ming ste 
[\[67b.5\]]rdul gyi min/_/mkhas pa gang gis rdul de rnam spangs pa/_/de dag bde gshegs bstan la bag yod 'gyur/_/rdul 'dir zhe sdang de ni sa rdul min/_/rdul ni zhe sdang ming ste rdul gyi min/_/mkhas pa gang gis rdul de rnam spangs pa/_/de dag bde gshegs bstan la 
[\[67b.6\]]bag yod 'gyur/_/rdul 'dir gti mug de ni sa rdul min/_/rdul ni gti mug ming ste rdul gyi min/_/mkhas pa gang gis rdul de rnam spangs pa/_/de dag bde gshegs bstan la bag yod 'gyur/_/des spro ba dang /_'bad pa dang /_brtsal ba byas pas gong nas gong 
[\[67b.7\]]du yid la byed pa'i khyad par thob nas 'khor ba'i 'khor lo cha lnga pa g.yo ba dang mi g.yo ba 'di nyid rig ste/_'du byed kyi rnam pa thams cad nyams pa dang /_ltung ba dang /_rnam par 'thor ba dang /_rnam par 'jig pa'i chos nyid kyi zil gyis mnan nas nyon mongs pa thams cad 
[\[68a\]]
[\[68a.1\]]spangs pas rigs kyi bu dag gang gi phyir skra dang kha spu dag bregs te gos su ngur smrig dag bgos nas yang dag pa kho nar dad pas khyim nas khyim med par rab tu 'byung bar byed pa tshangs par spyod pa'i mtha' bla na med pa de tshe de nyid la rang gi mngon par shes pas 
[\[68a.2\]]mngon sum du byas te bsgrubs nas bdag gi skye ba zad do/_/tshangs par spyod pa spyad do/_/bya ba byas so/_/srid pa 'di las gzhan mi shes so zhes go bar byed cing /_dgra bcom pa khams gsum pa las 'dod chags dang bral ba/_bong ba dang gser du mnyam pa/_nam mkha' 
[\[68a.3\]]dang lag mthil du mtshungs pa'i sems dang ldan pa/_tsan dan bzhag pa lta bu/_rig pas sgo nga'i sbubs dral bar gyur cing /_rig pa dang /_mngon par shes pa dang /_so so yang dag par rig pa thob pa/_srid pa dang /_'dod pa'i rnyed pa dang /_bkur sti la rgyab kyis 
[\[68a.4\]]phyogs pa/_dbang po dang nye dbang dang bcas pa'i lha rnams kyis mchod par bya ba dang /_rjed par bya ba dang /_mngon du smra bar bya bar gyur to/_/tshe dang ldan pa lam pa skyil mo krung gis 'dug pa tshe dang ldan pa lam chen pas mthong nas dgra bcom pa dag ni ma bsams par shes 
[\[68a.5\]]pa dang /_mthong ba mi 'jug pas tshe dang ldan pa lam chen pas lag pa gnyis kyis tshe dang ldan pa lam pa bzung ste smras pa/_lam pa re zhig kha ton dag gyis shig dang de'i 'og tu bsam gtan par 'gyur ro/_/tshe dang ldan pa lam pas glang po che'i sna 'dra ba'i lag pa brkyang ba dang /_
[\[68a.6\]]tshe dang ldan pa lam chen pas rgyab tu rnam par bltas nas mthong ste/_des smras pa/_tshe dang ldan pa lam pa khyod kyis yon tan gyi tshogs de lta bu dag rtogs sam/_rtogs so/_/thams cad du bcom ldan 'das kyis lam chung ba rab tu phyung ngo zhes sgra grags nas/_rgyal po'i khab 
[\[68a.7\]]na 'tsho byed gzhon nus gsos kyis bcom ldan 'das kyis lam chung ba rab tu phyung ngo zhes thos nas des bsams pa/_gal te bcom ldan 'das rgyal po'i khab tu gshegs par gyur na btsun pa lam pa ma gtogs pa/_sangs rgyas la sogs pa dge slong gi dge 'dun khyim 
[\[68b\]]
[\[68b.1\]]gzhan du spyan drangs te gdugs tshod gsol lo snyam mo/_/gzhan mu stegs can dag shes ldan dag dge sbyong gau ta ma 'di skad ces nga'i chos ni zab pa/_zab par snang ba/_mthong bar dka' ba/_rtogs par dka' ba/_brtag mi nus pa/_rtog ge'i spyod yul ma yin pa/_
[\[68b.2\]]zhib mo brtags pa/_mkhas pa mdzangs pas rig par bya ba yin no zhes zer na 'di ltar lam chung ba la sogs pa bul ba/_mchog tu bul ba/_chung ba/_mchog tu chung ba dag kyang rab tu 'byin par byed na de'i chos ji ltar zab pa yin zhes smod par byed/_phyar ka gtong bar byed/_
[\[68b.3\]]kha zer bar byed do/_/bcom ldan 'das kyis nyan thos chen po ri rab dang 'dra ba la skye bo phal po che'i tshogs kyis smras pa/_mi dge ba skyed par byed kyis 'di'i yon tan bsgrag par bya'o snyam du dgongs nas/_de nas bcom ldan 'das kyis tshe dang ldan pa kun dga' bo la bka' 
[\[68b.4\]]stsal pa/_kun dga' bo song la lam pa la de bzhin gshegs pa'i zhal nas khyod kyis dge slong ma la ston cig ces bka' stsal to zhes gyis shig_/tshe dang ldan pa kun dga' bos btsun pa bka' bzhin 'tshal zhes bcom ldan 'das las mnyan nas tshe dang ldan pa lam pa ga 
[\[68b.5\]]la ba der song ste phyin nas tshe dang ldan pa lam pa la smras pa/_tshe dang ldan pa lam pa bcom ldan 'das kyis bka' stsal pa/_khyod kyis dge slong ma la ston cig ces byung ngo /_/tshe dang ldan pa lam pas bsams pa/_bcom ldan 'das kyis ci'i slad du dge slong gnas brtan 
[\[68b.6\]]gnas brtan dag bzhag ste bdag la bka' stsal snyam nas/_des bcom ldan 'das bdag gi yon tan bsgrag par bzhed par rig nas ston pa'i thugs la dgongs pa yongs su rdzogs par bya'o snyam nas smras pa/_btsun pa kun dga' bo bcom ldan 'das kyis bka' stsal pa 
[\[68b.7\]]bzhin 'tshal lo/_/dge slong ma gso sbyong 'bul ba gnyis rgyal byed kyi tshal du 'ongs te/_de gnyis kyis smras pa/_bdag cag dge slong ma'i ston pa su bskos/_dge slong rnams kyis smras pa/_tshe dang ldan pa lam pa'o/_/ci lags 'phags pa lam chen pa'am/_tshe 
[\[69a\]]
[\[69a.1\]]dang ldan pa lam pa'o/_/de gnyis kyis smras pa/_phu nu mo ji ltar bud med kyi yul brnyas pa la ltos/_des zla ba gsum gyis tshigs su bcad pa gcig bklags na de yang ma lobs pa yin la/_dge slong ma rnams ni sde snod gnyis pa dang /_sde snod 
[\[69a.2\]]gsum pa chos sgrog pa/_rig pa dang /_grol ba'i spobs pa can dag yin na/_des dge slong ma la ston par 'gyur ba ji ltar byed pa bltas 'dong ngo zhes tshe dang ldan pa lam pa ga la ba der song ste phyin nas tshe dang ldan pa lam pa'i rkang pa gnyis la mgo bos phyag 'tshal te smras 
[\[69a.3\]]pa/_btsun pa lam pa dgongs su gsol/_rgyal po'i kun dga' ra ba'i dge slong ma'i dge 'dun mthun pa rgyal byed kyi tshal gyi dge slong gi dge 'dun mthun pa'i zhabs la mgo bos phyag 'tshal lo/_/gnod pa nyung ngam/_nyam nga ba chung ngam/_bskyod pa yang ngam/_
[\[69a.4\]]'tsho'am/_stobs dang ldan nam/_bde'am/_kha na ma tho ba ma mchis sam/_bde ba la reg par gnas sam zhes snyun gsol lo/_/zla ba phyed phyed cing gdams ngag dang rjes su bstan pa gsol lo/_/'dun pa dang gso sbyong bgyi bar gsol ba 'debs so/_/gsol ba yang 
[\[69a.5\]]mkhyen par gsol lo/_/thabs yin no/_/de gnyis kyis smras pa/_thabs yin no/_/zhes bya ba tsam yang shes pa lta zhes de gnyis dbyar khang du dong ba dang /_dge slong ma rnams kyis mthong nas smras pa/_bdag cag dge slong ma'i ston pa su byon/_de gnyis kyis smras 
[\[69a.6\]]pa/_'phags pa lam pa'o/_/ci 'phags pa lam chen pa'am/_'phags pa lam chen pa ma yin gyi 'di ltar lam pa'o/_/de dag gis smras pa/_phu nu mo dag ji ltar bud med kyi yul brnyas pa la ltos de zla ba gsum gyis tshigs su bcad pa gcig bklags na de 
[\[69a.7\]]yang ma lobs pa yin la/_dge slong ma rnams ni sde snod gnyis pa dang /_sde snod gsum pa/_chos sgrog pa/_rig pa dang /_grol ba'i spobs pa can dag yin na/_des ji ltar dge slong ma la ston par 'gyur/_bdag cag ji ltar bcom ldan 'das kyis zil gyis 
[\[69b\]]
[\[69b.1\]]mnan pa ltar ni ya mtshan can dgu bcu rtsa drug po dag gis kyang bud med kyi yul 'ga' yang zil gyis ma mnan to/_/dge slong ma bcu gnyis sde dag gis de ltar 'phags pa lam pa dge slong ma'i ston par 'ong ngo zhes thos nas de dag gis smras pa/_phu nu mo dag bdag 
[\[69b.2\]]cag gis ci nas kyang phyin chad thos pa nyung ngu 'ga' yang dge slong ma la ston par mi 'gyur ba de ltar bu zan mo'i bu de mi dga' bar bya'o zhes de dag gis smras pa/_phu nu mo dag bdag cag las mi mo drug gis ni yal ga khru bcu gnyis pa dag las seng ge'i khri shoms shig_/mi mo drug 
[\[69b.3\]]gis ni mnyan yod du zhugs la lam po che dang /_srang dang /_bzhi mdo dang /_sum mdo dag tu skye bo phal po che'i tshogs la sang bdag cag dge slong ma'i ston pa nyan thos chen po 'di 'dra ba zhig byon par 'gyur gyis khyed cag las gang gis der bden pa dag mthong bar ma gyur pa/_
[\[69b.4\]]des yun ring por 'khor bar 'khor bar bya dgos par 'gyur ro/_/zhes sgrogs shig_/de dag las mi mo drug gis ni yal ga khru bcu gnyis pa dag las seng ge'i khri bshams so/_/mi mo drug gis ni mnyan yod du zhugs te lam po che dang /_srang dang /_bzhi mdo dang /_
[\[69b.5\]]sum mdo dag tu skye bo phal po che'i tshogs la sang bdag cag dge slong ma'i ston pa nyan thos chen po 'di 'dra ba zhig byon par 'gyur gyis khyed cag las gang gis der bden pa dag mthong bar ma gyur pa des yun ring por 'khor bar 'khor bar bya dgos par 'gyur ro/_/zhes 
[\[69b.6\]]bsgrags pa dang /_srog chags 'bum phrag du ma dag kha cig ni ltad mo skyes pa na/_kha cig ni sngon gyi dge ba'i rtsa ba dag gis bskul ba na der 'dus par gyur to/_/de nas tshe dang ldan pa lam pa de nyid kyi mtshan mo 'das nas snga dro sham thabs bgos lhung bzed dang chos 
[\[69b.7\]]gos thogs te mnyan yod du bsod snyoms la zhugs so/_/de mnyan yod du bsod snyoms brgyus nas zas kyi bya ba byas te phyi ma'i zas kyi bsod snyoms las phyir log pas lhung bzed dang chos gos mkhos su phab ste rkang pa gnyis bkrus nas nang du yang dag 'jog gi phyir 
[\[70a\]]
[\[70a.1\]]gtsug lag khang du zhugs so/_/de nas tshe dang ldan pa lam pa phye ma red nang du yang dag 'jog las langs te snam sbyar thogs nas phyi bzhin 'brang ba'i dge sbyong dge slong zhig dang dge slong ma'i dbyar khang rgyal po'i kun dga' ra ba ga la ba der song ngo /_/
[\[70a.2\]]skye bo phal po che'i tshogs kyis de mthong nas de dag gis smras pa/_dge slong ma'i ston pa de gang yin/_ci dge sbyong snga ma yin nam/_'on te phyi bzhin 'brang ba'i dge sbyong yin/_de dag gis smras pa/_khyed kyis phyi bzhin 'brang ba'i dge sbyong 'ga' zhig dge slong 
[\[70a.3\]]ma la ston par byed ces thos sam/_dge sbyong snga ma 'di nyid dge slong ma'i ston pa yin no/_/de dag gis smras pa/_'di zla ba gsum gyis tshigs su bcad pa gcig bklags na de yang ma lobs pa yin na/_des dge slong ma sde snod gnyis pa dang /_sde snod gsum 
[\[70a.4\]]pa/_chos sgrog pa/_rig pa dang /_grol ba'i spobs pa can dag la ji ltar ston par 'gyur/_dge sbyong ma sgre byi mo 'di dag gis bdag cag brid par gyur gyis tshur sheg 'dong ngo /_/gzhan dag gis smras pa/_ji lta byed pa yang bltas re zhig sdod cig_/de nas 
[\[70a.5\]]tshe dang ldan pa lam pa 'khor de'i nang du zhugs nas seng ge'i khri ga la ba der song ba dang /_ji tsam na yal ga khru bcu gnyis pa dag las seng ge'i khri bshams pa mthong nas des bsams pa/_ci re zhig dad par gyur pa dag gis bshams pa yin nam/_'on te mtho 'tsham 
[\[70a.6\]]pa'i bsam pa can dag gis bshams pa yin snyam na/_ji tsam na mtho 'tsham pa'i bsam pa can dag gis bshams par mthong ngo /_/de nas tshe dang ldan pa lam pas glang po che'i sna lta bu'i lag pa brkyang ste seng ge'i khri de ji ltar gnas su bzhag pa de ltar mnan nas tshe dang 
[\[70a.7\]]ldan pa lam pa ci nas kyang kha cig gis mthong /_kha cig gis ma mthong ba de ltar seng ge'i khri la 'dug go/_/de nas tshe dang ldan pa lam pa ting nge 'dzin 'di lta bu la snyoms par zhugs te/_ji ltar sems mnyam par bzhag na rang gi stan las mi snang bar gyur cing /_shar 
[\[70b\]]
[\[70b.1\]]phyogs kyi steng gi nam mkha' la mngon par 'phags te/_spyod lam bzhi po 'di lta ste/_'gro ba dang /_'greng ba dang /_'dug pa dang /_nyal ba dag byed do/_/me'i khams la yang snyoms par 'jug ste/_tshe dang ldan pa lam pa me'i khams la yang snyoms par 
[\[70b.2\]]zhugs pa'i lus las 'od zer sna tshogs 'di lta ste sngon po dag dang /_ser po dag dang /_dmar po dag dang /_dkar po dag dang /_btsod ka dag dang /_shel dang /_dngul gyi kha dog lta bu dag byung ngo /_/cho 'phrul zung dag kyang rnam par ston te/_lus kyi smad nas me 'bar 
[\[70b.3\]]zhing lus kyi stod nas chu grang mo'i rgyun dag 'byin par byed do/_/lus kyi stod nas me 'bar zhing lus kyi smad nas chu grang mo'i rgyun dag 'byin par byed do/_/shar phyogs su ji lta ba bzhin du lho dang /_nub dang /_byang phyogs su yang de bzhin te/_de phyogs bzhir rdzu 'phrul 
[\[70b.4\]]gyi cho 'phrul rnam pa bzhi bzhi bstan nas rdzu 'phrul mngon par 'du bya ba de phyir bsdus te 'khor gyi gong du seng ge'i khri bshams pa nyid la 'dug go/_/'dug nas tshe dang ldan pa lam pas dge slong ma rnams la smras pa/_sring mo dag kho bos zla ba gsum gyis tshigs su bcad pa 
[\[70b.5\]]gcig bzung ste/_kho bo tshigs su bcad pa de nyin mtshan bdun gyi bar du tshig gzhan dag dang /_yi ge gzhan dag dang /_tshig dang yi ge gzhan dag gis don rnam par 'byed par spro'o/_/sring mo dag de la lus zhes bya bas ni bcom ldan 'das kyis lus kyis nyes 
[\[70b.6\]]par spyod pa gsum mi bya ba bstan to/_/ngag ces bya bas ni bcom ldan 'das kyis ngag gis nyes par spyod pa bzhi mi bya ba bstan to/_/yid kyis zhes bya bas ni bcom ldan 'das kyis yid kyis nyes par spyod pa gsum mi bya ba bstan to/_/sdig pa mi bya zhing zhes bya bas ni 
[\[70b.7\]]bcom ldan 'das kyis sdig pa thams cad mi bya ste zhes bya ba bstan to/_/'jig rten kun la zhes bya bas ni bcom ldan 'das kyis nye bar len pa'i phung po thams cad bstan to/_/yongs 'dzin zhes bya bas ni bcom ldan 'das kyis yongs 'dzin rnam pa gsum bstan te/_
[\[71a\]]
[\[71a.1\]]'dod chags kyi yongs 'dzin dang /_zhe sdang gi yongs 'dzin dang /_gti mug gi yongs 'dzin to/_/tshe dang ldan pa lam pas ji tsam gyis tshigs su bcad pa phyed kyi don kyang rnam par phye ba de tsam gyis srog chags khri nyis stong gis bden pa dag mthong ste/_
[\[71a.2\]]kha cig gis ni rgyun du zhugs pa'i 'bras bu mngon sum du byas/_kha cig gis ni lan gcig phyir 'ong ba'i 'bras bu mngon sum du byas/_kha cig gis ni phyir mi 'ong ba'i 'bras bu mngon sum du byas/_kha cig gis ni rab tu byung ste nyon mongs pa thams cad spangs pas dgra 
[\[71a.3\]]bcom pa nyid mngon sum du byas so/_/kha cig gis ni nyan thos kyi byang chub tu sems bskyed/_kha cig gis ni rang sangs rgyas kyi byang chub tu sems bskyed/_kha cig gis ni bla na med pa yang dag par rdzogs pa'i byang chub tu sems bskyed do/_/'khor phal cher ni sangs rgyas 
[\[71a.4\]]la gzhol ba dang /_chos la 'bab pa dang /_dge 'dun la bab par bkod do/_/de nas tshe dang ldan pa lam pas 'khor de dag phal cher sangs rgyas la gzhol ba dang /_chos la 'bab pa dang /_dge 'dun la bab par rnam par bkod nas stan las langs te song 
[\[71a.5\]]ngo /_/dge slong dag rgyal byed kyi tshal gyi sgo na 'chag cing 'khod pa de dag gis tshe dang ldan pa lam pa thag ring po kho na nas 'ong ba mthong nas de dag gis smras pa/_tshe dang ldan pa dag tshe dang ldan pa lam pas deng skye bo phal po che'i tshogs mngon par ma dad par gyur par byas gor 
[\[71a.6\]]ma chag na/_mngon sum du mi dga' ba brjod pa ni sdug bsngal ba yin pas phyi bzhin 'brang ba'i dge sbyong la dri'o zhes de dag gis de'i phyi bzhin 'brang ba'i dge sbyong la smras pa/_tshe dang ldan pa deng tshe dang ldan pa lam pas skye bo phal po che'i tshogs ji snyed cig mngon par ma 
[\[71a.7\]]dad par byas des smras pa/_sus ma dad pa byas bcom ldan 'das kyis bA rA Na sI drang srong smra ba [{]ri dgas [,]ri dwags [}]kyi nags su lan gsum du bzlas te rnam pa bcu gnyis su chos dang ldan pa'i chos kyi 'khor lo bskor ces gang thos pa de deng tshe dang ldan pa lam pas rjes su bskor to/_/
[\[71b\]]
[\[71b.1\]]de dag gis smras pa/_ji ltar gyur/_des smras pa/_tshe dang ldan pa lam pas ji tsam gyis tshigs su bcad pa phyed kyi don kyang rnam par phye ba de tsam gyis srog chags khri nyis stong gis bden pa dag mthong ste/_kha cig gis ni rgyun du zhugs pa'i 'bras bu mngon sum du byas/_
[\[71b.2\]]kha cig gis ni lan gcig phyir 'ong ba'i 'bras bu mngon sum du byas/_kha cig gis ni phyir mi 'ong ba'i 'bras bu mngon sum du byas/_kha cig gis ni rab tu byung ste nyon mongs pa thams cad spangs pas dgra bcom pa nyid mngon sum du byas so/_/kha cig gis ni nyan thos kyi 
[\[71b.3\]]byang chub tu sems bskyed/_kha cig gis ni rang sangs rgyas kyi byang chub tu sems bskyed/_kha cig gis ni bla na med pa yang dag par rdzogs pa'i byang chub tu sems bskyed do/_/'khor phal cher ni sangs rgyas la gzhol ba dang /_chos la 'bab pa dang /_dge 'dun la bab 
[\[71b.4\]]par rnam par bkod do/_/de nas bcom ldan 'das kyis dge slong rnams la bka' stsal pa/_dge slong dag nga'i nyan thos sems sgyur ba la mkhas pa rnams kyi nang na 'di lta ste/_lam pa 'di ni mchog yin no/_/de lta bas na chos 'di lta bu dang ldan pa ma gtogs so/_/de 
[\[71b.5\]]nas bcom ldan 'das kyis bslab pa 'dod pa dang /_bslab pa la gus pa dang /_bslab pa la yo byad bsnyungs pa'i bsngags pa brjod nas dge slong rnams la de dang mthun pa dang /_de'i shas che ba dang /_de dang 'tsham pa'i chos dang ldan pa'i bka' mchid mdzad nas dge 
[\[71b.6\]]slong rnams la bka' stsal pa/_dge slong dag de lta bas na snga ma ni bcas pa yin la/_'di ni gnang ba yin te/_nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge slong gang dge 'dun gyis ma bskos par dge slong ma la ston 
[\[71b.7\]]na chos 'di lta bu dang ldan pa ma gtogs te ltung byed do/_/yang dge slong gang zhes bya ba ni drug sde'am/_gzhan yang de lta bu gang yin pa'o/_/dge 'dun gyis zhes bya ba ni de bzhin gshegs pa'i nyan thos kyi dge 'dun gyis so/_/ma bskos par zhes bya ba ni gsol 
[\[72a\]]
[\[72a.1\]]ba dang gnyis kyi las kyis so/_/dge slong ma zhes bya ba ni chos 'di pa la'o/_/ston na zhes bya ba ni lhag pa'i tshul khrims dang /_lhag pa'i sems dang /_lhag pa'i shes rab bo/_/chos 'di lta bu dang ldan pa ma gtogs te zhes bya ba ni chos 'di lta bu dang 
[\[72a.2\]]ldan pa bzhag ste'o/_/ltung byed do zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang /_log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba de ma bshags shing so 
[\[72a.3\]]sor ma bshags na dge ba'i chos rnams la sgrib par byed pa ste/_des na ltung byed do zhes gsungs so/_/de la ltung bar ji ltar 'gyur zhe na dge slong dge 'dun gyis bskos kyang mtshams kyi phyi rol du bskos shing mtshams kyi nang du ma bskos na gang dag sko bar byed pa de dag 
[\[72a.4\]]la nyes byas su 'gyur la/_de bskos pa des dge slong ma la ston na ltung byed du 'gyur ro/_/dge slong dge 'dun gyis mtshams kyi nang du bskos shing mtshams kyi phyi rol du ma bskos kyang gso sbyong [{]bcwa [,]bco [}]lnga pa de nyid la ma bskos na/_gang dag sko bar byed pa de dag la nyes byas su 
[\[72a.5\]]'gyur la de bskos pa des dge slong ma la ston na ltung byed du 'gyur ro/_/dge slong dge 'dun gyis mtshams kyi nang du bskos shing mtshams kyi phyi rol du ma bskos te/_gso sbyong [{]bcwa [,]bco [}]lnga pa de nyid la bskos kyang dge 'dun thams cad 'dug cing mthun pa ma yin na gang dag sko bar 
[\[72a.6\]]byed pa de dag la nyes byas su 'gyur la/_de bskos pa des dge slong ma la ston na ltung byed du 'gyur ro/_/dge slong dge 'dun gyis mtshams kyi nang du bskos shing mtshams kyi phyi rol du ma bskos te/_gso sbyong [{]bcwa [,]bco [}]lnga pa de nyid la bskos shing dge 'dun thams cad 
[\[72a.7\]]'dug cing mthun par gyur kyang tshul khrims dang ldan pa ma yin na/_gang dag sko bar byed pa de dag la nyes byas su 'gyur la/_de bskos pa des dge slong ma la ston na ltung byed du 'gyur ro/_/dge slong dge 'dun gyis mtshams kyi nang du bskos shing mtshams kyi phyi rol du ma 
[\[72b\]]
[\[72b.1\]]bskos te/_gso sbyong [{]bcwa [,]bco [}]lnga pa de nyid la bskos shing dge 'dun thams cad 'dug cing mthun par gyur la de yang tshul khrims dang ldan pa yin yang mang du thos pa ma yin na/_gang dag sko bar byed pa de dag la nyes byas su 'gyur la/_de bskos pa des dge slong ma la 
[\[72b.2\]]ston na ltung byed du 'gyur ro/_/dge slong dge 'dun gyis mtshams kyi nang du bskos shing mtshams kyi phyi rol du ma bskos te/_gso sbyong [{]bcwa [,]bco [}]lnga pa de nyid la bskos shing dge 'dun thams cad 'dug cing mthun par gyur la/_de yang tshul khrims dang ldan zhing 
[\[72b.3\]]mang du thos pa yin yang gnas brtan rgyal tshab lta bu ma yin na gang dag sko bar byed pa de dag la nyes byas su 'gyur la/_de bskos pa des dge slong ma la ston na ltung byed du 'gyur ro/_/dge slong dge 'dun gyis mtshams kyi nang du bskos shing /_mtshams kyi phyi rol du ma 
[\[72b.4\]]bskos te/_gso sbyong [{]bcwa [,]bco [}]lnga pa de nyid la bskos shing dge 'dun thams cad 'dug cing mthun par gyur la/_de yang tshul khrims dang ldan zhing mang du thos la/_gnas brtan rgyal tshab lta bu yin yang grong khyer pa'i skad dang ldan pa ma yin na/_gang dag sko bar byed pa de dag 
[\[72b.5\]]la nyes byas su 'gyur la/_de bskos pa des dge slong ma la ston na ltung byed du 'gyur ro/_/dge slong dge 'dun gyis mtshams kyi nang du bskos shing mtshams kyi phyi rol du ma bskos te/_gso sbyong [{]bcwa [,]bco [}]lnga pa de nyid la bskos shing dge 'dun thams cad 'dug cing mthun par gyur 
[\[72b.6\]]la/_de yang tshul khrims dang ldan zhing mang du thos la gnas brtan rgyal tshab lta bu yin zhing grong khyer pa'i skad dang ldan yang 'di ltar des dge slong ma la lus kyis reg pas sun phyung bar gyur cing des ltung ba de yang chos bzhin du phyir ma byas na gang dag sko bar byed pa de dag la 
[\[72b.7\]]nyes byas su 'gyur la/_de bskos pa des dge slong ma la ston na ltung byed du 'gyur ro/_/dge slong dge 'dun gyis mtshams kyi nang du bskos shing mtshams kyi phyi rol du ma bskos te/_gso sbyong [{]bcwa [,]bco [}]lnga pa de nyid la bskos shing dge 'dun thams cad 'dug cing mthun 
[\[73a\]]
[\[73a.1\]]par gyur la/_de yang tshul khrims dang ldan zhing mang du thos pa yin la/_gnas brtan rgyal tshab lta bu yin zhing grong khyer pa'i skad dang ldan la/_des dge slong ma la lus kyis reg pas sun ma phyung zhing /_gal te sun phyung bar gyur na yang des ltung 
[\[73a.2\]]ba de yang chos bzhin du phyir byas pa yin yang pham par 'gyur ba'i chos brgyad po dag rgya cher brjod par mi nus na gang dag sko bar byed pa dag la nyes byas su 'gyur la/_de bskos pa des dge slong ma la ston na ltung byed du 'gyur ro/_/dge slong dge 'dun gyis mtshams 
[\[73a.3\]]kyi nang du bskos shing mtshams kyi phyi rol du ma bskos te/_gso sbyong [{]bcwa [,]bco [}]lnga pa de nyid la bskos shing /_dge 'dun thams cad 'dug cing mthun par gyur la/_de yang tshul khrims dang ldan zhing mang du thos la gnas brtan rgyal tshab lta bu yin zhing grong khyer pa'i skad dang 
[\[73a.4\]]ldan la des dge slong ma la lus kyis reg pas sun ma phyung zhing /_gal te sun phyung bar gyur na yang des ltung ba de yang chos bzhin du phyir byas la pham par 'gyur ba'i chos brgyad po dag rgya cher brjod par nus kyang lci ba'i chos brgyad po dag rgya cher brjod par mi nus na gang 
[\[73a.5\]]dag sko bar byed pa de dag la nyes byas su 'gyur la/_de bskos pa des dge slong ma la ston na ltung byed du 'gyur ro/_/dge slong dge 'dun gyis mtshams kyi nang du bskos shing mtshams kyi phyi rol du ma bskos te gso sbyong [{]bcwa [,]bco [}]lnga pa de nyid la bskos shing dge 'dun thams 
[\[73a.6\]]cad 'dug cing mthun par gyur la/_de yang tshul khrims dang ldan zhing mang du thos la gnas brtan rgyal tshab lta bu yin zhing grong khyer pa'i skad dang ldan pa des dge slong ma la lus kyis reg pas sun ma phyung zhing /_gal te sun phyung bar gyur na yang des ltung ba yang chos 
[\[73a.7\]]bzhin du phyir byas la pham par 'gyur ba'i chos brgyad po dag rgya cher brjod nus shing lci ba'i chos brgyad po dag kyang rgya cher brjod nus na/_gang dag sko bar byed pa de dag la ltung ba med la/_de bskos pa des dge slong ma la ston na yang ltung ba med do/_/dge slong ma la ston pa 
[\[73b\]]
[\[73b.1\]]phyi ma ni sring mo dag ci khyed cag dge slong ma'i dge 'dun tshogs sam/_yongs su dag gam/_mthun nam/_kha na ma tho ba med dam/_khyed cag la dge 'dun gyis ma bskos pa'i gang zag 'ga' zhig ston par mi byed dam/_khyed cag la ston pa'i gang zag ni 'ga' zhig dge 
[\[73b.2\]]'dun las 'ong ngo /_/khyed cag la dge slong 'ga' yang ston par mi spro'o/_/khyed cag gi gdams ngag dang rjes su bstan pa ni dge 'dun las so/_/sring mo dag gis bag yod par sgrubs shig ces bya ba de ston nus pa'o/_/sangs rgyas bcom ldan 'das la dge slong 
[\[73b.3\]]rnams kyis zhus pa/_btsun pa dge slong ma bcu gnyis sde dag gis tshe dang ldan pa lam pa la gnod par bgyi'o snyam pa las phan pa nyid bgyis pa la gzigs/_dge slong da ltar 'ba' zhig tu ma zad kyi/_'di ltar 'das pa'i dus na yang de dag gis de la gnod par bya'o snyam 
[\[73b.4\]]pa las phan pa nyid byas par gyur te/_de nyon cig_/dge slong dag sngon byung ba 'das pa'i dus na ri brags shig na bram ze zhig 'dug pa des rigs mnyam pa las chung ma blangs nas de de dang lhan cig rtse bar byed/_dga' bar byed/_dga' mgur spyod par byed pa de la bu 
[\[73b.5\]]btsas so/_/'dod pa 'di dag ni lan tshwa dang 'dra ste/_ji lta ji ltar bsten pa de lta de ltar skom par 'gyur bas de yang dang yang du rtse bar byed/_dga' bar byed/_dga' mgur spyod par byed pa de la ji tsam nas bu bcu gnyis btsas nas des de dag khyim 'bubs su bcug 
[\[73b.6\]]go/_/dus gzhan zhig na de'i chung ma dus la bab nas bram ze de yang rgas pa'i gnas skabs su mya ngan gyis non pas mig gnyis mdongs par gyur to/_/de'i mna' ma bcu gnyis po de dag nyes par spyod pa sha stag yin te/_gang gi tshe de dag gi khyim thab dag phyi rol du 
[\[73b.7\]]dong ba de'i tshe na skyes pa gzhan dag dang lhan cig dga' mgur spyod par byed do/_/bram ze de sgra la mkhas pas des 'di ni bdag gi bu rnams kyi sgra yin no/_/'di ni skyes pa gzhan dag gi sgra yin no/_/zhes bya bar shes pas des skyes pa gzhan dag gi sgra thos nas mna' 
[\[74a\]]
[\[74a.1\]]ma rnams bsdigs pa dang /_de dag gis bsams pa/_bram ze 'di bdag cag la gnod pa'i phyir zhugs pa yin gyis bza' nar bya'o snyam nas/_de dag gis de la 'bras chan rtsub po dang /_rtsabs bskol ba byin no/_/bram ze des bu rnams 
[\[74a.2\]]la smras pa/_bu dag kho bo mna' ma 'di dag gis 'bras chan rtsub po dang /_rtsabs bskol ba byin no/_/de dag gis chung ma dag la smras pa/_khyed cag gis ci'i phyir yab la 'bras chan rtsub po dang /_rtsabs bskol ba gsol/_de dag gis smras pa/_yab kyi 
[\[74a.3\]]bsod nams dag pas te/_de'i don du snod du 'bras sA lu thug po che dag stsal na 'bras chan rtsub por 'gyur zhing /_chab zho stsal na rtsabs bskol bar 'gyur ro/_/ci'i phyir de dag de ltar 'gyur/_de dag gis smras pa/_gal te khyed cag thugs mi ches na bdag cag gis khyed 
[\[74a.4\]]kyi mngon sum du bgyi'o/_/de dag gis gcig la gcig smras pa/_bdag cag gis khyim thab dag la dam bcas pa'i skabs de grub par bya dgos so zhes de dag gis rdza mkhan bos te smras pa/_bzhin [{]bzangs [,]bzang [}]khyod kyis rdze'u kha gcig la nang gnyis yod pa byed nus sam/_des 
[\[74a.5\]]smras pa/_nus so zhes des rdze'u kha gcig la nang gnyis yod pa byas so/_/de dag gis rdze'u'i nang gcig tu 'bras rtsub po dag blugs la/_nang gcig tu ni 'bras sA lu thug po che dag blugs so/_/rdze'u cig shos kyi nang gcig tu ni zho blugs la/_nang gcig tu rtsab mo 
[\[74a.6\]]blugs te g.yos byas nas khyim thab dag la smras pa/_rje'i sras dag ci lags je dang por yab bshos gsol lam/_'on te rje'i sras dag gsol/_de dag gis smras pa/_je dang por yab bshos gsol la/_de'i 'og tu kho bo cag byin cig_/de dag gis de dag gi 
[\[74a.7\]]mdun du rdze'u'i nang gcig phye ste/_'bras chan rtsub po bcus shing rdze'u cig shos kyi nang gcig phye ste rtsab mo bskol ba bcu nas gyos po la byin no/_/de'i 'og tu rdze'u'i nang gcig phye ste 'bras sA lu thug po che'i chan bcus shing rdze'u cig shos kyi nang gcig phye ste zho'i tshod ma 
[\[74b\]]
[\[74b.1\]]bcus nas khyim thab rnams la byin no/_/bu rnams kyis pha la smras pa/_yab khyod kyi bsod nams dag pas te/_bdag cag gi mngon sum kho nar rdze'u gcig gi nang du 'bras sA lu thug po che dag stsal cing rdze'u cig shos kyi nang du chab zho stsal te g.yos bgyid du stsal na/_
[\[74b.2\]]khyod kyi zhal du ni 'bras chan rtsub po dang /_rtsabs bskol ba mchi la/_bdag cag gi g.yar du ni 'bras sA lu thug po che'i chan dang /_chab zho'i tshod ma mchi bas bud med dag gis ma nongs so/_/bram zes bsams pa/_kho bos lag pas bcal ba brgya dag gis longs 
[\[74b.3\]]spyod dag bsgrubs na ci'i phyir kho bo'i bsod nams dag zad par gyur snyam nas/_des de dag gis ma tshor bar lkog tu de dag gi tshang mang du song ste lag nom gyis btsal ba dang /_rdze'u kha gcig la nang gnyis yod pa dag lag pas zin nas des de dag gzhan du sbas te/_bu 
[\[74b.4\]]dag 'ongs shing lhags pa na bu dag kho bo'i bsod nams dag zad pa la ltos zhes rdze'u de dag bstan nas tshigs su bcad pa smras pa/_bu rnams gzhan gyi khyim dag na/_/rdze'u gcig la ni kha gcig yod/_/bdag cag skal ba med rnams kyi/_/rdze'u nang gnyis la'ang 
[\[74b.5\]]kha gcig yod/_de dag gis chung ma de dag te por brdegs pa dang /_de dag gis bsams pa/_bram ze 'di bdag cag la gnod pa'i phyir zhugs pa yin gyis/_bdag cag gis 'di gsad par bya'o snyam nas phyogs der sbrul khas sdigs pa zhig 'ongs nas de dag gis de 
[\[74b.6\]]la dris pa/_bzhin [{]bzangs [,]bzang [}]sbrul yod dam/_des smras pa/_sbrul ji lta bu 'dod ci shi ba'am/_'on te gson po/_de dag gis smras pa/_shi ba'o/_/des bsams pa/_'di dag la sbrul shi bas ci bya ste/_'di dag bram ze 'di gsod par 'dod gor ma chag snyam 
[\[74b.7\]]mo/_/chos nyid kyis na sbrul khros pa'i dug ni mgo dang mjug ma'i gnas gnyis su 'pho bas des sbrul nag po khros par byas te mgo dang mjug ma bcad nas rked pa'i cha de dag la byin no/_/de dag gis pho sha'i khu sha byas te bram ze de la smras pa/_yab pho sha'i khu sha 
[\[75a\]]
[\[75a.1\]]gsol lam/_bram ze des bsams pa/_ci'i phyir 'di dag gis bdag la pho sha'i khu sha ldud par 'gyur te/_dug cung zhig sbyin 'dod gor ma chag snyam nas/_des bsams pa/_ji ltar shi yang blas btung ngo snyam nas de dag gis de la sbrul gyi 
[\[75a.2\]]pho sha'i khu sha blud nas des de 'thungs pa dang /_de'i rlangs pas ling thog phyid nas bram ze des mig mthong bar gyur to/_/des bsams pa/_ci nas kyang rnon du gzhug pa'i thabs bya'o snyam nas des sa la bsgyel te nyal nas smras pa/_kho bo shi la thug go kho bo shi 
[\[75a.3\]]la thug go de dag gis bsams pa/_myur du shi bar gyur cig snyam nas smras pa/_yab yang gsol cig dang khyod sos par 'gyur ro/_/des smras pa/_btung ngo de dag gis de la yang sbrul gyi pho sha'i khu sha blud nas des yang 'thungs pa dang /_de'i rlangs pas de'i 
[\[75a.4\]]ling thog rgya cher phyid do/_/de'i mig gis snga ma bzhin gsal bar mthong nas de cang mi smra bar 'dug go/_/mna' ma de dag sngon bram ze mdongs par gyur pa'i gnas skabs na de khyad du bsad de bag med par spyod pa de bzhin du yang spyad par brtsams pa dang /_bram ze de 
[\[75a.5\]]dbyug pa thogs te langs nas smras pa/_khyed ji snyam du sems/_da ltar kho bo mi mthong snyam mam/_da kho bo'i mig sbrul gyi pho sha'i khu sha'i rlangs pas phog pas ling thog thams cad phyid de sngon gyi gnas skabs bzhin du thams cad gsal bar mthong gis bu mo dag phyin 
[\[75a.6\]]chad bag yod par spyod cig_/dge slong dag de'i tshe de'i dus na bram ze gang yin pa de ni lam pa 'di nyid yin no/_/de'i tshe de'i dus na mna' ma bcu gnyis po gang yin pa de ni dge slong ma bcu gnyis sde 'di dag yin te/_de'i tshe na yang 'di dag gis de la gnod pa bya'o 
[\[75a.7\]]snyam pa las phan pa nyid byas par gyur to/_/yang sangs rgyas bcom ldan 'das la dge slong rnams kyis zhus pa/_btsun pa bcom ldan 'das kyis tshe dang ldan pa lam pa gdams ngag cung zhig gis gdams pa mdzad pas 'khor ba'i dgon pa nas phyung ste shin tu 
[\[75b\]]
[\[75b.1\]]mthar thug pa grub pa dang bde ba bla na ma mchis pa'i mya ngan las 'das pa la gzhag pa mdzad pa la gzigs/_dge slong dag da ltar du ma zad de 'di ltar 'das pa'i dus na yang ngas 'di gdams ngag cung zhig gis gtams pas dbang phyug gi bdag po chen po la 
[\[75b.2\]]bzhag par gyur te/_de nyon cig_/dge slong dag sngon byung ba 'das pa'i dus na ri brags shig na khyim bdag phyug pa nor mang la longs spyod che ba/_yongs su bzung ba yangs shing rgya che ba zhig 'dug pa des rigs mnyam pa las chung ma blangs nas de de dang lhan cig 
[\[75b.3\]]rtse bar byed/_dga' bar byed/_dga' mgur spyod par byed do/_/rtse bar byed/_dga' bar byed/_dga' mgur spyod par byed pa de la bu byung nas des chung ma la smras pa/_bzang mo bdag cag la bu lon 'phrog pa nor 'phrog pa byung gis kho bo zong thogs te rgya mtsho 
[\[75b.4\]]chen por 'jug tu 'gro'o/_/rje'i sras de bzhin mdzod cig_/khyim bdag des bsams pa/_gal te chung ma 'di la kAr ShA pa Na mang po dag gtad par gyur na skyes pa gzhan dang lhan cig 'gyur ba sten par 'gyur ro snyam nas des de la kAr ShA pa Na nyung zad cig byin 
[\[75b.5\]]no/_/ri brags de na tshong dpon zhig 'dug pa de khyim bdag de'i chung po grogs yin pas khyim bdag des tshong dpon de'i lag tu kAr ShA pa Na mang po dag gtams nas smras pa/_gal te kho bo'i chung ma gos dang zas yongs su nyams par gyur na/_khyod kyis zas dang 
[\[75b.6\]]gos kyis de la mkho ba bstabs par gyis shig ces smras nas/_de zong thogs te rgya mtsho chen por zhugs pa dang de nyid du tshul ma yin pas sdug bsngal bar gyur to/_/chung ma des khye'u de nye du'i stobs dang lag stobs kyis bsnyod cing gsos te/_bskyed pa dang /_
[\[75b.7\]]khye'u des ma la dris pa/_ma bdag gi pha dang mes po dag gis las ci zhig byas par gyur/_mas bsams pa/_gal te 'di la rgya mtsho chen por gru bo che spyod par gyur to zhes byas na 'di yang rgya mtsho chen por 'jug par 'gyur zhing de nyid du tshul ma yin pas sdug bsngal bar 
[\[76a\]]
[\[76a.1\]]'gyur ba gang yin pa de lta bu'i gnas yod par 'gyur ro snyam nas des smras pa/_bu khyod kyi pha dang mes po dag 'di nyid na tshong pa byed par gyur to/_/ma kAr ShA pa Na dag byin cig dang bdag gis kyang 'di nyid du tshong bya'o/_/bu kho mo la kAr ShA 
[\[76a.2\]]pa Na dag ga la yod/_kho mos khyod kyang nye du'i stobs dang lag stobs kyis bsnyod cing gsos te bskyed pa yin pas kho mo la kAr ShA pa Na dag gi 'byor pa yod re skan/_'di ltar tshong dpon 'di khyod kyi pha'i chung po grogs yin gyis 'di las kAr ShA pa Na dag long la las gyis 
[\[76a.3\]]shig_/khye'u de tshong dpon de'i gan du song ba dang /_tshong dpon de yang mi gzhan zhig gis lan gsum gyi bar du tshong la dor byas pas de de la nan thur byed cing 'dug pa na de'i khyim nas bu mo mngag gzhug mas phyag dar gyi steng du byi ba'i ro zhig bzhag ste phyir byung nas dor bar 
[\[76a.4\]]brtsams pa dang /_tshong dpon des mi de la smras pa/_mi gang nus pa yin na des byi ba'i ro 'dis kyang bdag nyid 'dzin par nus so/_/khye'u des de thos nas bsams pa/_tshong dpon 'di ni bdag nyid chen po yin pas 'di byung rgyal du smra bar mi byed pas byi ba'i ro 'dis bdag 
[\[76a.5\]]nyid 'dzin par nus gor ma chag snyam nas/_khye'u de bu mo mngag gzhug ma de'i phyi bzhin song song ste/_bu mo mngag gzhug ma des phyag dar bor ba dang /_khye'u des byi ba'i ro de blangs nas tshong dus su song ngo /_/de na tshong khang na byi la zhig btags shing 'dug nas khye'u 
[\[76a.6\]]des byi ba'i ro de byi la de la bstan pa dang /_des de mthong nas mchong bar brtsams pa dang /_tshong pa des khye'u la smras pa/_byi ba'i ro 'o ni byi la 'di la byin cig_/khye'us smras pa/_'di rin med par ji ltar sbyin/_rin byin cig dang sbyin no/_/tshong pa des khye'u 
[\[76a.7\]]de la sran ma dag gis snyim pa bkang ste byin no/_/khye'us bsams pa/_gal te bdag gis 'di 'chos par gyur na gzhi chad par 'gyur ro snyam nas khye'u des sran ma de dag slang la brngos nas chu grang mos ril ba bkang ste ri brags su song nas phyogs gang du shing thun dag ngal 
[\[76b\]]
[\[76b.1\]]so bar 'gyur ba'i phyogs der song ste bsdad pa dang /_shing thun dag lhags nas khye'u des de dag la smras pa/_zhang po dag shing khur zhog la yid tsam zhig ngal so shig_/de nas shing thun de dag gis shing khur dag bzhag pa dang /_khye'u des de dag la sran ma nyung zad 
[\[76b.2\]]nyung zad byin zhing chu grang mo yang 'thung du bcug go/_/shing thun rnams kyis smras pa/_tsha bo khyod gar 'gro/_shing thur 'gro'o/_/kho bo cag ji tsam du sngar dong na yang da 'khor ba yin na/_khyod da song na nam zhig 'khor bar 'gyur zhes de dag gis de la shing re re byin no/_/shing 
[\[76b.3\]]re re po de dag gis khye'u de'i shing khur langs nas des de khyer te phyir log go/_/des de dag btsongs te sran ma dag nyos nas de dag brngos te/_chu grang mos bum pa bkang nas yang phyogs de nyid du song ste bsdad pa dang /_shing thun de dag kyang lhags nas des de dag la smras 
[\[76b.4\]]pa/_zhang po dag shing khur zhog la yid tsam zhig ngal sos shig de nas shing thun de dag gis shing khur dag bzhag pa dang /_khye'u de yang de dag la sran ma dag gis bgo bsha' byas shing chu grang mos ngoms par byas pa dang /_de dag gis smras pa/_tsha bo khyod nyin gcig bzhin 
[\[76b.5\]]du sran ma dang chu thogs la 'di nyid du sdod cig dang /_kho bo cag gis khyod la shing khur gyi gong shing khyer te 'ong ngo /_/khye'u des nyi ma re re zhing de bzhin bya bar brtsams nas des de dag la smras pa/_zhang po dag khyed cag shing khur dag tshong 'dus su ma khyer bar kho bo'i sdum par zhog 
[\[76b.6\]]shig dang /_kho bos khyed cag la rin bsdoms te sbyin no/_/de dag gis shing khur dag de'i khyim du bzhag go/_/dus gzhan zhig na nyi ma bdun du yul ngan byung nas khye'u des shing de dag btsongs pa dang /_des khe spogs mang po grub po/_/de nas khye'u des bsams pa/_tshong pa 
[\[76b.7\]]rnams kyi nang na 'di lta ste/_shing tshong ba 'di ni tha chad yin te/_'di ltar tsan dan gyis 'tsho na yang shing gis 'tsho ba kho nar zad pas/_bdag gis bza' bca'i zong dgram par bya'o snyam nas/_des bza' bca'i zong bkram zhing de chos dang rigs pas tshong byed pas des der 
[\[77a\]]
[\[77a.1\]]yang khe spogs mang po grub par gyur to/_/des yang bsams pa/_tshong pa rnams kyi nang na 'di lta ste/_bza' bca' 'tshong ba 'di ni tha chad yin gyis bdag gis spos 'tshong gi zong dgram par bya'o snyam nas des spos 'tshong gi zong bkram zhing de 
[\[77a.2\]]chos dang rigs pas tshong byed pas des der yang khe spogs mang po grub par gyur to/_/des yang bsams pa/_tshong pa rnams kyi nang na 'di lta ste/_spos 'tshong 'di ni tha chad yin gyis bdag gis dbyig gi zong dgram par bya'o snyam nas des dbyig gi zong bkram zhing de chos 
[\[77a.3\]]dang rigs pas tshong byed pas des dbyig tshongs pa thams cad zil gyis mnan nas de'i ming byi dbyig pa byi dbyig pa zhes bya bar gyur to/_/dbyig tshongs pa de dag gis smras pa/_byi dbyig pa 'dis bdag cag thams cad zil gyis mnan gyis/_ci nas kyang 'di rgya mtsho chen 
[\[77a.4\]]por 'jug cing der tshul ma yin pas sdug bsngal bar 'gyur ba de ltar nga rgyal bskyed par bya'o snyam nas/_de dang ha cang thag mi ring bar 'khod de long gtam smra bas 'khod cing /_shes ldan dag 'di lta ste dper na mi glang po che'i gnyar zhon nas rta'i rgyab tu zhon pa dang /_rta'i rgyab 
[\[77a.5\]]tu zhon nas khyogs spyil la zhon pa dang /_khyogs spyil la zhon nas rkang pas 'gro ba de bzhin du byi dbyig pa 'di yang pha mes dag rgya mtsho chen por gru bo che spyod cing 'gro bar gyur pa las 'di da ltar dbyig tshongs nyid kyis tshegs chen pos 'tsho ba sbyor bar byed do/_/zhes smras pa dang /_byi 
[\[77a.6\]]dbyig pas thos nas des smras pa/_shes ldan dag ci zer/_khyod kyi pha mes dag rgya mtsho chen por gru bo che spyod cing 'gro bar gyur pa las deng sang de dag shi nas khyod dbyig tshongs tsam gyis tshegs chen pos 'tsho ba sbyor bar byed do/_/byi dbyig pa khyim du song ste ma la dris pa/_ma 
[\[77a.7\]]kho bo'i pha mes dag rgya mtsho chen por gru bo che spyod par gyur pa bden nam/_mas bsams pa/_'dis 'ga' zhig las thos par gyur gor ma chag gis bdag gis 'di la [{]brdzun [,]rdzun [}]gyi tshig smra ba ni bdag gi tshul dang mthun pa ma yin no snyam nas des smras pa/_bu bden no/_/byi dbyig 
[\[77b\]]
[\[77b.1\]]pas smras pa/_ma bdag kyang rgya mtsho chen por 'jug gis gnong shig_/mas smras pa/_bu 'di nyid du 'dug shig_/byi dbyig pas yang dang yang du 'gro'o zhes smras pa dang /_mas de dus kyis 'chu bar shes nas gnang ngo /_/byi dbyig pas srang chen por tshong pa'i tshogs 
[\[77b.2\]]rnams la khyed cag las gang ded dpon byi dbyig pa dang /_lhan cig sho gam med pa dang /_la gcan med pa dang /_gru btsas med par rgya mtsho chen por 'jug par spro ba des rgya mtsho chen por 'gro ba'i zong sta gon gyis shig ces dril bsgrag pa byas so/_/de nas tshong pa lnga 
[\[77b.3\]]brgya tsam gyis rgya mtsho chen por 'gro ba'i zong sta gon byas so/_/de nas ded dpon byi dbyig pas dge mtshan dang /_bkra shis dang /_dge bar 'gyur ba byas te shing rta dag dang /_khur dag dang /_spyad dag dang /_gle ba dag dang /_rnga mo dag dang /_ba lang dag dang /_bong bu dag 
[\[77b.4\]]las zong mang po bkal te tshong pa de dag dang lhan cig rgya mtsho chen por 'phags so/_/de na de la mi lnga yod de/_sdud par byed pa dang /_tshar gcod par byed pa dang /_byi dor pa dang /_chu phyags pa dang /_rlung yor thogs pa'o/_/sdud par byed pa gang zhe na/_de na bza' ba dang /_
[\[77b.5\]]btung ba sbyor ba gang yin pa'o/_/tshar gcod par byed pa gang zhe na/_de na rtsod pa byung ngo cog nye bar zhi bar byed pa gang yin pa'o/_/byi dor bya ba gang zhe na/_de na gru 'chos par byed pa gang yin pa'o/_/chu phyags pa gang zhe na/_de na chu 'phyag par byed pa gang yin pa'o/_/rlung yor 
[\[77b.6\]]thogs pa gang zhe na/_de na rgyu skar dag la rnam par lta bar byed pa gang yin pa'o/_/de mthar gyis rgya mtsho'i 'gram du phyin pa dang /_tshong pa de dag gis rgya mtsho chen po mthong nas skrag ste gru bo cher 'jug par mi spro nas/_ded dpon byi dbyig pas rlung yor thogs pa la smras pa/_
[\[77b.7\]]kwa'i nang rje rgya mtsho chen po'i bsngags pa ji lta ba bzhin du sgrogs shig_/de nas rlung yor thogs pas bsgrag par brtsams pa/_'dzam bu'i gling pa'i tshong pa shes ldan dag nyon cig_/rgya mtsho chen po 'di na rin po che chen po che ba 'di lta bu 'di lta ste/_nor bu dag dang /_mu 
[\[78a\]]
[\[78a.1\]]tig dang /_bai DUr+ya dang /_man shel dkar po dang /_byi ru dang /_dngul dang /_sa le sbram dang /_rdo'i snying po dang /_spug dang /_dmar po dang /_g.yas su 'khyil pa dag yod kyis khyed cag las gang rin po che de lta bu dag gis bdag nyid dang /_pha ma dang /_
[\[78a.2\]]bu dang /_chung ma dang /_bran dang /_bran mo dang /_las byed pa dang /_zho shas 'tsho ba dang /_mdza' bshes dang /_blon po dang /_nye du dang /_snag gi gnyen mtshams dag legs par bde bas tshim par bya ba dang /_dus dang dus su dge sbyong dang /_bram ze dag la mthon por 
[\[78a.3\]]'gro ba dang /_skal ba can du 'gyur ba dang /_rnam par smin pa bde ba dang /_phyi ma la mtho ris su 'gro ba'i yon 'bul bar 'dod pa de rgya mtsho chen por zhugs shig_/'jig rten ni 'byor pa 'dod pas skye bo phal po che'i tshogs gru bo cher zhugs pa dang /_des de dag gru bo ches 
[\[78a.4\]]mi bzod par gyur nas ded dpon byi dbyig pas bsams pa/_da bdag gis phyir byung shig ces ji skad smra bar bya snyam nas des rlung yor thogs pa la smras pa/_kwa'i nang rje rgya mtsho chen po'i bsngags pa ma yin pa ji lta ba bzhin du sgrogs shig_/de nas rlung yor thogs pas bsgrag par 
[\[78a.5\]]brtsams pa/_'dzam bu'i gling pa'i tshong pa shes ldan dag nyon cig_/rgya mtsho chen po 'di na 'jigs pa chen po che ba 'di lta bu 'di lta ste/_nya chen gyi 'jigs pa dang /_nya chen mid kyi 'jigs pa dang /_nya chen mid pa mid kyi 'jigs pa dang /_chu rlabs kyi 'jigs pa dang /_dba' 
[\[78a.6\]]klong gi 'jigs pa dang /_chu srin kum b+hi ra'i 'jigs pa dang /_chu srin byis pa gsod kyi 'jigs pa dang /_chu'i nang nas byung ba'i ri dag la thug pa'i 'jigs pa dang /_rlung nag po'i 'jigs pa dag yod cing /_'dir chom rkun pa nor 'phrog pa sngon po dang /_dkar po dag 
[\[78a.7\]]kyang 'ong bar 'gyur te/_de dag gis khyed cag thams cad kyi thams cad du srog dang 'bral bar byed par 'gyur gyis khyed cag las gang bdag nyid dang /_pha ma dang /_bu dang /_chung ma dang /_bran dang /_bran mo dang /_las byed pa dang /_zho shas 'tsho ba dang /_mdza' bshes 
[\[78b\]]
[\[78b.1\]]dang /_blon po dang /_nye du dang /_snag gi gnyen mtshams sdug pa dag yongs su gtong bar mi 'dod pa de rgya mtsho chen por ma 'jug shig_/'jig rten ni dpa' bo nyung la sngar ma mang bas skye bo phal po che'i tshogs phyir byung ba dang /_des de dag grus bzod par gyur nas de'i 'og tu rlung 
[\[78b.2\]]yor thogs pas sgra lan gsum bsgrag pa byas te/_de'i 'og tu nyag thag gcig bkrol zhing gnyis pa dang /_gsum pa'i bar du bkrol nas des gru bo che rlung yor chen po thogs pas legs par bzung ba/_rlung gi shugs stobs dang ldan pas bskyod pa/_sprin chen po bzhin du song 
[\[78b.3\]]ste rjes su mthun pa'i rlung gis phul nas ji tsam na rin po che'i gling du phyin to/_/de nas rlung yor thogs pas sgra bsgrag par brtsams pa/_'dzam bu'i gling pa'i tshong pa shes ldan dag nyon cig_/rin po che'i gling 'di nyid na nor bu mching bu rin po che 'dra ba dag kyang yod kyis khyed 
[\[78b.4\]]kyis de dag nye bar brtag cing brtag cing phyis khyed cag 'dzam bu'i gling du son pa na 'gyod par mi 'gyur ba de ltar rin po che dag long shig_/rin po che'i gling 'di nyid na srin mo khrung khrung gzhon nu ma zhes bya ba dag yod de/_de dag gis skyes pa dag ci nas kyang 'di nyid du tshul ma yin pas 
[\[78b.5\]]sdug bsngal bar 'gyur ba de lta de ltar mtho 'tsham par 'gyur gyis khyed kyis de dag bsnyen par mi bya'o/_/rin po che'i gling 'di nyid na myos par 'gyur ba'i 'bras bu dag yod de/_gang gis de dag zos pa zhag bdun du brgyal zhing 'dug par 'gyur bas khyed kyis de dag bza' bar mi 
[\[78b.6\]]bya'o/_/rin po che'i gling 'di nyid na mi ma yin pa dag 'khod de de dag zhag bdun las lhag par khyed 'khod par mi bzod pas zhag bdun 'das nas rlung gang gis 'di lta ste/_gru bo che bya ba ma byas par khyer bar 'gyur ba de lta bu gtong bar 'gyur bas khyed kyis de la yang ma thug 
[\[78b.7\]]par bya'o/_/tshong pa de dag gis de thos nas sems bsdus shing bag yod par 'khod de/_de dag gis rin po che dag nye bar brtags shing brtags shing gru bo che de 'di lta ste/_dper na til dang /_'bras thug po che dang /_rgya shug dang /_rgya sran dag bzhin du bkang ste rin po 
[\[79a\]]
[\[79a.1\]]che'i gling nas 'phags nas rjes su mthun pa'i rlung gis bdas te/_'dzam bu'i gling du phyin par gyur to/_/de bzhin du lan bdun gyi bar du gru bo che legs par grub ste 'dzam bu'i gling du 'ongs so/_/de nas ded dpon byi dbyig pa la mas smras pa/_bu khyim 
[\[79a.2\]]phub shig_/des smras pa/_ma ci bu lon pa dag bcad nas de'i 'og tu khyim dbub par bya'o/_/mas de la smras pa/_bu khyod kyi phas kyang bu lon pa yod par ma byas mes pos kyang ma byas na khyod la bu lon pa ga las byung /_des smras pa/_ma kho bo nyid shes so zhes des rin 
[\[79a.3\]]po che bzhi las byas pa'i byi ba bzhi byed du bcug nas/_sprog ma gser gyis bkang ste byi ba bzhi po de dag sprog ma'i phyogs bzhir bzhag nas tshong dpon de'i gan du song ngo /_/tshong dpon de yang de nyid kyi bsngags pa brjod cing 'dug ste shes ldan dag ded dpon byi dbyig pa des rtswa'am/_
[\[79a.4\]]bong ba'am/_gang dang gang blang pa de dang de dag thams cad gser du 'gyur te/_ji tsam du de bsod nams dang ldan zhing dbang che bar grags pa la ltos zhes de'i bsngags pa brjod cing 'dug go/_/de de ltar de'i bsngags pa brjod pa'i gtam zer zhing 'dug pa na sgo ba de'i gan du song 
[\[79a.5\]]ste ded dpon byi dbyig pa sgo na sdod cing mchis so zhes brjod pa dang /_tshong dpon gyis smras pa/_ded dpon byi dbyig pa 'jug tu chug shig_/su zhig ded dpon byi dbyig pa zlog par byed/_de nas ded dpon byi dbyig pa nang du zhugs nas des tshong dpon de la smras pa/_tshong dpon 
[\[79a.6\]]'di ni gzhi lags/_'di ni khe spogs lags kyis bzhes shig_/tshong dpon gyis smras pa/_ded dpon kho bos khyod la [{]chung zad [,]cung zad [}]kyang byin par mi dran no/_/ded dpon gyis smras pa/_bdag gis khyod dran par bya'o zhes des dran par byas pa dang /_tshong dpon gyis dris pa/_khyod 
[\[79a.7\]]su'i bu yin/_khyim bdag che ge mo zhig gi'o/_/tshong dpon gyis smras pa/_'o na khyod kho bo'i chung po grogs kyi bu yin te/_khyod kyi pha 'gro ba na kho bo'i lag tu kAr ShA pa Na mang po dag gtams pas kho bo nyid kyis khyod la sbyin par bya ba yin no zhes tshong dpon des gser gyi ril ba 
[\[79b\]]
[\[79b.1\]]chus bkang ba'i mchod yon gyis bsu nas bu mo thu mo rgyan thams cad kyis brgyan te ded dpon byi dbyig pa'i chung mar byin no/_/dge slong dag de'i tshe de'i dus na tshong dpon gang yin pa de ni nga nyid yin no/_/de'i tshe de'i dus na ded dpon byi dbyig pa gang yin pa de ni lam pa 'di yin 
[\[79b.2\]]te/_de'i tshe yang ngas 'di la gdams ngag cung zhig gis gtams pas dbang phyug gi bdag po chen po la bzhag par gyur la/_da ltar yang ngas 'di la gdams ngag cung zhig gis gtams pas 'khor ba'i dgon pa nas phyung ste shin tu mthar thug pa grub pa dang bde ba bla na med 
[\[79b.3\]]pa'i mya ngan las 'das pa la bzhag go//_//'dul ba rnam par 'byed pa/_bam po bzhi bcu rtsa brgyad pa/_sangs rgyas bcom ldan 'das la dge slong rnams kyis zhus pa/_btsun pa tshe dang ldan pa lam pas las ci zhig bgyis na las de'i rnam par smin pas bul ba/_
[\[79b.4\]]mchog tu bul ba/_chung ba mchog tu chung bar gyur/_bcom ldan 'das kyis bka' stsal pa/_dge slong dag rigs kyi bu lam pa nyid kyis las tshogs rnyed pa rkyen yongs su bsgyur ba/_'od pa bzhin du nye bar gnas pa/_gdon mi za bar 'byung bar 'gyur ba dag byas shing 
[\[79b.5\]]bsags pas lam pa nyid kyis las byas shing bsags pa dag gzhan su zhig gis so sor myong bar 'gyur/_dge slong dag las byas shing bsags pa dag ni phyi rol gyi sa'i khams la rnam par smin par mi 'gyur/_chu'i khams la mi 'gyur/_me'i khams la mi 'gyur/_rlung 
[\[79b.6\]]gi khams la mi 'gyur gyi/_'di ltar las dge ba dang mi dge ba byas shing bsags pa dag ni zin pa'i phung po dang /_khams dang /_skye mched dag la rnam par smin par 'gyur te/_las rnams bskal pa brgyar yang ni/_/chud mi za ba'ang tshogs dang dus/_/rnyed na lus can 
[\[79b.7\]]rnams la ni/_/'bras bu dag tu 'gyur ba nyid/_/dge slong dag sngon byung ba 'das pa'i dus na bskal pa bzang po 'di nyid la skye dgu'i tshe lo nyi khri thub pa na ston pa de bzhin gshegs pa dgra bcom pa yang dag par rdzogs pa'i sangs rgyas/_rig pa dang /_zhabs su ldan pa/_bde 
[\[80a\]]
[\[80a.1\]]bar gshegs pa/_'jig rten mkhyen pa/_skyes bu 'dul ba'i kha lo sgyur ba bla na med pa/_lha dang mi rnams kyi ston pa sangs rgyas bcom ldan 'das 'od srung 'jig rten du byung ste/_de dge slong gi 'khor nyi khri dang bA rA Na sI na nye bar brten cing bzhugs so/_/
[\[80a.2\]]de'i gsung rab la lam pa 'di dge slong sde snod gsum par gyur te/_des chos kyi ser snas 'ga' la yang tshig bzhi pa'i tshigs su bcad pa yang ma bstan to/_/yang ri brags shig na phag 'tshong zhig 'dug ste/_chu klung gi pha rol dang tshu rol gyi ri brags der dus ston byung nas 
[\[80a.3\]]phag 'tshong des bsams pa/_gal te phag dag gsad du ni sha de snyed nyo bar mi 'gyur bas gson po nyid du bkur bar bya zhing der phral la bsad cing bsad cing btsong bar bya'o snyam nas des phag mong po dag gcig la gcig sbrel te grur btsud nas 'phags pa dang /_de dag gis 
[\[80a.4\]]gru de skyod pa na bub par gyur nas de dag der tshul ma yin pas sdug bsngal bar gyur to/_/phag 'tshong de yang rgyun phyogs su khyer ba na chu klung de'i 'gram na rang sangs rgyas lnga brgya tsam 'khod nas/_de dag las rang sangs rgyas gcig cig chu'i don du chu 'gram du song ba dang /_des de mthong 
[\[80a.5\]]nas des bsams pa/_ci 'di re zhig shi ba yin nam/_'on te gson pa yin snyam nas des glang po che'i sna 'dra ba'i lag pa brkyang ste de phyung nas bye ma bdal te der kha sbub tu bzhag nas song ngo /_/de'i rgyun thams cad nas chu zags nas des 'du shes phyir rnyed de langs pa dang /_
[\[80a.6\]]mi'i rjes mthong nas de de'i rjes bzhin du song ba dang /_ji tsam na rang sangs rgyas lnga brgya mthong nas des de dag la lo ma dang /_'bras bu dang /_so shing gis bsnyen bkur bya bar brtsams pa dang /_de dag gis de la lhung bzed kyi lhag ma byin no/_/gang gi tshe rang sangs rgyas 
[\[80a.7\]]de dag skyil mo krung bcas te bsam gtan byed pa de'i tshe na de yang mtha' gcig tu 'dug nas skyil mo krung bcas te bsam gtan byed do/_/des der 'du shes med pa'i snyoms par 'jug pa bskyed nas 'du shes med pa'i sems can lha rnams kyi nang du skyes so/_/dge slong dag 
[\[80b\]]
[\[80b.1\]]de'i tshe de'i dus na yang dag par rdzogs pa'i sangs rgyas 'od srung gi gsung rab la dge slong sde snod gsum dang ldan par gyur pa gang yin pa dang /_phag 'tshong du gyur pa gang yin pa de ni dge slong lam pa 'di yin te/_'dis chos kyi ser snas 'ga' la yang tshig bzhi pa'i tshigs su 
[\[80b.2\]]bcad pa yang ma bstan pa gang yin pa dang /_phag dag bsad pa gang yin pa dang /_'du shes med pa'i sems can rnams kyi nang nas 'dir skyes pa gang yin pa'i las de'i rnam par smin pas bul ba/_mchog tu bul ba/_chung ba mchog tu chung bar gyur to/_/dge slong dag de 
[\[80b.3\]]ltar na gdams ngag med pa la nyes dmigs 'di dang gzhan dag kyang yod de de lta bas na dge slong gis gdams ngag med par bsam gtan mi bya'o/_/bsam gtan byed na 'gal tshabs can du 'gyur ro/_/de nas bcom ldan 'das mnyan yod du ci dgyes par bzhugs nas 
[\[80b.4\]]rgyal po'i khab ga la ba der gshegs te mthar gyis rgyu zhing gshegs pa na rgyal po'i khab tu byon nas rgyal po'i khab na 'od ma'i tshal ka lan da ka'i gnas na bzhugs so/_/rgyal po'i khab na 'tsho byed gzhon nus gsos kyis bcom ldan 'das mthar gyis rgyu zhing gshegs pa na rgyal 
[\[80b.5\]]po'i khab tu byon nas rgyal po'i khab na 'od ma'i tshal ka lan da ka'i gnas na bzhugs zhes thos nas bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/_/mtha' gcig tu 'dug nas bcom ldan 
[\[80b.6\]]'das 'tsho byed gzhon nus gsos la chos dang ldan pa'i bka' mchid kyis yang dag par ston par mdzad/_yang dag par 'dzin du 'jud par mdzad/_yang dag par gzengs stod par mdzad/_yang dag par rab tu dga' bar mdzad do/_/rnam grangs du mas chos dang ldan pa'i 
[\[80b.7\]]bka' mchid kyis yang dag par bstan/_yang dag par 'dzin du 'jug_/yang dag par gzengs bstod/_yang dag par rab tu dga' bar mdzad nas cang mi gsung ngo /_/de nas 'tsho byed gzhon nus gsos stan las langs te bla gos phrag pa gcig tu byas nas/_bcom ldan 
[\[81a\]]
[\[81a.1\]]'das ga la ba de logs su thal mo sbyar ba btud de bcom ldan 'das la 'di skad ces gsol to/_/bcom ldan 'das kyis sang bdag gi sdum par dge slong gi dge 'dun dang thabs cig tu gdugs tshod gsol bar ci gnang /_sangs rgyas bcom ldan 'das rnams ni 
[\[81a.2\]]bsnyen par dka' ba dang /_bzod par dka' ba yin pas 'tsho byed gzhon nus gsos kyis sangs rgyas bcom ldan 'das la btsun pa lam pa ma gtogs so zhes gsol ma nus so/_/bcom ldan 'das kyis cang mi gsung bas 'tsho byed gzhon nus gsos la gnang ngo /_/de nas 
[\[81a.3\]]'tsho byed gzhon nus gsos kyis bcom ldan 'das kyis cang mi gsung bas gnang bar rig nas/_bcom ldan 'das kyis bka' stsal pa la mngon par dga' ba dang /_rjes su yi rang ba byas nas bcom ldan 'das kyi zhabs gnyis la mgo bos phyag 'tshal te bcom ldan 'das kyi 
[\[81a.4\]]spyan snga nas song nas/_tshe dang ldan pa kun dga' bo ga la ba der song ste phyin nas tshe dang ldan pa kun dga' bo'i rkang pa gnyis la phyag 'tshal te mtha' gcig tu 'dug go/_/mtha' gcig tu 'dug nas 'tsho byed gzhon nus gsos kyis tshe dang ldan pa kun dga' bo la 'di skad ces 
[\[81a.5\]]smras so/_/btsun pa kun dga' bo mkhyen par mdzod cig_/bdag gis sangs rgyas la sogs pa dge slong gi dge 'dun sang bdag gi sdum par gdugs tshod la spyan drangs te btsun pa lam pa ni ma gtogs so/_/'tsho byed khyod kyi dge ba'i chos rnams ji ltar 'phel bar gyur 
[\[81a.6\]]cig_/de nas 'tsho byed gzhon nus gsos kyis tshe dang ldan pa kun dga' bos smras pa la mngon par dga' ba dang rjes su yi rang ba byas nas tshe dang ldan pa kun dga' bo'i rkang pa gnyis la mgo bos phyag 'tshal te song ngo /_/de nas tshe dang ldan pa kun dga' bos 'tsho byed gzhon nus 
[\[81a.7\]]gsos song nas ring po ma lon par rig nas/_tshe dang ldan pa lam pa ga la ba der song ste phyin nas tshe dang ldan pa lam pa la 'di skad ces smras so/_/tshe dang ldan pa lam pa mkhyen par mdzod cig_/'tsho byed gzhon nus gsos kyis sangs rgyas la sogs pa dge slong gi dge 
[\[81b\]]
[\[81b.1\]]'dun sang khyim gzhan du gdugs tshod la spyan drangs te tshe dang ldan pa lam pa gcig pu ma gtogs so/_/btsun pa kun dga' bo de'i dge ba'i chos rnams ji ltar 'phel bar gyur cig_/de nas 'tsho byed gzhon nus gsos kyis de nyid kyi mtshan mo bca' ba dang bza' ba 
[\[81b.2\]]gtsang zhing bsod pa sta gon byas nas nang par sngar langs te gdan dag bshams nas chu ra bzhag ste/_bcom ldan 'das la spyan 'dren gyis btsun pa gdugs tshod g.yar dgongs 'tshal na/_bcom ldan 'das kyis da de'i dus la bab par dgongs su gsol zhes spyan drangs 
[\[81b.3\]]so/_/de nas bcom ldan 'das snga dro sham thabs gsol lhung bzed dang chos gos bsnams te dge slong gi tshogs kyis yongs su bskor cing dge slong gi dge 'dun gyis mdun du bdar nas 'tsho byed gzhon nus gsos kyi bkad sa ga la ba der gshegs te byon nas dge slong gi dge 
[\[81b.4\]]'dun gyi gong du gdan bshams pa nyid la bzhugs so/_/bzhugs nas bcom ldan 'das kyis tshe dang ldan pa kun dga' bo la bka' stsal pa/_kun dga' bo lam pa'i byug ris zhog shig 'tsho byed gzhon nus gsos kyi gser gyi ril ba b+h+r-ing ga ra thogs te rgan pa'i mtha' 
[\[81b.5\]]logs su bsdad pa dang bcom ldan 'das kyis chab kyi rgyun ma bzhes so/_/'tsho byed gzhon nus gsos kyis gsol ba/_ci'i slad du bcom ldan 'das chab kyi rgyun bzhes par mi mdzad/_bcom ldan 'das kyis bka' stsal pa/_da dung dge slong gi dge 'dun ma 'tshogs 
[\[81b.6\]]so/_/'tsho byed gzhon nus gsos kyis gsol pa/_bcom ldan 'das gang ma mchis/_bcom ldan 'das kyis bka' stsal pa/_dge slong lam pa'o/_/'tsho byed gzhon nus gsos kyis gsol pa/_bcom ldan 'das de bdag gis g.yar ma drangs so/_/bcom ldan 
[\[81b.7\]]'das kyis bka' stsal pa/_gal te 'tsho byed khyod kyis sangs rgyas la sogs pa dge slong gi dge 'dun spyan ma drangs sam/_bcom ldan 'das spyan drangs so/_/'o na ci lam pa dge 'dun las phyi rol du gyur pa yin nam/_bcom ldan 'das ma lags so/_/song la de bos 
[\[82a\]]
[\[82a.1\]]shig 'tsho byed gzhon nus gsos kyis bsams pa 'di ltar bdag gis bcom ldan 'das kyi bkas bod par ni bya mod kyi de la gus par byas te brim par ni mi bya'o snyam nas des mngag pa btang ste song la de bos shig ces bsgo'o/_/tshe dang ldan pa lam pa yang 
[\[82a.2\]]'di lta bu'i ting nge 'dzin la snyoms par zhugs te/_ji ltar sems mnyam par bzhag na dge slong stong nyis brgya lnga bcu sprul te 'dug go/_/mngag pa de song ste lam pa lam pa zhes bos pa dang /_dge slong du ma dag gis ang zhes lan btab bo/_/mi de 'ongs te 'tsho byed gzhon 
[\[82a.3\]]nus gsos la smras pa/_bdag der mchis te lam pa lam pa zhes bos na 'od ma'i tshal ka lan da ka'i gnas na sngar dge slong dag gis gang zhing 'khod pa de kho na bzhin du dge slong dag gis gang zhing 'khod nas dge slong du ma dag gis ang zhes lan btab na de dag las gang bod/_
[\[82a.4\]]'tsho byed gzhon nus gsos kyis skabs de bcom ldan 'das la gsol pa dang /_bcom ldan 'das kyis bka' stsal pa/_song shig song la lam pa yang dag pa gang yin pa de shog shig ces gyis shig_/de song ste smras pa/_lam pa yang dag pa gang lags pa de gshegs 
[\[82a.5\]]su gsol/_de nas tshe dang ldan pa lam pas rdzu 'phrul mngon par 'du bya ba de phyir bsdus nas der song ste rang gi byug ris su 'dug pa dang /_'tsho byed gzhon nus gsos kyis sangs rgyas la sogs pa dge slong gi dge 'dun la brim par brtsams nas tshe dang ldan pa lam pa la gus 
[\[82a.6\]]par ma byas par brims so/_/bcom ldan 'das kyis dgongs pa/_nyan thos chen po ri rab dang 'dra ba la 'tsho byed gzhon nus gsos kyis smras pa len par byed kyis/_'di'i yon tan bsgrag par bya'o snyam nas tshe dang ldan pa kun dga' bo bcom ldan 'das kyi lhung bzed len pa yin na 
[\[82a.7\]]bcom ldan 'das kyis de la ma stsal to/_/chos nyid kyis na ji srid du bcom ldan 'das kyis lhung bzed blang bar ma gyur gyi bar du dge slong gnas brtan gnas brtan dag gi lhung bzed dag len par mi byed do/_/tshe dang ldan pa lam pas bsams pa/_ci'i phyir bcom ldan 'das dang 
[\[82b\]]
[\[82b.1\]]dge slong gnas brtan gnas brtan dag gis lhung bzed dag len par mi byed snyam na/_bdag nyid kyi yon tan bsgrag pa'i phyir ro snyam du rig nas ston pa'i thugs la dgongs pa yongs su rdzogs par bya'o snyam nas/_tshe dang ldan pa lam pas stan phyed las 'phags par byas te 
[\[82b.2\]]glang po che'i sna lta bu'i lag pa brkyang nas bcom ldan 'das kyi lhung bzed blangs pa dang /_'tsho byed gzhon nus gsos rgan pa'i mtha' logs na 'dug pas mthong nas des bsams pa/_rdzu 'phrul gyi cho 'phrul rnam par ston pa 'di gnas brtan gang yin snyam nas de lhung bzed kyi rjes 
[\[82b.3\]]bzhin song ba dang /_ci tsam na tshe dang ldan pa lam pa yin par mthong ngo /_/mthong nas de brgyal te sa la bsgyel ba dang /_chus gdab pas srog phyir lon nas tshe dang ldan pa lam pa'i rkang pa gnyis la gtugs te bzod pa gsol cing tshigs su bcad pas smras pa/_tsan dan rtag 
[\[82b.4\]]tu bsil ngad yon tan ldan/_/ut+pal rtag tu dri bda' dri med gsar/_/rtag gsal dag pa'i bai DUr+ya 'od bzhin/_/byis pa'i skye bo'i sdig pa rtag tu ni/_/mtshungs med gor ma'i ri mo rtag pa bzhin/_/'phags pa'i skye bo rtag tu thugs rje mnga'/_/dgra bcom dag gi bzod pa 
[\[82b.5\]]brtan pa lags/_/tshe dang ldan pa lam pas smras pa/_'tsho byed bzod do/_/bcom ldan 'das kyis yon bshad pa mdzad nas gdan las bzhengs te gshegs so/_/sangs rgyas bcom ldan 'das la dge slong rnams kyis zhus pa/_btsun pa 'tsho byed gzhon nus gsos 
[\[82b.6\]]kyis gang gi tshe tshe dang ldan pa lam pa'i yon tan dag mngon par ma 'tshal ba de'i tshe na gus pa ma lags pa la brtson zhing /_gang gi tshe yon tan dag mngon par 'tshal ba de'i tshe na rkang pa gnyis la gtugs te bzod pa gsol bar bgyid pa la gzigs/_dge slong dag da ltar du ma 
[\[82b.7\]]zad de/_'di ltar 'das pa'i dus na yang des gang gi tshe 'di'i yon tan dag mngon par mi shes pa de'i tshe na gus pa ma yin pa la brtson zhing gang gi tshe yon tan dag mngon par shes pa de'i tshe na rkang pa gnyis la gtugs te bzod pa gsol bar gyur te de nyon cig_/dge slong dag sngon byung 
[\[83a\]]
[\[83a.1\]]ba 'das pa'i dus na byang lam nas ded dpon zhig gis zong rta lnga brgya bdas te yul dbus su phyin to/_/de'i rgod ma'i mngal du rta cang shes zhugs nas de gang gi nyi ma la zhugs pa de nyid kyi nyi ma nas bzung ste rta de dag phyin chad skad 'byin par mi byed nas ded dpon 
[\[83a.2\]]gyis bsams pa/_bdag gi rta rnams la nad 'ga' zhig byung ngam/_ci na des rta 'di dag skad 'byin par mi byed snyam mo/_/dus gzhan zhig na rgod ma de 'brangs pa las rte'u pho zhig byung nas de gang gi nyi ma la byung ba de nyid kyi nyi ma nas bzung ste rta de dag phyin chad sna sgra 'byin par yang mi 
[\[83a.3\]]brtson nas ded dpon gyis bsams pa/_rte'u sems can skal chad 'di byung bas 'di'i nyes pas bdag gi rta rnams la nad byung bar gyur to snyam nas des rgod ma de rtag tu zhon zhing de la rtswa dang chas kyang sbyin par mi byed do/_/de mthar gyis mchod gyur ces bya ba'i gnas su phyin pa dang /_
[\[83a.4\]]der de dbyar gyi nam la bab nas des bsams pa/_gal te nga song bar gyur na rta rnams kyi rmig pa 'drul bar 'gyur bas zong du mi rung bar 'gyur gyis dbyar gyi nam la 'di nyid du 'dug par bya'o snyam nas de dbyar gyi nam la de nyid du 'dug pa dang /_de na gnas pa'i bzo bo dag gis de la 
[\[83a.5\]]rang rang gi bzo dag gis bsnyen bkur byas so/_/de 'gro ba'i dus kyi tshe bzo bo dag lhags pa dang /_des de dag la bgo bsha' dag byas so/_/de na rdza mkhan gcig cig 'dug pa des kyang de la bzos bsnyen bkur byas pas de la chung mas smras pa/_rje'i sras ded dpon de mchis 
[\[83a.6\]]bzhud la cung zhig slongs shig_/rdza mkhan des ded dpon 'phags pa'i mdun du 'jim pa'i gong bu thogs te bsdad pa dang /_ded dpon des de mthong nas de la smras pa/_kwa'i nang rje khyod ha cang 'phyis te 'ongs pas nga'i phan thams cad byas so/_/ded dpon de rte'u de la bkra mi shis 
[\[83a.7\]]pa'i blo skyes pas ded dpon des rdza mkhan de la smras pa/_'di ltar kho bo la rte'u gcig cig yod kyi gal te 'dod na khrid de song shig_/rdza mkhan gyis smras pa/_ma nongs so/_/bdag ni rdza ma bgyid par 'gyur la/_'dis kyang gcog par 'gyur ro/_/de nas rte'u des rdza mkhan de'i 
[\[83b\]]
[\[83b.1\]]rkang pa gnyis la lces bldag par brtsams pa dang /_rdza mkhan de rte'u de la rjes su chags pa skyes nas des de khrid de khyim du song ngo /_/de la chung mas smras pa/_rje'i sras khyod kyis de las cung zad thob bam/_rte'u 'di thob bo/_/ma nongs so/_/khyod ni rdza ma byed par 'gyur la 
[\[83b.2\]]'dis kyang gcog par 'gyur ro/_/rte'u de chung ma'i rkang pa gnyis la yang lces bldag par brtsams pa dang /_chung ma de yang rte'u de la rjes su chags pa skyes so/_/rte'u de rdza ma so btang ba dang ma btang ba dag gi nang du 'gro ba na rdza ma 'ga' yang mi gcog nas rdza mkhan des chung ma la 
[\[83b.3\]]smras pa/_rte'u bzang po zhig ste shes bzhin du 'gro bar byed do/_/dus gzhan zhig na rdza mkhan de sgro ba thogs te sa len du song ba dang /_rte'u de yang de'i phyi bzhin thog thag 'brang zhing 'ongs so/_/rdza mkhan des sas sgro ba bkang ba dang /_rte'u des rgyab bzed nas/_rdza mkhan des 
[\[83b.4\]]sa'i sgro ba de rte'u de'i rgyab tu bkal nas des de khrid de khyim du 'ongs nas rdza mkhan des chung ma la smras pa/_bzang mo rte'u bzang po zhig ste/_kho bos phyin chad sa bskur dgos par mi 'gyur ro/_/kho bos der sa dgal bar byas khyod kyis 'dir phog shig chung ma de legs so zhes rte'u de 
[\[83b.5\]]la phub ma dang sran phub dag byin no/_/de'i tshe na bA rA Na sI na rgyal po tshangs byin zhes bya bas rgyal srid 'byor pa/_rgyas pa/_bde ba/_lo legs pa/_skye bo dang mi mang pos gang ba/_thab mo dang /_'thab pa dang /_'khrug long dang /_nang 'khrug rab tu zhi ba/_chom rkun dang /_mu ge dang 
[\[83b.6\]]nad dang bral ba/_sA lu dang /_bu ram shing gi phreng ba dang /_ba lang dang /_ma he phun sum tshogs pa byed du bcug ste chos dang ldan pa chos kyi rgyal pos chos kyi rgyal srid byed du bcug go/_/de'i rta cang shes dus la bab nas nyi 'og gi rgyal po rnams kyis rgyal po tshangs byin gyi rta cang shes 
[\[83b.7\]]dus la bab po zhes thos pa dang /_de dag gis de la yang na ni sgyu dpya 'jol cig yang na ni bA rA Na sI'i phyi rol gyi skyed mos tshal du ma byung shig_/de lta mi byed na gnya' ba nas btags te bkri'o zhes phrin spring ngo /_/rgyal po tshangs byin de dag la sgyu dpya 'jal bar yang mi byed/_'jigs pas 
[\[84a\]]
[\[84a.1\]]phyi rol gyi skyed mos tshal du yang 'byung bar mi byed cing 'dug go/_/ded dpon de yang mthar gyis bA rA Na sIr phyin pa dang /_rgyal po tshangs byin gyis byang lam nas ded dpon zhig gis zong rta lnga brgya ded de bA rA Na sIr phyin ces thos nas des blon po rnams la smras pa/_shes 
[\[84a.2\]]ldan dag ngas yun ji srid cig tu 'dir zhugs te 'dug par bya/_deng la rta cang shes tshol cig_/de dag ded dpon de'i gan du dong ste de dag gis rta de dag mthong nas gcig la gcig smras pa/_shes ldan dag rta 'di dag ni rta cang shes kyis btul ba sha stag yin na 'di na rta cang shes ni 
[\[84a.3\]]'ga' yang mi snang ngo /_/de dag gis rgod ma de mthong nas smras pa/_shes ldan dag rgod ma 'di las rta cang shes 'brangs na de ni mi snang ngo /_/de dag ded dpon gyi gan du song ste dris pa/_ded dpon khyod kyis rta 'ga' zhig btsongs pa'am/_gzhan la byin pa yod dam/_ded dpon 
[\[84a.4\]]gyis smras pa/_btsongs pa ni 'ga' yang med de/_'di ltar kho bos mchod gyur gyi gnas su rte'u zhig bkra mi shis so snyam nas rdza mkhan zhig la byin pa ni yod do/_/de dag gis gcig la gcig smras pa/_shes ldan dag ded dpon 'di ni blun po zhig yin te/_snying po gang yin pa 
[\[84a.5\]]bor nas snyigs ma dag ded de 'dir 'ongs so/_/de dag gis rgyal po la zhus te mchod gyur du dong nas de dag rdza mkhan de'i drung du dong ste dris pa/_khyod la rte'u 'dis ci bya/_rdza mkhan gyis smras pa/_'di kho bo'i sa dgal lo/_/de dag gis smras pa/_kho bo cag gis khyod la bong 
[\[84a.6\]]bu sbyin gyis khyod kyis kho bo cag la 'di byin cig_/rdza mkhan gyis smras pa/_kho bo la 'di nyid mkho'o/_/de dag gis smras pa/_glang bzhi dang ldan pa'i shing rta sbyin no/_/rdza mkhan gyis smras pa/_kho bo la 'di nyid mkho'o/_/de dag gis smras pa/_khyod deng gros gyis shig 
[\[84a.7\]]dang kho bo cag sang yang 'ong ngo zhes zer te dong ngo /_/chos nyid kyis na 'jig rten gnas pa chags nas ring po ma lon pa'i tshe na dud 'gro dag kyang smra shes pa yin pas rte'u des rdza mkhan de la smras pa/_de dag ci 'dod/_khyod 'dod do/_/ci'i phyir sbyin par mi byed/_ci khyod kyi snying 
[\[84b\]]
[\[84b.1\]]lam na kho bo ji srid 'tsho'i bar du khyod kyi sa khal byed cing phub ma dang sran phub za snyam mam kho bos rgyal po rgyal rigs spyi bor dbang bskur ba bkur bar bya zhing gser gyi snod nas bzang chas zil dngar gyis bcin pa dag bza' bar bya dgos so/_/de dag rte'u zhes zer na de dag la rta cang shes 
[\[84b.2\]]zhes zer du ngo tsha 'am ci zhes brjod par bya'o/_/gal te rin gyi phyir byin cig ces zer na de dag la yang na gser 'bum byin cig_/yang na 'di'i brla g.yas pas gser ji tsam 'dren nus pa de tsam byin cig ces brjod par bya'o/_/phyi de nyin bar de dag 'ongs te rdza mkhan la dris pa/_kwa'i nang 
[\[84b.3\]]rje khyod kyis gros byas sam/_gros byas so/_/'o na rte'u 'di byin cig khyed rta cang shes zhes zer du ngo tsha'am ci/_de dag gis bsams pa/_glen pa 'dis 'di rta cang shes yin nam ma yin ci shes te/_'di ltar rta 'di nyid byas pa gzo ba yin pas 'di nyid kyis 'di la smras par gyur gor ma 
[\[84b.4\]]chag snyam nas de dag gis smras pa/_rta cang shes yin yang rung /_rte'u yin yang rung gis rin gyi phyir byin cig_/rdza mkhan gyis smras pa/_yang na gser 'bum byin cig_/yang na 'di'i brla g.yas pas gser ji tsam 'dren nus pa de tsam byin cig_/de dag gis bsams pa/_'di 
[\[84b.5\]]mthu dang ldan pa yin pas chos mang po dag 'dren par 'gyur ba gang yin pa de lta bu'i gnas yod par 'gyur ro snyam nas smras pa/_gser 'bum sbyin no/_/de dag gis rgyal po tshangs sbyin la gser 'bum gyis rta cang shes khugs so zhes spring pa dang /_rgyal po tshangs pas byin gyis de 
[\[84b.6\]]dag la rin ji tsam gyis khug pa de tsam gyis long shig ces spring ngo /_/de dag gis gser 'bum gyis blangs nas de dag rta cang shes de khrid de bA rA Na sIr lhags nas de dag gis de rta bres kyi dang por btags te de la rtswa dang chas byin na de de mi za nas rgyal pos smras pa/_khyed kyi rta cang shes 
[\[84b.7\]]nad pa zhig khrid de 'ongs sam/_ci de dag gis smras pa/_'di bro 'tshal ba ma lags te/_'di ltar je 'di la rma'o zhes de nas 'dul sbyong bas tshigs su bcad pa smras pa/_mgyogs 'gro gang tshe ran chas chu med pa'i/_/rdza mkhan bres na mgo skams rus lpags tsam/_/rang sos 
[\[85a\]]
[\[85a.1\]]gtubs pa'i rtsa dag za ba soms/_/de tshe mang pos khyod la bsams ma gyur/_/'di na mgyogs 'gro stong gi thog 'dren cing /_/rgyal pos chibs ran mchog dag nyer bstabs pa/_/ci'i phyir mi za dris pa bdag la smros/_/de nas rab mgyogs drang po brtan 
[\[85a.2\]]ldan pa/_/mi bzod 'khrugs bcas mgyogs 'gro mchog gis ni/_/de las nyer zhi legs par bsams byas nas/_/'dul sbyong blo ldan mi mchog de la smras/_/'dir khyod kho bo'i yon tan de nyid shes/_/kho bo ji bzhin khyod kyis ma rig min/_/mkhas pas brnyas na sa steng mi rgyu zhing /_/
[\[85a.3\]]kho bo 'dir ni myur du shi yang bla/_/skye bo ngan pas yun ring brnyas gyur kyang /_/gal te yon tan khyod ldan de brnyas min/_/skye bo mdzangs pas skad cig brnyas gyur na/_/zhi ba gal te yon tan de brnyas yin/_/'dul sbyong bas rgyal po la smras pa/_lha 'di ni bro 'tshal ba ma lags kyi 'di ltar 
[\[85a.4\]]rim pa ma bgyis pas de'i slad du 'di ran dang chas mi 'tshal lo/_/'di'i rim pa ji ltar bya/_lha shul dpag tshad phyed dang gsum tshun chad mdzes par bgyi zhing grong khyer yang mdzes par bgyi/_rgyal po rgyal rigs spyi bor dbang bskur ba dpung gi tshogs yan lag bzhi dang bcas pas 
[\[85a.5\]]bsu bar bgyi/_phyogs gang du bzhag pa'i phyogs de zangs ma'i glegs bu dag gis g.yog par bgyi/_rgyal po'i sras bu thu bos mgo'i steng du gdugs srog shing brgya pa gzung bar bgyi/_rgyal po'i sras mo thu mos rnga yab gser can nor bus spras pas sbrang ma dag bskyab par bgyi/_rgyal 
[\[85a.6\]]po'i btsun mo dam pas gser gyi snod nas zil dngar gyis bcin pa'i bzang chas kyi zas bstabs par bgyi/_rgyal po'i blon po dam pas gser gyi chol zangs kyis rtug pa dor bar bgyi'o/_/rgyal pos smras pa/_de lta na 'di rgyal po yin gyi nga rgyal po ma yin no/_/'dul sbyong bas smras pa/_
[\[85a.7\]]lha 'di la dus thams cad du bsnyen bkur de ltar bgyi mi 'tshal te/_'di ltar dgung bdun gyi bar du bgyi'o/_/dgung bdun 'das nas bka' nyan par 'gyur ro/_/'das pa gang lags pa de da bgyi bar mi spyod kyang lhag ma gang lags pa de mdzad du gsol/_rgyal pos phyogs gang 
[\[85b\]]
[\[85b.1\]]du gzhag pa'i phyogs de zangs ma'i glegs bu dag gis kyang g.yogs/_rgyal po'i bu thu bo yang mgo'i steng du gdugs srog shing brgya pa 'dzin du bcug_/rgyal po'i bu mo thu mo yang rnga yab gser can nor bus spras pas sbrang ma dag skyob tu bcug_/rgyal po'i btsun mo dam pa yang 
[\[85b.2\]]gser gyi snod nas zil dngar gyis bcin pa'i bzang chas kyi zas stobs su bcug_/rgyal po'i blon po dam pa yang gser gyi chol zangs kyis rtug pa 'dor du bcug go/_/sa bdag 'dul sbyong bcas pa de la chags/_/shin tu dri zhim byug pa mchog 'chang zhing /_/sa bdag btsun mo 
[\[85b.3\]]zil dngar bzang chas kyis/_/snod bkang mgyogs 'gro mchog phyir 'dzin par byed/_rgyal po skyed mos tshal gyi sar 'gro bar 'dod pa la rta cang shes phul ba dang /_des rgyab smad nas rgyal pos 'dul sbyong ba la rmas pa/_'di rgyab mi na'am/_des smras pa/_lha bro mi 'tshal te/_
[\[85b.4\]]'di ltar rgyal po bcibs dka' bar 'gyur snyam nas de'i slad du 'dis rgyab smad do/_/rgyal pos zhon te song ba dang /_de 'gro ba na chu byung nas de de la mi rgal ba dang /_rgyal pos 'dul sbyong ba la rmas pa/_'di mi 'jigs sam/_lha mi 'jigs te 'di ltar rnga ma'i chab kyis rgyal po 
[\[85b.5\]]gsher bar gyur na mi rung ngo snyam pas de'i slad du rgal bar mi bgyid do/_/rgyal pos de'i rnga ma gser gyi sbubs su bcug pa dang de de las rgal to/_/rgyal po de skyed mos tshal du song ste bag med par 'dug pa dang /_nyi 'og gi rgyal po dag gis rgyal po tshangs byin skyed mos tshal du song ngo 
[\[85b.6\]]zhes thos nas/_de dag lhags nas grong khyer gyi sgo dag bzung ngo /_/rgyal po tshangs byin gyis nyi 'og gi rgyal po dag gis grong khyer gyi sgo dag bzung ngo zhes thos nas de rta cang shes la zhon pa dang /_bA rA Na sI dang skyed mos tshal gyi bar du rdzing bu tshangs ldan zhes bya ba ut+pa la dang /_pad ma dang /_
[\[85b.7\]]ku mu da dang /_pad ma dkar pos khebs pa zhig gis chod nas rta cang shes kyis bsams pa/_rgyal po rgyal rigs spyi bor dbang bskur ba/_gnod pa dang /_nyam nga ba dang /_phongs par gyur pa bdag gis yal bar dor ba ni bdag gi tshul dang mthun pa ma yin no snyam nas/_rta cang 
[\[86a\]]
[\[86a.1\]]shes des pad ma'i 'dab ma dag gi steng du rkang pa bzhag ste sge'u cung nas bA rA Na sIr zhugs pa dang /_rgyal po dga' nas blon po rnams la smras pa/_shes ldan dag gang gis rgyal po rgyal rigs spyi bor dbang bskur ba'i srog phyung ba de la ci sbyin/_lha rgyal 
[\[86a.2\]]srid kyi phyed do/_/rgyal pos smras pa/_'di ni dud 'gro yin pas 'di la rgyal srid kyi phyed kyis ci bya ste/_'di ltar 'di las rten te zhag bdun du sbyin pa dag sbyin/_bsod nams dag bya zhing dus ma yin par ku mu da'i dus ston bya'o snyam nas/_rgyal po de las rten te zhag bdun du sbyin 
[\[86a.3\]]pa dag sbyin pa dang /_bsod nams dag bya bar brtsams shing zhag bdun du dus ma yin par ku mu da'i dus ston dag byas pa dang /_ded dpon des mi dag la dris pa/_shes ldan dag ci'i phyir dus ma yin par ku mu da'i dus ston 'di byung bar gyur/_de dag gis de la smras pa/_rgyal 
[\[86a.4\]]pos mchod gyur ces bya ba'i gnas de nas rdza mkhan zhig las gser 'bum gyis rta cang shes nyos te 'dir 'ongs nas des rgyal po 'di'i srog phyung nas/_rgyal pos de las rten te zhag bdun du sbyin pa dag sbyin/_bsod nams dag byed cing dus ma yin par ku mu da'i dus ston 
[\[86a.5\]]byas so/_/ded dpon gyis bsams pa/_ma la rte'u de cang shes su ma gyur tam je song la de blta'o snyam nas de'i gan du song ba dang /_rta cang shes des smras pa/_kwa'i nang rje khyod kyis rta lnga brgya po dag gis ci thob/_gser 'bum mo/_/kho bo gcig pus kyang rdza mkhan de la gser 
[\[86a.6\]]'bum byin no/_/de brgyal te sa la 'gyel nas chu gdab pas srog phyir rnyed nas rta cang shes kyi rkang pa gnyis la gtugs te bzod pa gsol to/_/dge slong dag de'i tshe de'i dus na ded dpon gang yin pa de ni 'tsho byed gzhon nus gsos 'di nyid yin no/_/de'i tshe de'i dus na rta cang shes 
[\[86a.7\]]gang yin pa de ni lam pa 'di nyid yin te/_de'i tshe yang des gang gi tshe de'i yon tan dag mngon par mi shes pa de'i tshe na de la gus pa ma yin pa la zhugs par gyur la/_gang gi tshe de'i yon tan dag mngon par shes par gyur pa de'i tshe na rkang pa gnyis la gtugs te bzod pa gsol bar gyur 
[\[86b\]]
[\[86b.1\]]la/_da ltar yang des gang gi tshe 'di'i yon tan dag mngon par mi shes pa de'i tshe na 'di la gus pa ma yin pa la zhugs la/_gang gi tshe yon tan dag mngon par shes par gyur pa de'i tshe na rkang pa gnyis la gtugs te bzod pa gsol bar byed do/_/sangs rgyas bcom ldan 'das la dge 
[\[86b.2\]]slong rnams kyis zhus pa/_btsun pa tshe dang ldan pa lam pas las ci bgyis na las de'i rnam par smin pas bcom ldan 'das kyis sems sgyur ba la mkhas pa rnams kyi mchog tu lung bstan/_bcom ldan 'das kyis bka' stsal pa/_smon lam gyi dbang gis so/_/gang du smon lam 
[\[86b.3\]]btab/_dge slong dag sngon byung ba yang dag par rdzogs pa'i sangs rgyas 'od srung gi bstan pa la 'di rab tu byung bar gyur pa na gang las rab tu byung ba'i mkhan po de yang dag par rdzogs pa'i sangs rgyas 'od srung gis sems sgyur ba la mkhas pa rnams kyi mchog tu lung bstan to/_/de na 'dis 
[\[86b.4\]]tshe ji srid par tshangs par spyod pa spyad na yon tan gyi tshogs 'ga' yang ma thob nas de'i 'og tu 'chi ba'i tshe smon lam 'di skad ces bdag gis bcom ldan 'das de bzhin gshegs pa dgra bcom pa yang dag par rdzogs pa'i sangs rgyas yon tan bla na med pa 'od srung la tshe ji srid par tshangs par spyod 
[\[86b.5\]]pa spyad na yon tan gyi tshogs 'ga' yang ma thob ste/_bdag gis tshe ji srid par tshangs par spyod pa spyad pa'i dge ba'i rtsa ba 'dis bcom ldan 'das de bzhin gshegs pa dgra bcom pa yang dag par rdzogs pa'i sangs rgyas 'od srung gis bram ze'i khye'u bla ma la bram ze'i khye'u khyod ma 'ongs 
[\[86b.6\]]pa'i dus na skye dgu'i tshe lo brgya thub pa na de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/_bde bar gshegs pa/_'jig rten mkhyen pa/_skyes bu 'dul ba'i kha lo sgyur ba bla na med pa/_lha dang mi rnams kyi ston pa sangs 
[\[86b.7\]]rgyas bcom ldan 'das shAkya thub pa zhes bya bar 'gyur ro zhes lung bstan pa de'i bstan pa la bdag rab tu byung nas nyon mongs pa thams cad spangs pas dgra bcom pa nyid mngon du byed cing ji ltar mkhan po 'di bcom ldan 'das de bzhin gshegs pa dgra bcom pa yang dag par rdzogs 
[\[87a\]]
[\[87a.1\]]pa'i sangs rgyas 'od srung gis sems sgyur ba la mkhas pa rnams kyi mchog tu bstan pa de bzhin du bdag kyang bcom ldan 'das shAkya thub pa shAkya'i seng ge shAkya'i rgyal po'i gtso bo des sems sgyur ba la mkhas pa rnams kyi mchog tu bstan par gyur cig ces gdab par 
[\[87a.2\]]brtsams pas smon lam de'i dbang gis da ltar de bzhin gshegs pas sems sgyur ba la mkhas pa rnams kyi mchog tu bstan to/_/dge slong dag de ltar na las gcig tu gnag pa rnams kyi rnam par smin pa ni gcig tu gnag pa yin la/_las gcig tu dkar ba rnams kyi rnam par smin pa yang 
[\[87a.3\]]gcig tu dkar ba yin/_las 'dren ma rnams kyi rnam par smin pa yang 'dren ma yin no/_/dge slong dag de lta bas na las gcig tu gnag pa dang /_'dren ma rnams spangs te/_las gcig tu dkar ba rnams la brtsal bar bya ste/_dge slong dag khyed kyis de ltar bslab par bya'o/_/
[\[87a.4\]]las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/ma bskos par ston pa'i ltung byed de nyi shu gcig pa rdzogs [{]s+ho[,]so[}]//_//sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba 
[\[87a.5\]]na bzhugs so/_/bcom ldan 'das kyis dga' byed khyod kyis dge slong ma la 'doms shig_/dga' byed khyod kyis dge slong ma la rjes su ston cig_/dga' byed khyod kyis dge slong ma rnams la chos dang ldan pa'i gtam gyis shig ces bka' stsal nas/_de nas ut+pa la'i mdog 'khor 
[\[87a.6\]]dge slong ma lnga brgya tshe dang ldan pa dga' byed ga la ba der song ste/_phyin nas tshe dang ldan pa dga' byed kyi rkang pa gnyis la mgo bos phyag 'tshal te mtha' gcig du 'dug go/_/tshe dang ldan pa dga' byed kyis bsams pa/_bud med kyi yul ni shes rab chung ba yin no snyam nas des de 
[\[87a.7\]]la don dang /_tshig dang /_yi ge mdor 'dus pa 'dus pa dag gis chos bstan to/_/de shes rab can yin pas gong nas gong du 'dri bar byed nas tshe dang ldan pa dga' byed kyis lan btab cing /_des de la ji tsam na nyi ma nub pa'i dus la bab pa de tsam gyi bar du chos bstan nas de dag gis 
[\[87b\]]
[\[87b.1\]]de'i rkang pa gnyis la mgo bos phyag 'tshal te stan las langs te dong ba dang /_ji tsam na mnyan yod kyi sgo dag bcad par gyur nas dge slong ma rnams kyis sgo btsal ba dang /_sgo bas smras pa/_sgo bcad lags so/_/de dag gis smras pa/_phye shig lde mig dag rgyal po'i pho brang du 
[\[87b.2\]]'tshal to/_/de dag gis bsams pa/_'di nyid du 'khod do snyam nas mnyan yod dang ha cang mi ring ba na kun dga' ra ba zhig 'dug pa der de dag dong ngo /_/bcom ldan 'das kyis shing ljon pa yang rgan rims kyis bsko bar bya'o zhes bka' stsal pas de dag gis shing ljon pa dag 
[\[87b.3\]]rgan rims kyis bsko bar brtsams pa dang /_de na de dag shing ljon pa dag sgo ba rnams la a y+ye a y+ya ha De a ga e a ga ha De zhes 'bod pa'i sgra mthon po dang /_sgra chen po byung ngo /_/g.yon can lnga brgya tsam mnyan yod 'joms par 'dod pa dag lhags pa de dag gis sgra mthon 
[\[87b.4\]]po dang /_sgra chen po de thos nas/_de dag gis smras pa/_shes ldan dag mnyan yod na re zhig sdod cig_/shes ldan dag rje btsun mo'i 'khor gyis ma thos par 'di dag gzhom par bya'o/_/ut+pa la'i mdog gis bsams pa/_mi mdzes pa 'ga' zhig rig par mi 'gyur 
[\[87b.5\]]ram snyam na/_ji tsam na 'joms par 'dod pa'i g.yon can lnga brgya tsam po de dag mthong nas des 'phags skyes po'i dpung sprul te rnga pa Ta ha brdungs pa dang /_de dag gis smras pa/_shes ldan dag bdag cag 'phags skyes po'i dpung gis bskor te bdag cag zin par gyur na mi rung gis 
[\[87b.6\]]'bros par bya'o zhes de ltar rig nas de dag bros so/_/ut+pa la'i mdog gis dge slong ma de dag la smras pa/_phu nu mo dag g.yon can 'joms par 'dod pa lnga brgya tsam 'dir lhags nas kho mos de dag bsdigs nas bros kyis/_khad kyi dal bu dal bus lag brdas sgo phye shig_/de 
[\[87b.7\]]dag nang par sngar langs te mnyan yod du zhugs pa dang /_bram ze dang /_khyim bdag gis mthong nas de dag gis smras pa/_shAkya'i bu'i dge sbyong rnams kyis chos 'dre ba dang /_lhag par 'dre zhing tshangs par spyad pa spyod par byed pa bzang ngo /_/dge slong don nyung ngu dag ci'i phyir dge 
[\[88a\]]
[\[88a.1\]]slong dag nyi ma nub pa'i dus kyi bar du dge slong ma la ston par byed ces smod par byed/_phyar ka gtong bar byed/_kha zer bar byed pa'i skabs de dge slong rnams kyis bcom ldan 'das la gsol to/_/de nas bcom ldan 'das kyis byung ba 'di dang gleng gzhi 'di dang 
[\[88a.2\]]skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/_sangs rgyas bcom ldan 'das kyis tshe dang ldan pa dga' byed la 
[\[88a.3\]]rmas pa/_dga' byed khyod nyi ma nub pa'i dus kyi bar du dge slong ma la ston pa bden nam/_btsun pa mad do/_/sangs rgyas bcom ldan 'das kyis mi brtson pa dang mi sbyor ba dang /_ma brtags par spyod pa rnam par smad pa mdzad do/_/de nas bcom ldan 'das kyis brtson pa dang /_
[\[88a.4\]]sbyor ba dang brtags te spyod pa'i bsngags pa brjod nas/_dge slong rnams la bka' stsal pa/_dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan 
[\[88a.5\]]thos rnams kyis 'dul ba la bslab pa'i gzhi 'di ltar gdon par bya ste/_dge slong dge 'dun gyis bskos kyang nyi ma nub pa'i dus kyi bar du dge slong ma la ston na ltung byed do/_/dge slong zhes bya ba ni chos 'di pa'o/_/dge 'dun gyis zhes bya ba ni de bzhin gshegs pa'i nyan thos kyi dge 
[\[88a.6\]]'dun gyis so/_/bskos kyang zhes bya ba ni gsol ba dang gnyis kyi las kyis so/_/nyi ma nub pa'i dus kyi bar du zhes bya ba ni nyi ma nub pa'i dus la bab par ro/_/dge slong ma zhes bya ba ni chos 'di pa la'o/_/ston na zhes bya ba ni lhag pa'i tshul khrims dang /_lhag pa'i sems dang /_
[\[88a.7\]]lhag pa'i shes rab bo/_/ltung byed do zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang /_log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba de ma bshags shing so sor ma 
[\[88b\]]
[\[88b.1\]]bshags na dge ba'i chos rnams la sgrib par byed pa ste/_des na ltung byed do zhes gsungs so/_/de la ltung bar ji ltar 'gyur zhe na/_dge slong gi nyi ma nub pa la nyi ma nub par 'du shes pas dge slong ma la ston na ltung byed du 'gyur ro/_/dge slong gi nyi ma nub pa la yid gnyis za bas 
[\[88b.2\]]dge slong ma la ston na ltung byed du 'gyur ro/_/dge slong gis nyi ma ma nub pa la nyi ma nub par 'du shes pas dge slong ma la ston na nyes byas su 'gyur ro/_/dge slong gi nyi ma ma nub pa la yid gnyis za bas dge slong ma la ston na nyes byas su 'gyur ro/_/mtshan thog thag chos nyan par gyur pa 
[\[88b.3\]]dang /_gtsug lag khang gi sgo drung du ston pa dang /_sgo ma bcad par 'dug pa dang /_grong khyer gyi nang na gtsug lag khang ngam/_dbyar khang 'dug pa dang /_khyim gzhan du song ste ston pa la ltung ba med do/_las dang po pa dang /_smyos pa dang /_sems 'khrugs pa dang /_tshor ba dag 
[\[88b.4\]]gis nyen pa la ltung ba med do/_/dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/_btsun pa ut+pa la'i mdog gis dge slong ma lnga brgya g.yon can gyi 'jigs pa las yongs su bskyabs pa la gzigs/_bcom ldan 'das kyis 
[\[88b.5\]]bka' stsal pa/_dge slong dag da ltar du ma zad de/_'di ltar 'das pa'i dus na yang 'dis don mthun mang po seng ge'i 'jigs pa las yongs su bskyabs par gyur te de nyon cig dge slong dag sngon byung ba 'das pa'i dus na ri brags shig na khyim bdag cig 'dug pa des rigs mnyam 
[\[88b.6\]]pa las chung ma blangs nas de de dang lhan cig rtse bar byed/_dga' bar byed/_dga' mgur spyod par byed do/_/des chung ma la smras pa/_bzang mo kho bo zong thogs te yul gzhan du 'gro'o/_/chung mas smras pa/_rje'i sras bdag kyang mchi'o/_/khyim bdag gis smras pa/_
[\[88b.7\]]lam du khyod kyi g.yog sus byed par 'gyur/_khyod 'di nyid du 'dug shig chung mas bdag mi khrid do snyam nas ngu bar brtsams pa dang /_zho shas 'tsho ba dag gis khyim bdag la dris pa/_jo bos ci'i slad du 'di ngur stsal/_khyim bdag gis smras pa/_mi khrid do snyam nas so/_/de dag gis 
[\[89a\]]
[\[89a.1\]]smras pa/_ci'i slad du mi bkri/_khyim bdag gis smras pa/_der 'di'i g.yog su byed par 'gyur/_de dag gis smras pa/_der bdag cag gis 'di'i g.yog bgyi'o/_/khyim bdag des de khrid de song nas don mthun de dag dgon pa'i lam zhig tu mtshan 
[\[89a.2\]]mo btab pa dang /_don mthun de dag lam gyis dub pas nyal nas/_khyim bdag gi chung ma de mel tshe byed do/_/ji tsam na der seng ge 'ongs nas des mgal dum thogs te de bsdigs pa dang bros par gyur nas lhas tshigs su bcad pa smras pa/_gang phyir bya ba thams cad la/_/skyes pa 
[\[89a.3\]]'ba' zhig mkhas pa min/_/de dang de la bud med kyang /_/zin la mkhas pa nyid du 'gyur/_/dge slong dag de'i tshe de'i dus na khyim bdag gi chung ma gang yin pa de ni ut+pa la'i mdog 'di nyid yin la/_de'i tshe de'i dus na don mthun lnga brgya gang yin pa de dag ni dge slong ma lnga brgya 'di dag 
[\[89a.4\]]yin te/_de'i tshe yang 'dis don mthun mang po seng ge'i 'jigs pa las yongs su bskyabs par gyur la/_da ltar yang 'dis dge slong ma lnga brgya g.yon can gyi 'jigs pa las yongs su bskyabs so/_/nyi ma nub kyi bar du ston pa'i ltung byed de nyi shu gnyis pa rdzogs [{]s+ho[,]so[}]//_//
[\[89a.5\]]sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/bcom ldan 'das kyis dga' byed khyod kyis dge slong ma la thoms shig dga' byed khyod kyis dge slong ma la rjes su ston cig dga' byed khyod kyis dge slong ma rnams la chos dang 
[\[89a.6\]]ldan pa'i gtam gyis shig ces bka' stsal nas skye dgu'i bdag mo chen mo gau ta mI 'khor dge slong ma lnga brgya dang tshe dang ldan pa dga' byed ga la ba der song ste phyin nas tshe dang ldan pa dga' byed kyi rkang pa gnyis la mgo bos phyag 'tshal te mtha' gcig tu 'dug go/_/tshe dang ldan pa dga' 
[\[89a.7\]]byed kyis de la don dang /_tshig dang /_yi ge zab pa zab pa dag gis chos bstan to/_/bud med kyi yul ni shes rab 'chal pa'i phyir brda mi phrad cing 'jigs pa'i phyir 'dri mi nus so/_/de nas skye dgu'i bdag mo chen mo gau ta mIs tshe dang ldan pa dga' byed kyis smras pa la mngon par dga' 
[\[89b\]]
[\[89b.1\]]ba dang rjes su yi rang ba byas te tshe dang ldan pa dga' byed kyi rkang pa gnyis la mgo bos phyag 'tshal nas stan las langs te song nas/_bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/_/mtha' gcig 
[\[89b.2\]]tu 'dug nas bcom ldan 'das la skye dgu'i bdag mo chen mo gau ta mIs 'di skad ces gsol to/_/btsun pa 'phags pa dga' byed kyis dge slong ma rnams la don dang /_tshig dang /_yi ge zab pa zab pa dag gis chos bstan na/_bud med kyi yul ni shes rab 'chal pa'i slad du brda 
[\[89b.3\]]mi mjal cing /_'jigs pa'i slad du 'dri ba'i rngo mi thog ste/_bcom ldan 'das kyis sbyin pa ni mi 'jigs pa'i rgyu lags so zhes bka' stsal na/_gal te bcom ldan 'das kyis gnang na dge slong ma rnams kyis dge slong rnams la kun dga' bar 'gyur ba dag bgyi'o/_/bcom 
[\[89b.4\]]ldan 'das kyis bka' stsal pa/_de lta na gnong gis dge slong ma rnams kyis dge slong rnams la kun dga' bar 'gyur ba dag bya'o/_/bcom ldan 'das kyis dge slong ma rnams kyis dge slong rnams la kun dga' bar 'gyur ba dag bya'o zhes bka' stsal nas/_de dag gis ji ltar bya 
[\[89b.5\]]ba dag mi shes nas bcom ldan 'das kyis bka' stsal pa/_bca' ba lnga po rtsa ba dang sdong bu dang 'dab ma dang /_me tog dang /_'bras bu dag dang /_bza' ba lnga po 'bras chan dang /_zan dron dang /_'de gu dang /_sha dang /_snum khur dag dang /_lhung bzed dang /_chos gos dang /_
[\[89b.6\]]dra ba dang /_phor bu dang /_shur bu dang /_lcag phod dang /_shur bu phre'u dang /_rgya cang dag gis bya'o/_/dge slong ma zhig gis 'o thug khyer te rgyal byed kyi tshal du song ba dang drug sde dag gi kun du spyod pa ni 'dir bdag cag gis bram ze dang /_khyim bdag 'ongs shing lhags pa la yang 
[\[89b.7\]]chos bstan par bya/_rgol ba dag kyang tshar gcad par bya/_rang gi grags pa yang bsgrag par bya'o snyam nas/_drug sde las gang yang rung bas rgyal byed kyi tshal gyi sgo stong par mi 'jog pas nye dga' nang par sngar langs te so shing bor nas snam sbyar dmar ser gyon te rgyal byed kyi tshal gyi 
[\[90a\]]
[\[90a.1\]]sgo na 'chag cing 'dug go/_/nye [{]dga'as [,]dgas [}]dge slong ma de mthong nas de la dris pa/_khyer te 'ongs pa 'di ci/_'o thug go/_/su la blud/_'phags pa dga' byed do/_/gal te nye [{]dga'as [,]dgas [}]kyang 'o thug rnyed par 'gyur na rtag pa kho nar dge slong ma la ston par 'gyur ro/_/de 
[\[90a.2\]]bzhin du dge slong ma kha cig gis ni zho thug khyer te 'ongs/_kha cig gis ni hwags kyi la du khyer te 'ongs pa dang /_nye [{]dga'as [,]dgas [}]smras pa/_kho bo ko tshe dang ldan pa dga' byed chos bzang po'i chos kyis dge slong ma la ston snyam gyi/_kho bo ko tshe dang ldan pa dga' byed zas cung zad tsam gyi phyir dge 
[\[90a.3\]]slong ma la ston snyam mi sems so/_/dge slong don nyung ngu dag ci'i phyir dge slong dag dge slong rnams la 'di skad ces dge slong dag zas [{]chung zad [,]cung zad [}]tsam gyi phyir dge slong ma rnams la ston par byed ces zer zhes smod par byed/_phyar ka gtong bar byed/_kha zer bar byed pa'i skabs de dge slong rnams 
[\[90a.4\]]kyis bcom ldan 'das la gsol to/_/de nas bcom ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa ste 
[\[90a.5\]]zhes bya ba la sogs pa yang snga ma bzhin te/_sangs rgyas bcom ldan 'das kyis nye dga' la rmas pa/_nye dga' khyod dge slong rnams la 'di skad ces dge slong dag ni zas [{]chung zad [,]cung zad [}]tsam gyi phyir dge slong ma la ston to zhes zer ba bden nam/_btsun pa mad do/_/sangs rgyas bcom ldan 
[\[90a.6\]]'das kyis dge sbyong gi tshul ma yin pa/_rjes su mthun pa ma yin pa/_rung ba ma yin pa/_tshul dang mthun pa ma yin pa de ni rab tu byung bas bya ba ma yin no zhes rnam par smad pa mdzad do/_/de nas bcom ldan 'das kyis rnam grangs du mas rnam par smad nas dge slong rnams la bka' stsal 
[\[90a.7\]]pa/_dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge slong gang 
[\[90b\]]
[\[90b.1\]]dge slong rnams la 'di skad ces dge slong dag zas cung zad tsam gyi phyir dge slong ma la ston to zhes zer na ltung byed do/_/yang dge slong gang zhes bya ba ni shAkya'i bu nye dga' 'am/_gzhan yang de lta bu gang yin pa'o/_/dge slong rnams la zhes bya ba ni chos 'di pa rnams la'o/_/'di skad ces 
[\[90b.2\]]zhes bya ba ni 'di skad ces zer na'o/_/dge slong dag ces bya ba ni chos 'di pa dag go/_/zas cung zad tsam gyi phyir zhes bya ba ni bca' ba lnga dang /_bza' ba lnga'i phyir ro/_/dge slong ma la zhes bya ba ni chos 'di pa la'o/_/ston to zhes zer na zhes bya ba ni lhag pa'i tshul khrims dang /_lhag 
[\[90b.3\]]pa'i sems dang /_lhag pa'i shes rab bo/_/ltung byed do zhes bya ba ni sems can dmyal ba dang /_dud 'gro dang [{]yi dgas [,]yi dwags [}]ngan song dang /_ngan 'gro dang log par ltung ba dag tu sreg par byed/_'tshod par byed/_ltung bar byed pa'o/_/gzhan yang ltung ba de ma bshags shing so sor ma 
[\[90b.4\]]bshags na dge ba'i chos rnams la sgrib par byed pa ste/_des na ltung byed do zhes gsungs so/_/de la ltung bar ji ltar 'gyur zhe na/_dge slong gis ji tsam cung zad tsam dge slong rnams la 'di skad ces dge slong dag zas cung zad tsam gyi phyir dge slong ma la ston to zhes zer na thams cad du 
[\[90b.5\]]ltung byed du 'gyur ro/_/zas [{]chung zad [,]cung zad [}]tsam gyi phyir dge slong ma la ston pa bden na ltung ba med do/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/zas cung zad tsam gyi phyir ston pa'i ltung byed de nyi shu gsum pa rdzogs [{]s+ho[,]so[}]//_//
[\[90b.6\]]sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/mnyan yod na tshong dpon zhig 'dug pa des rigs mnyam pa las chung ma blangs nas de de dang lhan cig rtse bar byed/_dga' bar byed/_dga' mgur spyod par byed do/_/
[\[90b.7\]]de rgas pa'i gnas skabs su nye du zad par gyur cing nor zad pa dang /_longs spyod zad par gyur nas des chung ma la smras pa/_bzang mo kho bos da nor sgrub par mi nus kyis kho bo rab tu 'byung du 'gro'o/_/chung mas smras pa/_rje'i sras bdag kyang rab tu 'byung ngo /_/de ltar gyis shig 
[\[91a\]]
[\[91a.1\]]ces des chung ma skye dgu'i bdag mo chen mo gau ta mI'i gan du khrid de smras pa/_'phags ma bdag gi mchis 'brang 'di legs par gsungs pa'i chos 'dul ba la rab tu 'byung bar 'tshal na 'phags mas 'di rab tu dbyung du gsol/_rdzogs par bsnyen par mdzad du gsol/_
[\[91a.2\]]skye dgu'i bdag mo chen mo gau ta mIs de rab tu phyung zhing rdzogs par bsnyen par byas so/_/des tshong dpon la smras pa/_rje'i sras bud med kyi yul ni srid pa spyad pa lags kyis dus dang dus su spyon cig_/tshong dpon de yang rgyal byed kyi tshal du song ste dge slong gi gan du rab tu byung ngo /_/mnyan 
[\[91a.3\]]yod pa'i tshong dpon rab tu byung ngo zhes de grags shing bsod nams che bas des de'i chos gos dang /_bsod snyoms dang /_gnas mal dang /_na ba'i rkyen dang /_sman gyi yo byad dag grub po/_/de dus gzhan zhig na snam sbyar dmar ser gyon te dge slong ma de'i dbyar khang du song ba dang /_
[\[91a.4\]]dge slong ma des de'i rkang pa gnyis la mgo bos phyag 'tshal te/_mdun du 'dug nas des de'i snam sbyar de la yang dang yang du rtog nas dge slong des smras pa/_sring mo snam sbyar 'di 'dod dam/_des smras pa/_lha'i gnas kyi lhag ma bzhin du'o/_/des bsams pa/_bdag gi 'di 
[\[91a.5\]]la snam sbyar 'di sbyin par bya zhing bdag gis snam sbyar gzhan btsem par bya'o snyam nas/_des de la snam sbyar de byin te song ngo /_/de nas bcom ldan 'das kyis tshe dang ldan pa kun dga' bo la bka' stsal pa/_kun dga' bo song la dge slong rnams la dge slong dag de bzhin gshegs 
[\[91a.6\]]pa ko sa la dag tu ljongs rgyur gshegs kyis khyed cag las gang de bzhin gshegs pa dang thabs cig ljongs rgyur 'gro bar spro ba des chos gos dag long shig ces gyis shig_/tshe dang ldan pa kun dga' bos btsun pa bka' bzhin 'tshal zhes bcom ldan 'das las mnyan nas dge slong 
[\[91a.7\]]rnams la tshe dang ldan pa dag bcom ldan 'das ko sa la dag tu ljongs rgyur gshegs kyis khyed cag las gang de bzhin gshegs pa dang thabs cig ljongs rgyur 'gro bar spro ba des chos gos dag long shig ces bsgo'o/_/de nas bcom ldan 'das dul ba 'khor dul ba dang ldan pa/_zhi ba 'khor 
[\[91b\]]
[\[91b.1\]]zhi ba dang ldan pa/_grol ba 'khor grol ba dang ldan pa/_dbugs phyin pa 'khor dbugs phyin pa dang ldan pa/_thul ba 'khor thul ba dang ldan pa/_dgra bcom pa 'khor dgra bcom pa dang ldan pa/_'dod chags dang bral ba 'khor 'dod chags dang bral ba dang ldan pa/_mdzes pa 
[\[91b.2\]]'khor mdzes pa dang ldan pa/_khyu mchog ltar ba lang gi tshogs kyis yongs su bskor ba/_glang po che ltar glang po che'i phrug gu'i tshogs kyis yongs su bskor ba/_seng ge ltar mche ba can gyi tshogs kyis yongs su bskor ba/_ngang pa'i rgyal po ltar ngang pa'i tshogs kyis yongs su 
[\[91b.3\]]bskor ba/_nam mkha' lding ltar bya'i tshogs kyis yongs su bskor ba/_bram ze ltar slob ma'i tshogs kyis yongs su bskor ba/_sman pa mkhas pa ltar nad pa'i tshogs kyis yongs su bskor ba/_dpa' bo ltar ru pa'i tshogs kyis yongs su bskor ba/_sa mkhan ltar lam du 
[\[91b.4\]]zhugs pa'i tshogs kyis yongs su bskor ba/_ded dpon ltar tshong pa'i tshogs kyis yongs su bskor ba/_tshong dpon ltar 'khor gyi tshogs kyis yongs su bskor ba/_mkhar gyi rgyal po ltar blon po'i tshogs kyis yongs su bskor ba/_'khor los sgyur ba ltar bu stong gi 
[\[91b.5\]]tshogs kyis yongs su bskor ba/_zla ba ltar rgyu skar gyi tshogs kyis yongs su bskor ba/_nyi ma ltar 'od zer stong gi tshogs kyis yongs su bskor ba/_yul 'khor srung ltar dri za'i tshogs kyis yongs su bskor ba/_'phags skyes po ltar grul bum gyi tshogs kyis yongs 
[\[91b.6\]]su bskor ba/_mig mi bzang ltar klu'i tshogs kyis yongs su bskor ba/_nor sbyin ltar gnod sbyin gyi tshogs kyis yongs su bskor ba/_thags zangs ris ltar lha ma yin gyi tshogs kyis yongs su bskor ba/_brgya byin ltar sum bcu rtsa gsum pa'i tshogs kyis yongs 
[\[91b.7\]]su bskor ba/_tshangs pa ltar tshangs ris kyi tshogs kyis yongs su bskor ba/_dbang po rnams kyis shin tu dul ba/_spyod lam dang spyod pa ma 'khrugs pa/_chu gter ltar ting nge ba/_sprin ltar chu dang bcas pa/_glang po che'i rgyal po ltar dregs pa dang bral ba/_skyes 
[\[92a\]]
[\[92a.1\]]bu chen po'i mtshan sum bcu rtsa gnyis kyis legs par brgyan pa/_dpe byad bzang po brgyad bcus sku rnam par mdzes pa/_'od 'dom gang gis gzugs can brgyan pa/_nyi ma stong bas lhag pa'i 'od dang ldan pa/_rin po che'i ri bo 'gro ba ltar kun tu bzang ba/_
[\[92a.2\]]stobs bcu dang /_mi 'jigs pa bzhi dang /_ma 'dres pa'i dran pa nye bar gzhag pa gsum dang /_thugs rje chen po dang ldan pa kun shes kauN+Di n+ya dang /_rlangs pa dang /_ming chen dang /_ma 'gags pa dang /_shA ri'i bu dang /_maud gal gyi bu chen po dang /_'od srung dang /_kun 
[\[92a.3\]]dga' bo dang /_nam gru la sogs pa nyan thos chen po dag dang /_gzhan yang dge slong gi dge 'dun mang pos bskor te ko sa la dag tu ljongs rgyur gshegs so/_/chos nyid kyis na sangs rgyas bcom ldan 'das dag ljongs rgyur gshegs pa na 'ga' zhig chos gos stod g.yogs smad 
[\[92a.4\]]g.yogs dang bcas pas ljongs rgyu bar mi 'gyur ram snyam pas sku thams cad kyis g.yas phyogs nas glang po che'i lta stangs kyis rnam par gzigs pa yin pas bcom ldan 'das kyis dge slong de chos gos stod g.yogs smad g.yogs dang bcas pas ljongs rgyur 'gro ba gzigs 
[\[92a.5\]]so/_/gzigs nas kyang tshe dang ldan pa kun dga' bo la bka' stsal pa/_kun dga' bo dge slong dbyar gnas pa dag gis chos gos kyi rnyed pa ma grub bam/_bcom ldan 'das grub bo/_/kun dga' bo 'o na ci'i phyir dge slong 'di chos gos stod g.yogs smad g.yogs 
[\[92a.6\]]dang bcas pas ljongs rgyur 'gro/_tshe dang ldan pa kun dga' bos skabs de bcom ldan 'das la rgyas par gsol pa dang /_bcom ldan 'das kyis bka' stsal pa/_kun dga' bo dge slong dag dge slong ma nye du ma yin pa la gos dag sbyin nam/_btsun pa stsal 
[\[92a.7\]]to/_/bcom ldan 'das kyis bka' stsal pa/_kun dga' bo dge slong ma nye du ma yin pa ni 'di snyam du 'di'i chos gos gsum tshang ngam/_'on te ma tshang snyam du mi sems par 'di ltar thob bo cog len par byed kyi nye du la ni byin yang len par mi byed do/_/de nas bcom 
[\[92b\]]
[\[92b.1\]]ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/_sangs rgyas bcom 
[\[92b.2\]]ldan 'das kyis dge slong de la rmas pa/_dge slong khyod dge slong ma nye du ma yin pa la gos sbyin pa bden nam/_btsun pa mad do/_/sangs rgyas bcom ldan 'das kyis dge sbyong gi tshul ma yin pa/_rjes su mthun pa ma yin pa/_rung ba ma yin pa/_tshul dang mthun pa ma yin pa 
[\[92b.3\]]de ni rab tu byung bas bya ba ma yin no zhes rnam par smad pa mdzad do/_/de nas bcom ldan 'das kyis rnams grangs du mas rnam par smad nas dge slong rnams la bka' stsal pa/_dge slong dag de lta bas na phan yon bcu yang dag par gzigs pas 'dul ba la nyan thos rnams kyi 
[\[92b.4\]]bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge slong gang dge slong ma nye du ma yin pa la gos sbyin na ltung byed do/_/yang dge slong gang zhes bya ba ni chos 'di pa'o/_/
[\[92b.5\]]dge slong ma zhes bya ba yang chos 'di pa'o/_/nye du ma yin pa la zhes bya ba ni phyi mo dang /_mes po dang /_phrugs las brten pa'i bdun pa tshun chad ni nye du yin la de phan chad ni nye du ma yin no/_/gos zhes bya ba ni bdun po bal gos dang /_sha na'i gos dang /_zar ma'i gos dang /_du gu 
[\[92b.6\]]la'i gos dang /_ras bal gyi gos dang /_ko tam pa'i gos dang /_nyi 'og gi gos dag las gang yang rung ba'o/_/sbyin na zhes bya ba ni bslang mi dgos par ro/_/ltung byed do zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro 
[\[92b.7\]]dang log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/_des na ltung byed do zhes gsungs so/_/de la ltung bar ji ltar 'gyur zhe 
[\[93a\]]
[\[93a.1\]]na/_dge slong gis dge slong ma nye du ma yin pa la nye du ma yin par 'du shes pas gos byin na ltung byed du 'gyur ro/_/dge slong gis dge slong ma nye du ma yin pa la yid gnyis za bas gos byin na ltung byed du 'gyur ro/_/dge slong gis dge slong ma nye du la nye du ma 
[\[93a.2\]]yin par 'du shes pas gos byin na nyes byas su 'gyur ro/_/dge slong gis dge slong ma nye du la nye du ma yin par yid gnyis za bas gos byin na nyes byas su 'gyur ro/_/bor brlag byung ba la sbyin pa dang /_legs par smra ba la sbyin pa dang /_dge slong ma'i dge 'dun la gos kyi 
[\[93a.3\]]sbyin pa sbyin pa dang /_rdzogs par bsnyen par byed pa la sbyin pa dang /_rin gyi phyir sbyin pa dang /_brje ba'i phyir sbyin pa la ltung ba med do/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/gos sbyin pa'i ltung byed 
[\[93a.4\]]de nyi shu bzhi pa rdzogs [{]s+ho[,]so[}]//_//'dul ba rnam par 'byed pa/_bam po bzhi bcu dgu pa/_sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/dge slong ma sbed ma'i chos gos lnga ngan cing snam sbyar yang 
[\[93a.5\]]rnyings nas/_des ras yug chen cig rnyed pa dang de su zhig bdag gi chos gos tshem par 'gyur snyam du sems khong du chud cing 'dug pa na/_dge slong ma rnams kyis de la smras pa/_sbed ma khyod ci'i phyir sems khong du chud cing 'dug_/phu nu mo dag kho mo chos gos lnga ngan cing 
[\[93a.6\]]snam sbyar yang rnyings nas kho mos ras yug chen zhig rnyed na/_kho mo'i chos gos su 'drub par 'gyur mi shes so/_/sbed ma khyod gser gyi snod kyis slong mo la rgyu'am/_khyod kyi dge slong 'phags pa 'char ka rab tu bshes pa yin no/_/sbed mas smras pa/_des kho mo'i chos gos 
[\[93a.7\]]drubs par mi 'gyur ro/_/khyod kyis de la lan 'ga' bcol ba yod dam/_lan 'ga' yang bcol ba med do/_/ci khyod chu sgra grags pas lham 'bud dam/_song la chol cig dang 'drub par 'gyur ro/_/sbed ma 'char ka'i gan du song ste/_de'i rkang pa gnyis la mgo bos phyag 
[\[93b\]]
[\[93b.1\]]'tshal nas mdun du 'dug pa dang /_tshe dang ldan pa 'char kas de'i ras yug chen mthong nas de la smras pa/_sbed ma gang la ras yug chen 'di lta bu yod pa des ras sar pa las snam sbyar nyi rim byas te snying las chung ngus dge ba'i phyogs la tron byas par 'gyur ro/_/sbed mas 
[\[93b.2\]]smras pa/_'phags pa bdag khyod la ras yug chen mi 'bul ba ni ma lags na 'di ltar bdag gi chos gos lnga ngan cing snam sbyar yang rnyings pas khyod kyis bdag gi snam sbyar tshems te stsol cig_/'char kas bsams pa/_gal te re zhig btsem par byar yang bcu gnyis sde dag 
[\[93b.3\]]las gang dang gang dag la chos gos btsem par bya ba byung bar gyur pa de dag thams cad kyang bdag gi gan du khyer te 'ong bas de snyed cig btsem par yang ji ltar nus/_gal te mi btsem du ni tshig pa'i g.yar tshus kyang mi ster bar 'gyur bas 'di ltar ci nas kyang shing gi snod du bskol 
[\[93b.4\]]ba bzhin du dang po gang yin pa de nyid tha mar 'gyur ba de ltar btsem par bya'o snyam nas des de la smras pa/_zhog la song shig_/sbed mas bzhag ste song ba dang /_drug sde dag der dong nas de dag gis ras yug chen de mthong nas smras pa/_btsun pa 'char ka ras yug chen 
[\[93b.5\]]'di su'i/_las bdag gir bya ba de'i'o/_/gang gi sbed ma'i'o/_/'o na 'khod de ci rung btsem par bya'o/_/de ltar gyis shig_/de dag gis ras yug chen de brgyangs te dras shing drubs nas 'char kas snam sbyar de dang tshon sna lnga'i skud pa khyer te 'chag tu song nas/_des 
[\[93b.6\]]der song ste snam sbyar de la tshon sna lnga'i skud pas bdag nyid sbed ma'i mgul nas 'khyud de 'dug pa zhig skud ris su btsem nas de gtsug lag khang du 'ongs te snam sbyar de bltab nas chos gos kyi gdang la bkal te bzhag pa dang /_sbed ma yang 'ongs nas 'char kas smras pa/_
[\[93b.7\]]sbed ma kho bos kyang snam sbyar btsems na khyod kyang 'ongs so/_/des snam sbyar de bltab bzhin du sbed ma'i phrag pa la bkal te smras pa/_re zhig ji srid du tshon gyis ma bcal ba de srid du ma dbye shig_/ltung ba dang bcas par gyur ta re/_sbed mas snam sbyar de de bzhin bltab 
[\[94a\]]
[\[94a.1\]]bzhin kho nar dbyar khang du 'phags pa dang /_de la dge slong ma khrims zlas smras pa/_sbed ma 'phags pa 'char kas snam sbyar ji ltar btsems pa bltas 'on cig_/sbed mas de la smras pa/_'phags pa 'char ka na re re zhig ji srid du tshon gyis ma bcal 
[\[94a.2\]]ba de srid du ma dbye shig_/ltung ba dang bcas par gyur ta re zhes zer ro zhes ltar ma ster ro/_/sbed ma dbyar khang du song ba dang /_de la dge slong ma rnams kyis smras pa/_sbed ma 'phags pa 'char kas snam sbyar ji ltar btsems pa bltas 'on cig_/sbed mas smras pa/_'phags 
[\[94a.3\]]pa 'char ka na re re zhig ji srid du tshon gyis ma bcal ba de srid du ma dbye shig_/ltung ba dang bcas par gyur ta re zhes zer ro/_/dge slong ma grogs mo dag gis 'di la ltung bar 'gyur ba ci yod ces de'i rgyab logs su 'dug ste snam sbyar hur ces phrogs nas phye ste bltas pa dang /_
[\[94a.4\]]dge slong ma rnams kyis de la tshon sna lnga'i skud pas 'char ka sbed ma'i mgul nas 'khyud de 'dug pa skud ris su btsems pa mthong nas rta gad kyis btab ste smras pa/_sbed ma khyod la 'phags pa 'char kas yun ring mo zhig gis gzod 'khyud do/_/skye dgu'i bdag mo chen mo gau ta 
[\[94a.5\]]mIs thos nas des smras pa/_nu mo dag khyed mgo phyi zhing mchan khung spun pa yin na ci dgod/_de dag gis smras pa/_'phags ma ji lta ji ltar 'phags pa 'char kas mi mdzes pa bgyis pa la gzigs/_nu mo dag drug sde gnas ngan len kun du spyod pa dag gis 'drums pa 
[\[94a.6\]]ltung bas bcom ldan 'das kyi bstan pa 'jig par byed do zhes zer ba'i skabs de dge slong ma rnams kyis dge slong rnams la brjod nas/_dge slong rnams kyis bcom ldan 'das la gsol to/_/de nas bcom ldan 'das kyis byung ba 'di dang /_gleng gzhi 'di dang /_skabs 'di la 
[\[94a.7\]]dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/_sangs rgyas bcom ldan 'das kyis tshe dang ldan pa 'char ka la rmas pa/_'char 
[\[94b\]]
[\[94b.1\]]ka khyod dge slong ma nye du ma yin pa'i gos byed pa bden nam/_btsun pa mad do/_/sangs rgyas bcom ldan 'das kyis dge sbyong gi tshul ma yin pa/_rjes su mthun pa ma yin pa/_rung ba ma yin pa/_tshul dang mthun pa ma yin pa de ni rab tu byung bas bya ba ma yin no zhes rnam par 
[\[94b.2\]]smad pa mdzad do/_/de nas bcom ldan 'das kyis rnam grangs du mas rnam par smad nas dge slong rnams la bka' stsal pa/_dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs 
[\[94b.3\]]pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge slong gang dge slong ma nye du ma yin pa'i gos byed na ltung byed do/_/yang dge slong gang zhes bya ba ni 'char ka'am/_gzhan yang de lta bu gang yin pa'o/_/dge slong 
[\[94b.4\]]ma zhes bya ba ni chos 'di pa'o/_/nye du ma yin pa'i zhes bya ba ni phyi mo dang /_mes po dang /_phrugs kyi bdun pa tshun chad ni nye du yin la/_de phan chad ni nye du ma yin no/_/gos zhes bya ba ni bdun po bal gos dang /_sha na'i gos dang /_zar ma'i gos dang /_du gu la'i gos 
[\[94b.5\]]dang /_rab bal gyi gos dang /_ko tam pa'i gos dang /_nyi 'og gi gos dag las gang yang rung ba'o/_/byed na zhes bya ba ni 'tshem na'o/_/ltung byed do zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang /_log par ltung ba 
[\[94b.6\]]dag tu sreg par byed/_'tshod par byed ltung bar byed pa'o/_/gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/_des na ltung byed do zhes gsungs so/_/de la ltung bar ji ltar 'gyur zhe na/_dge slong gis dge slong ma 
[\[94b.7\]]nye du ma yin pa la nye du ma yin par 'du shes pas gos byed na ltung byed du 'gyur ro/_/dge slong gis dge slong ma nye du ma yin pa la yid gnyis za bas gos byed na ltung byed du 'gyur ro/_/dge slong gis dge slong ma nye du la nye du ma yin par 'du shes pas gos byed na nyes byas su 
[\[95a\]]
[\[95a.1\]]'gyur ro/_/dge slong gis dge slong ma nye du la yid gnyis za bas gos byed na nyes byas su 'gyur ro/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/gos byed pa'i ltung byed de nyi shu lnga 
[\[95a.2\]]pa rdzogs [{]s+ho[,]so[}]//_//sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/drug sde dag gis smras pa/_dga' bo nye dga' lhung bzed nag po can 'di dag ni rkang pa spre'u zhag gis bskus te 'gro na yang 'gro bar chas pa'i 
[\[95a.3\]]rnyed pa sgrub par byed/_'ong na yang blo bur du 'ongs pa'i rnyed pa sgrub par byed cing /_skye bo mang po dga' ba dang /_yid du 'ong bar yang 'gyur ro/_/yu bu cag ni khron pa'i rus sbal dang 'dra bar gar yang mi 'dong /_gang nas kyang mi 'ong bas rnyed pa 'thob pa dang /_skye bo mang po dga' ba dang /_
[\[95a.4\]]yid du 'ong bar ga la 'gyur gyis/_yu bu cag kyang 'dong ngo /_/gang du 'dong /_ljongs rgyur 'dong ngo /_/je sring mo dag blta'o zhes de dag snga dro sham thabs bgos lhung bzed dang chos gos thogs te mnyan yod du bsod snyoms la zhugs nas de dag dge slong ma'i dbyar khang du dong ste bcu 
[\[95a.5\]]gnyis sde dag gi gan du song nas smras pa/_sring mo dag khyed cag bltas kyis kho bo cag ljongs rgyur 'dong ngo /_/de dag ngus pa dang /_drug sde dag gis smras pa/_sring mo dag ngur ci yod/_gal te khyed cag ljongs rgyur bzhud na bdag cag la rgyal byed kyi tshal stongs par 'gyur ro/_/
[\[95a.6\]]drug sde dag gis smras pa/_sring mo dag bcom ldan 'das 'khor stong nyis brgya lnga bcu dang bzhugs na khyed cag bdag cag la rgyal byed kyi tshal stongs par 'gyur ro zhes zer ram/_de dag gis smras pa/_lhung bzed nag po can dag bdag cag mthong bar yang mi dga' na mchi ba dang /_
[\[95a.7\]]stan 'ding ba dang /_chos ston par lta ga la 'gyur/_nye [{]dga'as [,]dgas [}]smras pa/_sring mo dag 'o na lhan cig 'dong ngo /_/sbom dga' mos smras pa/_dge slong ma dag dge slong rnams dang lhan cig mchir rung ngam/_nye [{]dga'as [,]dgas [}]smras pa/_legs par rung ngo shin tu rung ngo gang du bkag 
[\[95b\]]
[\[95b.1\]]sus bkag lam rgyags mang po dag sta gon gyis shig_/de dag gis lam rgyags mang po dag sta gon byas so/_/drug sde dag snga dro sham thabs bgos lhung bzed dang chos gos thogs te mnyan yod du bsod snyoms la zhugs nas/_de dag mnyan yod du bsod snyoms brgyus nas dge 
[\[95b.2\]]slong ma'i dbyar khang du dong ba dang /_de dag la bcu gnyis sde dag gis smras pa/_jo bo cag je zhal tshus gsol cig_/de dag gis g.yar tshus byas byas pa na de dag gis lam rgyags sbyar ba thams cad zos nas de dag gis smras pa/_sring mo dag khyed kyis lam rgyags ji snyed 
[\[95b.3\]]sta gon byas pa bltas 'on cig_/de dag gis smras pa/_khyed kyis gsol ba de dag lags so/_/drug sde dag gis smras pa/_lam rgyags de tsam gyis ljongs rgyur ji ltar nus/_'di ltar lam kar lhag par bkres par 'gyur gyis lam rgyags mang du sta gon gyis shig_/de dag 
[\[95b.4\]]gis lam rgyags mang po dag sta gon byas te drug sde dag dang lhan cig ljongs rgyur 'phags so/_/bsod snyoms pa zhig kyang de dag dang lhan cig ljongs rgyur 'phags pa dang dge slong rnams kyis de la smras pa/_bsod snyoms pa 'di dag ni gnas ngan len kun du spyod pa yin gyis khyod 
[\[95b.5\]]'di dag dang lhan cig ljongs rgyur ma 'gro shig_/khyod la mtho 'tsham par 'gyur ro/_/bsod snyoms pas smras pa/_kho bo lo 'das pa yin pas 'di dag la lung mnod pa dang /_bklag pa dang /_kha ton dang /_yongs su dri ba dang /_rnal 'byor dang /_yid la bya ba 'ga' yang rag 
[\[95b.6\]]ma las pas 'di dag gis kho bo la tho btsam du ci yod ces des de dag gi tshig tshig ma yin par byas te drug sde dag dang lhan cig ljongs rgyur 'phags so/_/de dag gis/_gang gi tshe mtshams kyi phyi rol tu son pa de'i tshe na smras pa/_dga' bo nye dga' bdag cag gis yun ji srid du gzhan 
[\[95b.7\]]gyi spyod lam gyis 'khod par bya/_tshur sheg bdag cag rang rang gi spyod lam gyis 'khod par bya'o zhes dang por dga' bo 'dug nas de'i 'og tu dga' mo 'dug_/de'i 'og tu dga' bo'i lhan cig gnas pa 'dug_/de'i 'og tu dga' mo'i lhan cig gnas pa 'dug_/de'i 'og tu dga' 
[\[96a\]]
[\[96a.1\]]bo'i dge tshul 'dug_/de'i 'og tu dga' mo'i dge tshul 'dug go/_/de bzhin du nye dga' dang /_gtsug dga' mo la sogs pa yang spel mar bkod de dong ngo /_/don mthun de dang bram ze zhig 'gro ba des de dag mthong nas des smras pa/_'di ni dge sbyong yin/_de'i 
[\[96a.2\]]chung ma ni 'di yin/_de'i bu ni 'di yin/_de'i mna' ma ni 'di yin/_de'i tsha bo 'di yin/_de'i tsha bo'i chung ma ni 'di yin par shes so/_/nye [{]dga'as [,]dgas [}]thos nas des smras pa/_bkren pa khyod kyi gnya' ba rdog pas mnan nas 'di ni kho bo'i chung ma yin/_'di ni kho'i bu yin/_'di 
[\[96a.3\]]ni kho'i mna' ma yin/_'di ni kho bo'i tsha bo yin/_'di ni kho bo'i tsha bo'i chung ma yin/_bsod snyoms pa des bsams pa bdag shi ba ni bla'i gnas ngan len kun tu spyod pa 'di dag dang lhan cig ljongs rgyur 'gro ba ni mi rung ngo snyam nas de phyir log ste rgyal byed kyi tshal du song ba dang /_dge 
[\[96a.4\]]slong rnams kyis de mthong nas smras pa/_bsod snyoms pa ji lta bde bar brgyus sam/_tshe dang ldan pa dag ji ltar bde bar brgyus/_drug sde gnas ngan len kun tu spyod pa dag gis 'drums pa ltung bas bcom ldan 'das kyi bstan pa 'jig par byed do/_/ci byas/_des skabs de 
[\[96a.5\]]dge slong rnams la rgyas par brjod pa dang /_dge slong don nyung ngu dag ci'i phyir dge slong dag dge slong ma'i don mthun dang lhan cig 'thams nas 'gron lam du 'jug par byed ces smod par byed/_phyar ka gtong bar byed/_kha zer bar byed pa'i skabs de dge slong rnams kyis bcom 
[\[96a.6\]]ldan 'das la gsol to/_/de nas bcom ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do/_/zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa 
[\[96a.7\]]ste zhes bya ba la sogs pa yang snga ma bzhin te/_sangs rgyas bcom ldan 'das kyis drug sde dag la rmas pa/_dge slong dag khyed dge slong ma'i don mthun dang lhan cig 'thams nas 'gron lam du 'jug pa bden nam/_btsun pa mad do/_/sangs rgyas bcom ldan 'das kyis dge 
[\[96b\]]
[\[96b.1\]]sbyong gi tshul ma yin pa/_rjes su mthun pa ma yin pa/_rung ba ma yin pa tshul dang mthun pa ma yin pa de ni rab tu byung bas bya ba ma yin no/_/zhes rnam par smad pa mdzad do/_/de nas bcom ldan 'das kyis rnam grangs du mas rnam par smad nas dge slong rnams la bka' stsal 
[\[96b.2\]]pa/_dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge 
[\[96b.3\]]slong gang dge slong ma'i don mthun dang lhan cig 'thams nas 'gron lam du 'jug na ltung byed do zhes bcom ldan 'das kyis 'dul ba la nyan thos rnams kyi bslab pa'i gzhi de ltar bca' ba mdzad do/_/sangs rgyas bcom ldan 'das mnyan yod na rgyal byed kyi tshal mgon med 
[\[96b.4\]]zas sbyin gyi kun dga' ra ba na bzhugs so/_/dge slong ma rab tu mang po dag rgyal po'i khab tu dge slong ma'i dbyar khang rgyal po'i kun dga' ra bar dbyar gnas par khas blangs nas de dag dbyar gyi zla ba gsum po dag 'das nas/_bcom ldan 'das kyi zhabs la phyag 'tshal 
[\[96b.5\]]du mnyan yod du 'phags nas de dag gis mnyan yod du 'gro ba'i don mthun btsal bar brtsams pa dang /_ji tsam na de dag gis dge slong dang bcas pa'i don mthun mthong nas smras pa/_phu nu mo dag don mthun 'di ni dge slong dang bcas pa yin gyis/_dge slong med pa'i 
[\[96b.6\]]don mthun gzhan btsal bar bya'o/_/zhes de dag gis dge slong med pa'i don mthun gzhan btsal bar brtsams pa dang /_ji tsam na dge slong med pa'i don mthun ma rnyed nas de dag gis smras pa/_phu nu mo dag bdag cag gis shin tu yun ring por bsdad na yang dge slong med 
[\[96b.7\]]pa'i don mthun ma rnyed kyis don mthun 'di nyid dang mgo snang tsam gyis 'dong bar bya'o/_/zhes de dag don mthun de dang lhan cig mgo snang tsam gyis 'phags so/_/don mthun de shin tu rings par song nas de dag phyi bzhin 'brang zhing 'gro ba na chom rkun pa dag gis bcom nas de 
[\[97a\]]
[\[97a.1\]]dag mthar gyis mnyan yod du phyin te dge slong ma'i dbyar khang du dong ba dang dge slong ma rnams kyis mthong nas smras pa/_phu nu mo dag ji lta bde bar brgyus sam/_ji ltar bde bar brgyus/_bdag cag chom rkun pa dag gis bcom mo/_/phu nu mo dag ji ltar 
[\[97a.2\]]bdag cag bcom ldan 'das kyis yongs su btang ba de ltar ni ya mtshan can dgu bcu rtsa drug po dag gis kyang bud med kyi yul 'ga' yang yongs su ma btang ngo /_/zhes zer ba'i skabs de dge slong ma rnams kyis dge slong rnams la brjod nas dge slong rnams kyis bcom ldan 'das 
[\[97a.3\]]la gsol pa dang /_bcom ldan 'das kyis bka' stsal pa/_de lta bas na/_dus ma gtogs so/_/dge slong dag don mthun dang lhan cig ljongs rgyur 'dong ba na de dag bsod snyoms kyis phongs par gyur pa'i skabs de dge slong rnams kyis bcom ldan 'das la gsol pa dang /_
[\[97a.4\]]bcom ldan 'das kyis bka' stsal pa lam rgyags bskur bar bya'o/_/bcom ldan 'das kyis lam rgyags bskur bar bya'o zhes bka' stsal nas de dag gis sus bskur bar bya ba mi shes nas bcom ldan 'das kyis bka' stsal pa/_rtse rgod kyis bskur bar bya'o/_/rtse rgod 
[\[97a.5\]]med na rtse rgod mos bskur bar bya'o/_/rtse rgod mo med na dge tshul gyis bskur bar bya'o/_/dge tshul med na dge tshul mas bskur bar bya'o/_/dge tshul ma med na dge slong rnams kyis dge slong ma'i lam rgyags bskur bar bya zhing /_dge slong ma rnams kyis dge slong rnams 
[\[97a.6\]]kyi lam rgyags bskur bar bya ste/_dge slong rnams kyis dge slong ma rnams kyi byin len bstab par bya zhing /_dge slong ma rnams kyis dge slong rnams kyi byin len bstab par bya'o/_/dge slong dag ljongs rgyu zhing 'dong ba na na bar gyur nas dge slong ma dag gis de dag 
[\[97a.7\]]bor te dong nas/_bcom ldan 'das kyis bka' stsal pa/_dge slong ma rnams kyis kyang dge slong dag bkur bar bya'o/_/dge slong ma dag rkang pa logs nas 'dzin cing dge slong dag mgo logs nas 'dzin pa na dge slong ma dag 'dod chags skyes nas bcom ldan 'das kyis 
[\[97b\]]
[\[97b.1\]]bka' stsal pa/_dge slong dag gis rkang pa logs nas gzung bar bya zhing /_dge slong ma dag gis mgo logs nas gzung bar bya'o/_/de dag grong du phyin nas thams cad sdod pa na/_de dag bsod snyoms kyis phongs par gyur nas/_bcom ldan 'das kyis bka' stsal pa/_
[\[97b.2\]]thams cad kyis bsdad par mi bya bar de na ba'i sman dang zan legs par sbyar te dge slong gcig bzhag nas lhag ma rnams 'dong bar bya'o/_/dge slong ma rnams la yang de bzhin du bya'o/_/de nas bcom ldan 'das kyis bslab pa 'dod pa dang /_bslab pa la gus pa dang /_
[\[97b.3\]]bslab pa la yo byad bsnyungs pa'i bsngags pa brjod nas dge slong rnams la de dang mthun pa dang /_de'i shas che ba dang /_de dang 'tsham pa'i chos dang ldan pa'i bka' mchid mdzad nas dge slong rnams la bka' stsal pa/_dge slong dag de lta bas na snga ma ni bcas pa yin la/_'di ni 
[\[97b.4\]]gnang ba yin te/_nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge slong gang dge slong ma'i don mthun dang lhan cig 'thams nas 'gron lam du 'jug na dus ma gtogs te ltung byed do/_/de la dus ni 'di yin te/_lam don mthun gyis 
[\[97b.5\]]bgrod par bya ba dogs pa dang bcas par grags pa/_'jigs pa dang bcas par grags pa/_'jigs pa tha dad pas 'jigs su rung ba dang bcas par grags pa zhig na de la de ni dus yin no/_/yang dge slong gang zhes bya ba ni drug sde'am gzhan yang de lta bu gang yin pa'o/_/
[\[97b.6\]]dge slong ma'i don mthun dang lhan cig ces bya ba ni chos 'di pa'o/_/'thams nas zhes bya ba ni brda' byas nas so/_/'gron lam du zhes bya ba ni dgon pa'i lam du'o/_/'jug na zhes bya ba ni 'gro na'o/_/dus ma gtogs te zhes bya ba ni dus bzhag ste'o/_/ltung byed do zhes bya 
[\[97b.7\]]ba ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang /_log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba de ma bshags shing so sor ma bshags na dge ba'i chos rnams 
[\[98a\]]
[\[98a.1\]]la sgrib par byed pa ste/_des na ltung byed do zhes gsungs so/_/de la dus ni 'di yin te lam don mthun gyis bgrod par bya ba zhes bya ba ni don mthun med par bgrod mi nus pa'o/_/dogs pa dang bcas par grags pa zhes bya ba ni chom rkun pa dang g.yon 
[\[98a.2\]]can gyis 'jigs par grags pa'o/_/'jigs pa dang bcas par grags pa zhes bya ba ni seng ge dang /_stag dang /_gung gis 'jigs par grags pa'o/_/'jigs pa tha dad pas 'jigs su rung ba dang bcas par grags pa zhig na zhes bya ba ni sha sbrang dang /_sbrang 
[\[98a.3\]]bu mchu [{]rings [,]ring [}]dang /_rlung dang /_nyi ma dang /_sdig sbrul gyi 'jigs pa tha dad pas 'jigs su rung ba dang bcas par grags pa zhig na'o/_/de la ltung bar ji ltar 'gyur zhe na/_dge slong gis ji tsam cung zad dge slong ma'i don mthun dang lhan cig 'thams nas 'gron lam du 
[\[98a.4\]]'jug na rgyang grags phyed phyed du nyes byas su 'gyur ro/_/rgyang grags re rer ltung byed du 'gyur ro/_/dge slong gis dge slong ma'i don mthun dang lhan cig 'thams nas grong nas dgon pa'i 'gron lam du 'jug na grong rgyang grags kyis bar du chod pa bdun po dag gi rgyang grags 
[\[98a.5\]]phyed phyed du nyes byas su 'gyur la/_rgyang grags re rer ltung byed du 'gyur ro/_/dge slong gis dge slong ma'i don mthun dang lhan cig 'thams nas dgon pa nas grong gi 'gron lam du 'jug na grong rgyang grags kyis bar du chod pa bdun po dag gi rgyang grags phyed phyed du nyes byas 
[\[98a.6\]]su 'gyur la/_rgyang grags re rer ltung byed du 'gyur ro/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/dge slong ma dang lhan cig 'gron lam du 'jug pa'i ltung byed de nyi shu drug pa rdzogs [{]s+ho[,]so[}]//_//
[\[98a.7\]]sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/drug sde dag gis smras pa/_dga' bo nye dga' lhung bzed nag po can 'di dag ni rkang pa spre'u zhag gis bskus te/_'gron na yang 'gro bar chas pas rnyed 
[\[98b\]]
[\[98b.1\]]pa sgrub par byed/_'ong na yang blo bur du 'ongs pa'i rnyed pa sgrub par byed cing /_skye bo mang po dag dga' ba dang /_yid du 'ong bar yang 'gyur ro/_/yu bu cag ni khron pa'i rus sbal dang 'dra bar gar yang mi 'dong /_gang nas kyang mi 'ong bas rnyed pa thob pa dang /_skye bo mang 
[\[98b.2\]]po dag dga' ba dang /_yid du 'ong bar ga la 'gyur gyis yu bu cag kyang 'dong ngo /_/gang du 'dong /_ljongs rgyur 'dong ngo /_/je sring mo dag blta'o zhes de dag snga dro sham thabs bgos lhung bzed dang chos gos thogs te mnyan yod du bsod snyoms la zhugs nas de dag dge 
[\[98b.3\]]slong ma'i dbyar khang du dong ste bcu gnyis sde dag gi gan du dong nas smras pa/_sring mo dag khyed cag bltas kyis kho bo cag ljongs rgyur 'dong ngo /_/de dag ngus pa dang /_drug sde dag gis smras pa/_sring mo dag ngur ci yod/_gal te khyed cag ljongs rgyur bzhud na bdag 
[\[98b.4\]]cag la rgyal byed kyi tshal stongs par 'gyur ro/_/drug sde dag gis smras pa sring mo dag bcom ldan 'das 'khor stong nyis brgya lnga bcu dang bzhugs na/_khyed cag bdag cag la rgyal byed kyi tshal stongs par 'gyur ro zhes zer ram de dag gis smras pa/_lhung bzed nag po can 
[\[98b.5\]]dag bdag cag mthong bar yang mi dga' na/_mchi ba dang stan gding ba dang /_chos ston par lta ga la 'gyur/_nye [{]dga'as [,]dgas [}]smras pa/_sring mo dag 'o na lhan cig 'dong ngo de dag gis smras pa/_bcom ldan 'das kyis dge slong dge slong ma'i don mthun dang lhan cig 
[\[98b.6\]]'thams nas 'gron lam du 'jug na dus ma gtogs te ltung byed do zhes bslab pa'i gzhi bca' ba ma mdzad dam/_nye [{]dga'as [,]dgas [}]smras pa/_de ni skam sa'i lam du bca' ba mdzad pas bdag cag gru'i lam du 'dong ngo /_/sbom dga' mos smras pa/_dge slong ma dag dge 
[\[98b.7\]]slong dag dang lhan cig gru'i lam du mchir rung ngam/_nye [{]dga'as [,]dgas [}]smras pa/_legs par rung ngo /_/shin tu rung ngo /_/gang du bkag_/sus bkag_/lam rgyags mang po dag sta gon gyis shig_/de dag gis lam rgyags mang po dag lta gon byas so/_/drug sde dag 
[\[99a\]]
[\[99a.1\]]snga dro sham thabs bgos/_lhung bzed dang chos gos thogs te mnyan yod du bsod snyoms la zhugs nas/_de dag mnyan yod du bsod snyoms brgyus nas dge slong ma'i dbyar khang du dong ba dang /_de dag la bcu gnyis sde dag gis smras pa/_
[\[99a.2\]]jo bo cag je zhal tshus gsol cig_/de dag gis g.yar tshus byas pa na de dag gis lam rgyags sbyar ba thams cad zos nas/_de dag gis smras pa/_sring mo dag khyed kyis lam rgyags ji snyed sta gon byas pa bltas 'on cig_/de dag gis smras pa/_khyed 
[\[99a.3\]]kyis gsol pa de dag lags so/_/drug sde dag gis smras pa/_lam rgyags de tsam gyis ljongs rgyur ji ltar nus/_'di ltar lam kar lhag par bkres par 'gyur gyis lam rgyags mang du sta gon gyis shig_/de dag gis lam rgyags mang po dag sta 
[\[99a.4\]]gon byas te drug sde dag dang lhan cig ljongs rgyur 'phags so/_/bsod snyoms pa zhig kyang de dag dang ljongs rgyur 'phags pa dang /_dge slong rnams kyis de la smras pa/_bsod snyoms pa 'di dag ni gnas ngan len kun du spyod pa yin gyis 'di dag dang lhan 
[\[99a.5\]]cig ljongs rgyur ma 'gro shig_/khyod la mtho 'tsham par 'gyur ro/_/bsod snyoms pas smras pa/_kho bo lo 'das pa yin pas 'di dag la lung mnod pa dang /_bklag pa dang /_kha ton dang /_yongs su dri ba dang /_rnal 'byor dang /_yid la bya ba 'ga' 
[\[99a.6\]]yang rag ma las pas 'di dag gis kho bo la tho btsam du ci yod ces des de dag gi tshig tshig ma yin par byas te/_drug sde dag dang lhan cig grur 'jug tu 'phags so/_/de dag gis gang gi tshe mtshams kyi phyi rol du son pa de'i tshe na smras pa/_dga' bo nye dga' 
[\[99a.7\]]bdag cag gis yun ji srid du gzhan gyi spyod lam gyis 'khod par bya/_tshur gshegs bdag cag rang rang gi spyod lam gyis 'khod par bya'o/_/zhes dang por dga' bo 'dug nas/_de'i 'og tu dga' mo 'dug_/de'i 'og tu dga' bo'i lhan cig gnas 
[\[99b\]]
[\[99b.1\]]pa 'dug_/de'i 'og tu dga' mo'i lhan cig gnas pa 'dug_/de'i 'og tu dga' bo'i dge tshul 'dug_/de'i 'og tu dga' mo'i dge tshul ma 'dug_/de bzhin du nye dga' dang /_gtsug dga' mo la sogs pa yang spel mar bkod de dong ngo /_/don mthun de 
[\[99b.2\]]dang bram ze zhig lhan cig 'gro ba des de dag mthong nas des smras pa/_'di ni dge sbyong yin de'i chung ma ni 'di yin de'i bu ni 'di yin de'i mna' ma ni 'di yin/_de'i tsha bo ni 'di yin/_de'i tsha bo'i chung ma ni 'di yin par shes so/_/nye [{]dga'as [,]dgas [}]thos nas des smras 
[\[99b.3\]]pa/_bkren pa khyod kyi gnya' ba rdog pas mnan nas 'di ni kho bo'i chung ma yin/_'di ni kho bo'i bu yin/_'di ni kho bo'i mna' ma yin/_'di ni kho bo'i tsha bo yin/_'di ni kho bo'i tsha bo'i chung ma yin no/_/bsod snyoms pa des bsams pa bdag shi ba ni bla'i 
[\[99b.4\]]gnas ngan len kun du spyod pa 'di dag dang lhan cig grur zhugs te 'gro ba ni mi rung ngo snyam nas/_de phyir log ste rgyal byed kyi tshal du song ba dang /_dge slong rnams kyis de mthong nas smras pa/_bsod snyoms pa ji lta bde bar brgyus sam/_tshe dang ldan pa 
[\[99b.5\]]dag ji ltar bde bar brgyus/_drug sde gnas ngan len kun du spyod pa dag gis 'drums pa ltung bas bcom ldan 'das kyi bstan pa 'jig par byed do/_/ci byas/_des skabs de dge slong rnams la rgyas par brjod pa dang /_dge slong don nyung ngu dag ci'i phyir dge slong 
[\[99b.6\]]dag dge slong ma'i don mthun dang lhan cig 'thams nas gru gcig tu 'jug par byed ces smod par byed/_phyar ka gtong bar byed kha zer bar byed pa'i skabs de dge slong rnams kyis bcom ldan 'das la gsol to/_/de nas bcom ldan 'das kyis byung ba 'di dang /_
[\[99b.7\]]gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/_sangs rgyas bcom ldan 
[\[100a\]]
[\[100a.1\]]'das kyis drug sde dag la rmas pa/_dge slong dag khyed dge slong ma'i don mthun dang lhan cig 'thams nas gru gcig tu 'jug pa bden nam btsun pa mad do/_/sangs rgyas bcom ldan 'das kyis dge sbyong gi tshul ma yin pa/_rjes su mthun 
[\[100a.2\]]pa ma yin pa/_rung ba ma yin pa/_tshul dang mthun pa ma yin pa de ni rab tu byung bas bya ba ma yin no/_/zhes rnam par smad pa mdzad do/_/de nas bcom ldan 'das kyis rnam grangs du mas rnam par smad nas dge slong rnams la bka' stsal pa/_dge slong dag de 
[\[100a.3\]]lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge slong 
[\[100a.4\]]gang dge slong ma'i don mthun dang lhan cig 'thams nas gru gcig tu 'jug cing gyen du 'gro'am/_thur du 'gro na ltung byed do zhes bcom ldan 'das kyis 'dul ba la nyan thos rnams kyi bslab pa'i gzhi de ltar bca' ba mdzad do/_/sangs rgyas bcom ldan 'das 
[\[100a.5\]]mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/de'i tshe na khyim bdag cig gis chu klung gnas can gyi pha rol thi ba can gyi kun dga' ra bar dge 'dun gyi phyir gtsug lag khang byed du bcug nas/_des gtsug lag khang de 
[\[100a.6\]]dbul ba'i phyir gnyis ka'i dge 'dun spyan drangs so/_/dge slong ma zhig dge ba'i phyogs la brtson par gyur pa des bsams pa/_deng bdag gis bsod snyoms la brgyu mi dgos pas ji srid du gdugs tshod la nye bar ma gyur pa de srid kyi bar du dge ba'i phyogs la 
[\[100a.7\]]tron bya zhing /_de'i 'og tu dus shes par byas te 'gro'o snyam nas des ji srid du gdugs tshod la nye bar ma gyur pa de srid kyi bar du dge ba'i phyogs la tron byas nas/_de'i 'og tu dus shes par byas te chu klung gi 'gram du song ba dang /_ji tsam na dge slong dag grur 
[\[100b\]]
[\[100b.1\]]zhugs nas gru pas smras pa/_'phags ma grur zhugs shig_/bzhin [{]bzangs [,]bzang [}]je song shig dang /_gru gzhan bkang ba na 'gro'o/_/gru pa des yang dang yang du 'ongs te smras pa/_'phags ma grur zhugs shig_/des kyang smras pa/_bzhin [{]bzangs [,]bzang [}]je song shig 
[\[100b.2\]]dang /_gru gzhan bkang ba na 'gro'o/_/gru pa de song nas chu klung gi pha rol du gru phur pa la brtod de/_skye bo phal po che'i tshogs kyi nang du zhugs shing 'dug go/_/dge slong ma des yang dang yang du bos pa dang /_gru pa des tshig kyang ma ster nas de de na sdod sdod nas 
[\[100b.3\]]ji tsam na gdugs tshod yol nas/_de'i 'og tu dbyar khang du phyir log ste de ji srid du lus las mdangs ma yal ba de srid kyi bar du dge ba'i phyogs la tron byas nas/_gang gi tshe lus las mdangs yal ba de'i tshe na glos phab ste nyal ba dang /_dge slong ma rnams 
[\[100b.4\]]lhags te de la smras pa/_'phags ma gal te zas gzhan gyi yin zhes te lto yang gzhan gyi yin snyam mam/_ci byas/_ji tsam gyis glos phab ste nyal bar gyur pa de tsam gyis zas zos so/_/sus zos/_khyod kyis so/_/kho mos ma zos so/_/'o na ci'i phyir glos 
[\[100b.5\]]phab ste nyal/_des skabs de rgyas par dge slong ma rnams la brjod nas dge slong ma rnams kyis dge slong rnams la brjod do/_/dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_dge slong dag de lta bas na thad 
[\[100b.6\]]kar pha rol du 'gro ba ma gtogs so/_/de nas bcom ldan 'das kyis bslab pa 'dod pa dang /_bslab pa la gus pa dang /_bslab pa la yo byad bsnyungs pa'i bsngags pa brjod nas/_dge slong rnams la de dang mthun pa dang /_de'i shas che ba dang /_de dang 'tsham pa'i 
[\[100b.7\]]chos dang ldan pa'i bka' mchid mdzad nas dge slong rnams la bka' stsal pa/_dge slong dag de lta bas na snga ma ni bcas pa yin la/_'di ni gnang ba yin te/_nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge 
[\[101a\]]
[\[101a.1\]]slong gang dge slong ma'i don mthun dang lhan cig 'thams nas gru gcig tu 'jug cing gyen du 'gro'am/_thur du 'gro na thad kar pha rol du 'gro ba ma gtogs te ltung byed do/_/yang dge slong gang zhes bya ba ni drug sde 'am/_gzhan yang de lta bu 
[\[101a.2\]]gang yin pa'o/_/dge slong ma'i don mthun dang lhan cig ces bya ba ni chos 'di pa'i'o/_/'thams nas zhes bya ba ni brda byas nas so/_/gru gcig tu zhes bya ba ni sho gam gcig pa dang /_la gcan gcig pa dang /_gru btsas gcig par ro/_/'jug cing zhes bya ba ni 
[\[101a.3\]]zhon zhing ngo /_/gyen du 'gro 'am zhes bya ba ni rgyun las bzlog phyogs su 'gro ba'o/_/thur du 'gro na zhes bya ba ni rgyun phyogs su 'gro na'o/_/thad kar pha rol du 'gro ba ma gtogs te zhes bya ba ni thad kar pha rol du 'gro ba bzhag ste'o/_/ltung byed do zhes bya ni sems can 
[\[101a.4\]]dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang /_log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba de ma bshags shing /_so sor ma bshags na dge ba'i chos rnams la sgrib par 
[\[101a.5\]]byed pa ste/_des na ltung byed do zhes gsungs so/_/de la ltung bar ji ltar 'gyur zhe na/_dge slong gis ji tsam cung zad dge slong ma'i don mthun dang lhan cig 'thams nas gru gcig tu 'jug cing gyen du 'gro'am/_thur du 'gro na rgyang grags phyed phyed du nyes byas su 'gyur 
[\[101a.6\]]la/_rgyang grags re rer ltung byed du 'gyur ro/_/dge slong gis dge slong ma'i don mthun dang lhan cig 'thams nas grong nas dgon par gru gcig tu 'jug cing gyen du 'gro'am/_thur du 'gro na grong rgyang grags kyis bar du chod pa bdun po dag gi rgyang grags phyed 
[\[101a.7\]]phyed du nyes byas su 'gyur la/_rgyang grags re rer ltung byed du 'gyur ro/_/dge slong gis dge slong ma'i don mthun dang lhan cig 'thams nas dgon pa nas grong du gru gcig tu 'jug cing gyen du 'gro'am/_thur du 'gro na grong rgyang grags kyis bar du ma chod pa bdun po 
[\[101b\]]
[\[101b.1\]]dag gi rgyang grags phyed phyed du nyes byas su 'gyur la/_rgyang grags re rer ltung byed du 'gyur ro/_/yo ba las bzur ba dang /_gtib chad pa las bzur ba dang /_dba' klong las bzur ba dang /_ru skya chag pa dang /_gdos pa chag pa dang /_ru skya 'dzin pa mi nyan pa 
[\[101b.2\]]la ltung ba med do/_/'gram gnyis na bar chad brgyad po dag las gang yang rung ba nye bar gnas na ltung ba med do/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/dge slong ma dang lhan cig grur 'jug 
[\[101b.3\]]pa'i ltung byed de nyi shu bdun pa rdzogs [{]s+ho[,]so[}]//_//sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/de nas tshe dang ldan pa 'char ka snga dro sham thabs bgos lhung bzed dang chos gos thogs 
[\[101b.4\]]te mnyan yod du bsod snyoms la zhugs nas mthar gyis mnyan yod du bsod snyoms la rgyu ba na khyim bdag gi chung ma sbed ma'i khyim ga la ba der song ngo /_/khyim bdag gi chung ma sbed mas tshe dang ldan pa 'char ka thag ring po kho na nas mthong ste/_mthong nas kyang tshe dang 
[\[101b.5\]]ldan pa 'char ka'i phyir stan shom par byed cing 'di skad ces kyang smras so/_/btsun pa 'char ka tshur spyon btsun pa 'char ka byon pa legs so/_/btsun pa 'char ka gdan bshams pa nyid la bzhugs shig_/tshe dang ldan pa 'char ka kha nang du bltas te 'dug go/_/
[\[101b.6\]]khyim bdag gi chung ma sbed ma yang tshe dang ldan pa 'char ka'i rkang pa gnyis la phyag 'tshal te kha phyir bltas te 'dug go/_/'char kas de la ji tsam pa de tsam gyis chos bstan nas sngon bgad pa dang /_rtses pa dang /_dga' ba byas pa dang /_dga' mgur spyad pa dag dran 
[\[101b.7\]]par bya bar brtsams te/_sbed ma khyod kyis bdag cag gnyis skyed mos tshal dang /_'dun sa dang /_lha'i gnas ga ge mo zhig tu bca' ba 'di dang 'di lta bu 'chos pa dang /_bza' ba 'di dang 'di lta bu zos pa dang /_btung ba 'di dang 'di lta bu 'thungs pa 
[\[102a\]]
[\[102a.1\]]dang /_gnas mal 'di dang 'di lta bu bshams pa dang /_'bru mar gyi mar me 'di dang 'di lta bu btsugs shing der bdag cag gnyis kyis 'di dang 'di lta bu byas pa dran nam/_sbed mas smras pa dran no/_/bsod snyoms pa zhig snga dro sham thabs 
[\[102a.2\]]bgos lhung bzed dang chos gos thogs te mnyan yod du bsod snyoms la zhugs nas/_de mthar gyis mnyan yod du bsod snyoms la rgyu ba na khyim bdag gi chung ma sbed ma'i khyim ga la ba der song ba dang khyim bdag gi chung ma sbed mas de mthong nas des bsams 
[\[102a.3\]]pa gal te langs te/_bsod snyoms phul bar gyur na btsun pa 'char ka'i gtam spangs par 'gyur ro snyam nas des lag pas song shig ces brda byas so/_/'char kas sbed ma lag brda byed pa mthong nas des smras pa/_sbed ma khyod kho bo 'dug bzhin du mdun 
[\[102a.4\]]du skyes pa gzhan dang lhan cig lag brda byed dam sbed mas smras pa/_'phags pa bdag skyes pa gzhan dang lag brda mi bgyid de/_'di ltar bsod snyoms pa zhig mchis nas bdag gis bsams pa gal te langs te/_bsod snyoms phul bar gyur na 'phags pa'i 
[\[102a.5\]]bka' mchid spangs par 'gyur ro snyam nas bdag gis de la mchis shig ces lag brda bgyis so/_/'char kas smras pa sbed ma khyod kyi snying lam na kho bos khyod la 'phags pa'i bden pa bzhi'i gtam byas snyam mam ci 'di ltar kho bos lag pas bcal ba brgya dag 
[\[102a.6\]]gis longs spyod dag bsgrubs na khyod kyis sbyin pa dag byin zhing bsod nams dag byed kyang mi nus sam/_sbed mas bsod snyoms pa de bos te bca' ba dang /_bza' ba gtsang zhing bsod pa dag gis lhung bzed bkang ste byin nas des de khyer te song ngo /_/tshe dang 
[\[102a.7\]]ldan pa 'char ka zas kyi bya ba byas te gtsug lag khang du song ba dang /_bsod snyoms pa des bsams pa/_btsun pa 'char ka la gtam bya zhing thos nas mchog tu dga' ba bskyed par bya'o snyam nas des de la smras pa/_btsun pa 'char ka mchog tu 
[\[102b\]]
[\[102b.1\]]dga' ba skyed cig_/deng don gyis na bdag gis khyod kyi bsod snyoms zos so/_/bsod snyoms pa shes te des dang por khyod bos snyam mam ci des khyod song shig ces lag brda byas nas kho bos de'i 'og tu de'i phyir 'bod du bcug go/_/ci byin/_bca' ba dang bza' 
[\[102b.2\]]ba gtsang zhing bsod pas lhung bzed bkang ste byin te btsun pa 'char ka de ni khyod kyi yin no/_/de'i tshe na btsun pa 'char ka de nyid na 'dug par gyur tam 'dug go/_/khyod bud med kyi yul dang lhan cig gcig pu cig dang dben pa skyabs yod pa na stan la 'dug tu 
[\[102b.3\]]rung ngam rung yang srid mi rung yang srid de kho bo de ltar 'dug go/_/bsod snyoms pa khyod kyi deng de ltar kho bo'i bsod snyoms zos shing gal te mi bzod na kho bo las brten te bslab pa'i gzhi 'char chug shig_/ci de kho bos yal bar bor du re'am zhes zer ba'i 
[\[102b.4\]]skabs de dge slong rnams la brjod pa dang /_dge slong don nyung ngu dag ci'i phyir dge slong dag bud med kyi yul dang lhan cig gcig pu cig dang dben pa skyabs yod pa na stan la 'dug par byed ces smod par byed/_phyar ka gtong bar byed kha zer bar byed pa'i skabs 
[\[102b.5\]]de dge slong rnams kyis bcom ldan 'das la gsol to/_/de nas bcom ldan 'das kyis byung ba 'di dang gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni 
[\[102b.6\]]mkhyen bzhin du rmed par mdzad pa ste zhes bya ba la sogs pa yang snga ma bzhin te/_sangs rgyas bcom ldan 'das kyis tshe dang ldan pa 'char ka la rmas pa 'char ka khyod bud med kyi yul dang lhan cig gcig pu cig dang dben pa skyabs yod pa na stan la 'dug 
[\[102b.7\]]par byed pa bden nam btsun pa mad do/_/sangs rgyas bcom ldan 'das kyis dge sbyong gi tshul ma yin pa rjes su mthun pa ma yin pa/_rung ba ma yin pa/_tshul dang mthun pa ma yin pa de ni rab tu byung bas bya ba ma yin no zhes rnam par smad pa mdzad do/_/de nas 
[\[103a\]]
[\[103a.1\]]bcom ldan 'das kyis rnam grangs du mas rnam par smad nas dge slong rnams la bka' stsal pa/_dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste/_zhes bya ba la 
[\[103a.2\]]sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge slong gang bud med kyi yul dang lhan cig gcig pu cig dang dben pa skyabs yod pa na stan la 'dug na ltung byed do/_/yang dge slong gang zhes 
[\[103a.3\]]bya ba ni 'char ka'am/_gzhan yang de lta bu gang yin pa'o/_/bud med kyi yul dang zhes bya ba ni bud med dam/_gzhon nu ma mi tshangs par spyod pa sprod pa las byung ba'i chos sten nus pa dang ngo /_/lhan cig ces bya ba ni de dang lhan cig go/_/gcig pu cig dang zhes bya ba ni 
[\[103a.4\]]de dang ngo /_/dben pa zhes bya ba ni gang na bud med dang skyes pa dang ma ning gzhan 'ga' yang med pa'o/_/skyabs yod pa zhes bya ba ni lngas bskyabs pa na ste/_rtsig pas bskyabs pa dang /_rib mas bskyabs pa dang /_yol bas bskyabs pa dang /_thibs pos bskyabs pa 
[\[103a.5\]]dang /_mtshan mos bskyabs pa na'o/_/stan la zhes bya ba ni gzhi la'o/_/'dug na zhes bya ba ni 'dom gang gi nang du rkub tshos 'jog par byed na'o/_/ltung byed do zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang /_log 
[\[103a.6\]]par ltung ba dag tu sreg par byed/_'tshod par byed ltung bar byed pa'o/_/gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/_des na ltung byed do zhes gsungs so/_/de la ltung bar ji ltar 'gyur zhe na dge 
[\[103a.7\]]slong gis ji tsam cung zad bud med kyi yul dang lhan cig gcig pu cig dang dben pa skyabs yod pa na stan la 'dug na thams cad du ltung byed du 'gyur ro/_/sgo khang na 'dug pa dang sman 'thag tu 'jud pa dang sgo ma bcad par 'dug pa dang /_gzhan dag 'jug cing gzhan 
[\[103b\]]
[\[103b.1\]]dag 'byung na ltung ba med do/_/las dang po pa dang /_smyos pa dang sems 'khrugs pa dang /_tshor ba dag gis nyen pa la ltung ba med do/_/gcig pu 'dug pa'i ltung byed de nyi shu brgyad pa rdzogs [{]s+ho[,]so[}]//_//sangs rgyas bcom ldan 'das mnyan yod na rgyal byed kyi tshal mgon 
[\[103b.2\]]med zas sbyin gyi kun dga' ra ba na bzhugs so/_/gang gi tshe sbed ma rab tu byung nas de dge skos byed pa na dge slong ma rnams snga dro sham thabs bgos lhung bzed dang chos gos thogs te bsod snyoms la dong ba na sbed ma gtsug lag khang na phyag dar byed cing 'dug go/_/tshe 
[\[103b.3\]]dang ldan pa 'char ka yang snga dro sham thabs bgos lhung bzed dang chos gos thogs te mnyan yod du bsod snyoms la zhugs nas/_mnyan yod du bsod snyoms la rgyu ba na dge slong ma'i dbyar khang ga la ba der song ngo /_/sbed ma dge slong ma'i dbyar khang na phyag dar byed cing 
[\[103b.4\]]'dug pa des tshe dang ldan pa 'char ka thag ring po kho na nas mthong ste mthong nas kyang 'di skad ces smras so/_/'phags pa 'char ka byon pa legs so byon pa legs so zhes des phyags ma phyogs gcig tu bzhag nas tshe dang ldan pa 'char ka'i rkang pa gnyis la phyag 'tshal te 
[\[103b.5\]]mdun du 'greng ngo /_/'char kas de la ji tsam pa de tsam gyis chos bstan nas sngon bgad pa dang rtses pa dang /_dga' ba byas pa dang dga' mgur spyad pa dag dran par bya bar brtsams te sbed ma khyod kyis bdag cag skyed mos tshal dang /_'dun sa dang lha'i gnas ga ge mo 
[\[103b.6\]]zhig tu bca' ba 'di dang 'di lta bu 'chos pa dang bza' ba 'di dang 'di lta bu zos pa dang /_btung ba 'di dang 'di lta bu 'thungs pa dang gnas mal 'di dang 'di lta bu bshams pa dang 'bru mar gyi mar me 'di dang 'di lta bu btsugs shing der bdag cag gnyis kyis 'di dang 'di lta 
[\[103b.7\]]bu byas pa dran nam/_sbed mas smras pa dran no/_/de nas dge slong ma rgan mo nad ma zhig 'dug nas des bsams pa/_'di gnyis ci'i phyir na ma bag mar blangs pa tshun chad kyang gcig la gcig rjod par byed snyam mo/_/sbed mas smras pa/_'phags pa da bzhud cig 
[\[104a\]]
[\[104a.1\]]dge slong ma dag mchi bar 'gyur zhing dbyar khang phyag dar ma bgyis par mchis pas dge slong ma dag smod par 'gyur ro zhes des phyags ma blangs pa dang 'char ka song ngo /_/sbed mas gtsug lag khang phyag dar bya bar brtsams pa dang /_dge slong ma de dag 
[\[104a.2\]]kyang lhags nas de dag gis smras pa/_sbed ma khyod kyis ci byas na dbyar khang 'di de kho na bzhin du phyag dar dang bcas par 'dug_/sbed mas smras pa phu nu mo dag gang tshun chad nas khyed cag bsod snyoms la dong ba de tshun chad nas kho mo sa la ma 'dug go/_/dge slong ma rgan 
[\[104a.3\]]mo nad ma des thos nas des dge slong ma rnams la smras pa/_gang tshun chad khyed cag bsod snyoms la dong ba de tshun chad nas sbed ma ma 'dug pa de ni bden te/_'di ltar 'phags pa 'char ka byon par gyur nas 'di de dang lhan cig 'greng zhing /_ma bag mar blangs pa tshun 
[\[104a.4\]]chad kyang gcig gis gcig la brjod do/_/dge slong ma de dag gis sbed ma la dris pa sbed ma khyod kyis de ltar byas pa bden nam/_phu nu mo dag bden no/_/dge slong ma de dag ci'i phyir dge slong dge slong ma dang lhan cig gcig pu cig dang dben pa skyabs yod pa na 'greng 
[\[104a.5\]]bar byed ces smod par byed phyar ka gtong bar byed kha zer bar byed pa'i skabs de dge slong ma rnams kyis dge slong rnams la brjod pa dang /_dge slong don nyung ngu dag ci'i phyir dge slong dag dge slong ma dang lhan cig gcig pu cig dang dben pa skyabs yod pa na 'greng bar 
[\[104a.6\]]byed ces smod par byed/_phyar ka gtong bar byed kha zer bar byed pa'i skabs de dge slong rnams kyis bcom ldan 'das la gsol to/_/de nas bcom ldan 'das kyis byung ba 'di dang gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba 
[\[104a.7\]]la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/_sangs rgyas bcom ldan 'das kyis tshe dang ldan pa 'char ka la rmas pa/_'char ka khyod dge slong ma dang 
[\[104b\]]
[\[104b.1\]]lhan cig gcig pu cig dang dben pa skyabs yod pa na 'greng ba bden nam btsun pa mad do/_/sangs rgyas bcom ldan 'das kyis dge sbyong gi tshul ma yin pa rjes su mthun pa ma yin pa rung ba ma yin pa/_tshul dang mthun pa ma yin pa de ni rab tu byung bas bya ba ma yin no zhes 
[\[104b.2\]]rnam par smad pa mdzad do/_/de nas bcom ldan 'das kyis rnam grangs du mas rnam par smad nas dge slong rnams la bka' stsal pa/_dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste/_
[\[104b.3\]]zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge slong gang dge slong ma dang lhan cig gcig pu cig dang dben pa skyabs yod pa na 'greng na ltung byed do/_/yang dge slong gang zhes bya 
[\[104b.4\]]ba ni 'char ka'am/_gzhan yang de lta bu gang yin pa'o/_/dge slong ma dang zhes bya ba ni chos 'di pa dang ngo /_/lhan cig ces bya ba ni de de dang lhan cig go/_/gcig pu cig dang zhes bya ba de ni de de dang ngo /_/dben pa zhes bya ba ni gang na skyes pa dang /_bud med dang 
[\[104b.5\]]ma ning gzhan 'ga' yang med pa'o/_/skyabs yod pa na zhes bya ba ni lngas bskyabs pa na ste/_rtsig pas bskyabs pa dang rib mas bskyabs pa dang yol bas bskyabs pa dang /_thibs pos bskyabs pa dang /_mtshan mos bskyabs pa na'o/_/'greng na zhes bya ba ni 
[\[104b.6\]]'dom gang gi nang du 'greng na'o/_/ltung byed do zhes bya ba ni sems can dmyal ba dang /_dud 'gro dang [{]yi dgas [,]yi dwags [}]ngan song dang ngan 'gro dang log par ltung ba dag tu sreg par byed/_'tshod par byed ltung bar byed pa'o/_/gzhan yang ji srid du ltung ba de ma bshags 
[\[104b.7\]]shing so sor ma bshags na dge ba'i chos rnams la sgrib par byed pa ste/_des na ltung byed do zhes gsungs so/_/de la ltung bar ji ltar 'gyur zhe na/_dge slong gis ji tsam cung zad dge slong ma dang lhan cig gcig pu cig dang dben pa skyabs yod pa na 'greng 
[\[105a\]]
[\[105a.1\]]na thams cad du ltung byed du 'gyur ro/_/sgo khang du 'greng ba dang /_sman 'thag tu 'jud pa dang sgo ma bcad par 'greng ba dang /_gzhan dag 'jug cing gzhan dag 'byung na ltung ba med do/_/las dang po pa dang /_smyos pa dang /_sems 'khrugs pa 
[\[105a.2\]]dang /_tshor ba dag gis nyen pa la ltung ba med do/_/gcig pu 'greng ba'i ltung byed de nyi shu dgu pa rdzogs [{]s+ho[,]so[}]//_//sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/de'i tshe na tshe dang ldan pa 
[\[105a.3\]]'od srung chen po mnyan yod na/_shar gyi kun dga' ra ba na [{]ri dgas [,]ri dwags [}]'dzin gyi ma'i khang [{]bzangs [,]bzang [}]na 'dug go/_/de nas tshe dang ldan pa 'od srung chen po phye ma red nang du yang dag 'jog las langs nas/_bcom ldan 'das ga la ba der song ste phyin nas/_bcom ldan 
[\[105a.4\]]'das kyi zhabs gnyis la mgo bos phyag 'tshal te mtha' gcig tu 'dug go/_/mtha' gcig tu 'dug nas bcom ldan 'das kyis tshe dang ldan pa 'od srung chen po la 'di skad ces bka' stsal to/_/'od srung da ltar khyod ni rgan po rgas pa dgog tu gyur pa yin la nga'i 
[\[105a.5\]]smad g.yogs sha na'i gos phyag dar khrod dag ni lcis/_'od srung khyod dge 'dun gyi gtsug lag khang du shog la gang zag gis mgron du bos pa dag bdag gir gyis shig_/khyim bdag gis gos mtshon gyis dras pa dag kyang kha dog ngan par gyis la chong shig_/tshe 
[\[105a.6\]]dang ldan pa 'od srung chen pos cang mi smra bas bcom ldan 'das las mnyan to/_/de nas tshe dang ldan pa 'od srung chen pos/_bcom ldan 'das kyis bka' stsal pa la mngon par dga' ba dang rjes su yi rang ba byas te/_bcom ldan 'das kyi zhabs gnyis la 
[\[105a.7\]]mgo bos phyag 'tshal te song ngo /_/de'i tshe na mnyan yod na khyim bdag cig 'dug pa de la yun ring po nas smon pa 'di lta bu skyes te/_kye ma bdag gis gnas brtan 'od srung chen po lha dang mis mchod pa khyim gzhan du spyan drangs te bshos gsol na ci ma rung 
[\[105b\]]
[\[105b.1\]]snyam nas/_khyim bdag des bcom ldan 'das kyis 'phags pa 'od srung chen po dge 'dun la gtad pa thos so/_/thos nas kyang tshe dang ldan pa 'od srung chen po ga la ba der song ste phyin nas/_tshe dang ldan pa 'od srung chen po'i rkang pa gnyis la mgo bos phyag 'tshal te mtha' 
[\[105b.2\]]gcig tu 'dug go/_/mtha' gcig tu 'dug nas tshe dang ldan pa 'od srung chen po khyim bdag de la chos dang ldan pa'i gtam gyis yang dag par ston par byed/_yang dag par 'dzin du 'jud par byed/_yang dag par gzengs stod par byed/_yang dag par rab tu dga' 
[\[105b.3\]]bar byed do/_/rnam grangs du mas chos dang ldan pa'i gtam gyis yang dag par bstan/_yang dag par 'dzin du bcug_/yang dag par gzengs bstod/_yang dag par rab tu dga' bar byas nas cang mi smra'o/_/de nas khyim bdag de 'di snyam du sems te/_gal te bdag 
[\[105b.4\]]gis 'phags pa 'od srung chen po nyag gcig khyim gzhan du spyan drangs par gyur na mi gnang bar 'gyur ba de lta bu'i gnas yod par 'gyur gyis bdag gis de bdag nyid dang bzhi spyan drang ngo snyam mo/_/de nas khyim bdag de stan las langs te/_bla gos phrag pa gcig tu 
[\[105b.5\]]byas nas tshe dang ldan pa 'od srung chen po ga la ba de logs su thal mo sbyar ba btud nas tshe dang ldan pa 'od srung chen po la 'di skad ces smras so/_/'phags pa 'od srung chen pos sang bdag gi sdum par bdag nyid dang bzhi gdugs tshod gsol bar ci gnang tshe dang ldan pa 
[\[105b.6\]]'od srung chen pos khyim bdag de la cang mi smra bas dang du blangs so/_/de nas khyim bdag des tshe dang ldan pa 'od srung chen po cang mi smra bas dang du blangs par rig nas tshe dang ldan pa 'od srung chen po'i rkang pa gnyis la mgo bos phyag 'tshal te rang gi sdum pa ga la ba der 
[\[105b.7\]]song ste phyin nas chung ma la smras pa/_bzang mo kho bo la yun ring po nas smon pa 'di lta bu skyes te/_kye ma bdag gis gnas brtan 'od srung chen po lha dang mis mchod pa khyim gzhan du spyan drangs te bshos gsol na ci ma rung snyam nas/_kho bos de bdag nyid dang 
[\[106a\]]
[\[106a.1\]]bzhi sang khyim gzhan du gdugs tshod la spyan drangs na des kyang cang mi gsung bas gnang gis zhal zas bsod pa mang po dag sta gon gyis shig_/khyim bdag gi chung ma des khyim bdag las mnyan nas kha zas grang cha gang dag yin pa de dag ni de 
[\[106a.2\]]nyid kyi nyin mo sta gon byas/_dro bag gang dag yin pa de dag ni phyi de nyin par sta gon byas nas/_khyim bdag de nang par sngar langs te bsams pa/_gal te 'og gi sa gzhir gdan bshams na ni slong mo pa dag 'dong ba na lang long byed par 'gyur la/_gal te steng gi 
[\[106a.3\]]sa gzhir gdan bshams na ni der sbrang bu dag gis 'khrug long byed par 'gyur bas bar gyi sa gzhir gdan bsham par bya'o snyam nas des bar gyi sa gzhir stan bshams nas tshe dang ldan pa 'od srung chen po la mngag pas btsun pa 'od srung chen po gdugs tshod 
[\[106a.4\]]g.yar dgongs 'tshal na da de'i dus la bab par dgongs su gsol zhes bskul to/_/bcom ldan 'das kyis gang gi ngor mgron du bos pa des dus sngar der 'gro bar bya'o zhes bka' stsal pas/_de nas tshe dang ldan pa 'od srung chen po dus snga ba kho nar sham thabs 
[\[106a.5\]]bgos lhung bzed dang chos gos thogs te khyim bdag de'i sdum pa ga la ba der song ste phyin nas bar gyi sa gzhir 'dzegs te stan bshams pa nyid la 'dug go/_/de nas khyim bdag des tshe dang ldan pa 'od srung chen po'i rkang pa gnyis la mgo bos phyag 'tshal te mtha' 
[\[106a.6\]]gcig tu 'dug go/_/mtha' gcig tu 'dug nas tshe dang ldan pa 'od srung chen po khyim bdag de la chos dang ldan pa'i gtam gyis yang dag par ston par byed/_yang dag par 'dzin du 'jud par byed/_yang dag par gzengs stod par byed/_yang dag par rab tu dga' 
[\[106a.7\]]bar byed do/_/de nas dge slong ma sbom dga' mo snga dro sham thabs bgos lhung bzed dang chos gos thogs te mnyan yod du bsod snyoms la zhugs nas de mthar gyis bsod snyoms la rgyu ba na khyim der zhugs te 'di skad ces smras so/_/mtshan bzang a rog gya 
[\[106b\]]
[\[106b.1\]]bsod snyoms byin cig_/khyim bdag des smras pa/_'phags ma deng 'phags pa 'od srung chen po lha dang mis mchod pa bdag gi sdum par spyan drangs te zhal zas sta gon bgyis pas re zhig cung brel gyis bzhud cig sbom dga' mos smras pa/_de ni gzhan mu stegs 
[\[106b.2\]]can las rab tu byung ba/_bul ba mchog tu bul ba/_chung ba mchog tu chung ba yin la/_kho mo ni shAkya mo las rab tu byung ba sde snod gsum dang ldan pa/_chos sgrog pa rigs pa dang grol ba'i spobs pa can yin na de'i zan sbyor zhing kho mo la bsod snyoms mi 
[\[106b.3\]]ster mod tshe dang ldan pa 'od srung chen pos de thos te/_thos nas kyang bsams pa de la bsod nams ma yin pa mang po skye bar gyur na mi rung ngo snyam nas des mgul bsal ba'i sgra phyung ba dang /_tshe dang ldan pa 'od srung chen po dbyig gi gdangs dang ldan pa yin pas de'i 
[\[106b.4\]]sgras khyim thams cad gang bar gyur to/_/sbom dga' mos de'i sgra thos nas smras pa klu'i ming can 'di nyid na bzhugs so/_/khyim bdag des thos nas smras pa da gzod kho na de ni gzhan mu stegs can las rab tu byung ba bul ba mchog tu bul ba/_chung ba mchog tu chung ba 
[\[106b.5\]]yin la zhes zer zhing /_da ni klu'i ming can zhes zer ro zhes de gshe zhing bar gyi gzhi nas 'bab par brtsams pa dang /_sbom dga' mos de 'bab pa'i sgra thrig thrig zer ba thos nas des bsams pa/_khyim bdag 'di shugs 'di lta bus 'bab pa las na bdag la gnod pa 
[\[106b.6\]]byed par 'gyur gor ma chag snyam nas/_des shi nga dpung chad brdzes te 'bros par brtsams pa dang /_khyim bdag des smras pa/_dge sbyong ma mgo reg mo ma 'bros par sdod cig ci 'bros/_khyod kyis kho bo'i khyim du 'jug par mi bya'o/_/sbom dga' mos smras pa/_khyod 
[\[106b.7\]]kyi khyim rtug khung dang btson rar gyur cig_/khyod kyi khyim du gdol pa dag 'jug par gyur cig_/kho mo cag gis rgyal po las btsun mo'i 'khor gyis yongs su spang ba thob pas/_kho mo la ji tsam du reg par byed pa de tsam du kho mos khyod kyi lag pa gnyis mkhrig 
[\[107a\]]
[\[107a.1\]]ma nas gcod du gzhug go/_/khyim bdag des smras pa/_dge sbyong ma mgo reg mo dge slong ma gnas brtan mo gnas brtan mo dag gis rgyal po las/_btsun mo'i 'khor gyis yongs su spang ba thob pa yin gyis gnas ngan len kun du spyod pa khyod 
[\[107a.2\]]kyis ma thob bo/_/de nas khyim bdag de phyir log nas tshe dang ldan pa 'od srung chen po la bca' ba dang /_bza' ba gtsang zhing bsod pas rang gi lag nas tshim par byed/_stobs par byed do/_/rnam grangs du mas bca' ba dang /_bza' ba gtsang zhing bsod pas rang 
[\[107a.3\]]gi lag nas tshim par byas shing bstabs nas tshe dang ldan pa 'od srung chen po zan zos shing lag pa bsnyal lhung bzed bzhag par rig nas stan ches dma' ba zhig blangs te tshe dang ldan pa 'od srung chen po'i mdun du chos nyan pa'i phyir 'dug go/_/de nas tshe dang ldan pa 'od 
[\[107a.4\]]srung chen po khyim bdag de la chos dang ldan pa'i gtam gyis yang dag par ston par byed/_yang dag par 'dzin du 'jud par byed/_yang dag par gzengs stod par byed/_yang dag par rab tu dga' bar byed do/_/rnam grangs du mas chos dang ldan pa'i gtam gyis 
[\[107a.5\]]yang dag par bstan/_yang dag par 'dzin du bcug_/yang dag par gzengs bstod/_yang dag par rab tu dga' bar byas nas stan las langs te song nas/_bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal 
[\[107a.6\]]te mtha' gcig tu 'dug go/_/mtha' gcig tu 'dug nas bcom ldan 'das la tshe dang ldan pa 'od srung chen pos 'di skad ces gsol to/_/btsun pa bcom ldan 'das kyis bdag deng kho na dge 'dun la gtad par gyur na bdag deng kho na gzhan mu stegs can las rab tu byung ba/_
[\[107a.7\]]bul ba mchog tu bul ba/_chung ba mchog tu chung ba zhes bgyi bar yang gyur/_bdag deng kho na klu'i ming can zhes bgyi bar yang gyur te/_btsun pa bdag ni yun ring po nas dgon pa pa lags shing /_dgon pa pa nyid kyi bsngags pa yang brjod/_bsod snyoms pa 
[\[107b\]]
[\[107b.1\]]lags shing bsod snyoms pa nyid kyi bsngags pa yang brjod/_phyag dar khrod pa lags shing phyag dar khrod pa nyid kyi bsngags pa yang brjod pa lags so/_/'od srung khyod kyis don gyi dbang du zhig yang dag par mthong na dgon pa pa yin zhing dgon pa pa nyid kyi bsngags pa 
[\[107b.2\]]yang brjod/_bsod snyoms pa yin zhing bsod snyoms pa nyid kyi bsngags pa yang brjod/_phyag dar khrod pa yin zhing phyag dar khrod pa nyid kyi bsngags pa yang brjod/_btsun pa gnyis te bdag nyid tshe 'di la bde bar gnas pa'i slad du dang /_slad ma'i skye bo dag la 
[\[107b.3\]]snang ba bgyis par 'gyur ba'i slad du ste/_dge slong gnas brtan rgyal tshab lta bu rab tu byung nas yun ring du lags pa/_tshangs par spyod pa mngon par spyad pa/_ston pas bsngags pa/_tshangs pa mtshungs par spyod pa mkhas pa rnams kyis bkur ba gang dag 'das 
[\[107b.4\]]par gyur pa de dag yun ring po nas dgon pa par gyur cing dgon pa pa nyid kyi bsngags pa yang brjod/_bsod snyoms par gyur cing bsod snyoms pa nyid kyi bsngags pa yang brjod/_phyag dar khrod par gyur cing phyag dar khrod pa nyid kyi bsngags pa yang brjod par 
[\[107b.5\]]gyur pa de dag thos nas de lta de ltar sgrub par 'gyur zhing de dag la yun ring po'i don dang sman pa dang /_bde bar 'gyur ro/_/'od srung khyod yun ring po nas skye bo mang po la phan pa dang /_skye bo mang po la bde ba dang /_'jig rten la snying brtse ba dang /_lha dang mi 
[\[107b.6\]]rnams kyi don dang /_phan pa dang /_bde ba'i phyir zhugs pa legs so legs so/_/'od srung gang la la zhig sbyangs pa'i yon tan de dag gi bsngags pa ma yin pa rjod par byed pa de ni nga'i bsngags pa ma yin pa rjod par byed pa yin la/_gang la la zhig 
[\[107b.7\]]sbyangs pa'i yon tan de dag gi bsngags pa rjod par byed pa de ni nga'i bsngags pa rjod par byed pa yin no/_/de ci'i phyir zhe na/_ngas yun ring po nas sbyangs pa'i yon tan de dag bstod cing bkur la bsngags shing rab tu bsngags pa'i phyir ro/_/'od srung de 
[\[108a\]]
[\[108a.1\]]lta bas na khyod ni dgon pa pa yin zhing dgon pa pa nyid kyi bsngags pa brjod pa dang /_bsod snyoms pa yin zhing bsod snyoms pa nyid kyi bsngags pa brjod pa dang /_phyag dar khrod pa yin zhing phyag dar khrod pa nyid kyi bsngags pa brjod pa yin te/_'od 
[\[108a.2\]]srung khyod kyis de ltar bslab par bya'o/_/'di ni re zhig byung ba yin te sangs rgyas bcom ldan 'das re zhig 'dul ba la nyan thos rnams kyi bslab pa'i gzhi 'cha' bar ni mi mdzad do//_//'dul ba rnam par 'byed pa/_bam po lnga bcu pa/_sangs 
[\[108a.3\]]rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/phongs pa dang bcas pa'i dus byung nas bram ze dang /_khyim bdag dad pa can dag gis dge slong gnas brtan gnas brtan dag gi bsod snyoms sbyar 
[\[108a.4\]]to/_/drug sde dag snga dro sham thabs bgos lhung bzed dang chos gos thogs te mnyan yod du bsod snyoms la zhugs nas de dag bcu gnyis sde dag gi gan du dong ba dang /_de dag gis smras pa/_'phags pa dag bzhugs la zhal tshus gsol cig_/sus sbyin par 
[\[108a.5\]]'gyur/_de dag gis smras pa/_bdag cag gis gsol lo/_/sang sus sbyin par 'gyur/_bdag cag gis gsol lo/_/drug sde dag gis smras pa/_sring mo dag de tsam gyis kho bo cag 'tsho bar mi nus kyi 'di ltar/_bram ze dang khyim bdag dad pa can gang dag gis 
[\[108a.6\]]dge slong gnas brtan gnas brtan dag gi bsod snyoms sbyar ba de dag gal te khyed kyis kho bo cag gi phyir sbyor du bcug na de lta na kho bo cag 'tsho bar nus so/_/sbom dga' mos smras pa 'phags pa dag de ltar bgyir rung ngam/_drug sde dag gis smras pa/_ci kho bo cag 
[\[108a.7\]]ltogs te 'chi bar bya 'am/_legs par rung ngo /_/shin tu rung ngo /_/gang du bkag_/sus bkag_/de nas dge slong ma sbom dga' mo snga dro sham thabs bgos lhung bzed dang chos gos thogs te mnyan yod du bsod snyoms la zhugs nas/_de khyim gang du tshe dang ldan pa 
[\[108b\]]
[\[108b.1\]]kun shes kauN+Di n+ya'i bsod snyoms sbyar ba'i khyim der song ste 'di skad ces smras so/_/khyed kyis su'i bsod snyoms sbyar/_de dag gis smras pa/_'phags pa kun shes kauN+Di n+ya'i'o/_/sbom dga' mos smras pa/_khyod kyis shAkya'i rigs las rab tu byung ba sde snod gsum dang 
[\[108b.2\]]ldan pa/_chos sgrog pa/_rigs pa dang grol ba'i spobs pa can gang yin pa de'i bsod snyoms sbyor na de lta na khyed la bsod nams che bar 'gyur ro/_/de dag gis smras pa/_'phags ma shAkya'i rigs las rab tu byung ba sde snod gsum dang ldan pa/_chos sgrog pa 
[\[108b.3\]]rigs pa dang grol ba'i spobs pa can de gang lags/_sbom dga' mos smras pa/_'phags pa dga' bo shAkya'i rigs las rab tu byung ba sde snod gsum dang ldan pa/_chos sgrog pa/_rigs pa dang grol ba'i spobs pa can yin no/_/de dag gis smras pa/_de ltar 
[\[108b.4\]]bgyi'o zhes de dag gis 'phags pa kun shes kauN+Di n+ya'i bsod snyoms sbyar ba gang yin pa de dga' bo'i phyir sbyor du bcug go/_/de bzhin du gang dag gi dge slong gnas brtan gnas brtan dag gi bsod snyoms sbyar ba de dag thams cad drug sde dag gi phyir sbyor du bcug 
[\[108b.5\]]go/_/drug sde dag snga dro sham thabs bgos lhung bzed dang chos gos thogs te mnyan yod du bsod snyoms la dong ba dang /_de dag lhung bzed snod khas btags pa'i bsod snyoms dag gis 'ongs pa dge slong rnams kyis mthong nas smras pa/_e ma'o drug sde dag 
[\[108b.6\]]gis lhung bzed snod dag khas btags so/_/drug sde dag gis smras pa/_gang dag gis bdag cag gi phyir bsod snyoms dag sbyor du bcug pa'i sring mo dag nad med par gyur cig_/dge slong rnams kyis smras pa/_khyed cag shes bzhin du dge slong mas sbyor du 
[\[108b.7\]]bcug pa'i zas zar rung ngam/_drug sde dag gis smras pa/_rung yang srid/_mi rung yang srid de ci kho bo cag ltogs te 'chi bar bya'am/_dge slong don nyung ngu dag ci'i phyir dge slong dag dge slong mas sbyor du bcug pa'i zas za bar byed ces smod par byed/_phyar 
[\[109a\]]
[\[109a.1\]]ka gtong bar byed kha zer bar byed pa'i skabs de dge slong rnams kyis bcom ldan 'das la gsol to/_/de nas bcom ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs 
[\[109a.2\]]pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/_sangs rgyas bcom ldan 'das kyis drug sde dag la rmas pa/_dge slong dag khyed shes bzhin du dge slong mas sbyor du bcug 
[\[109a.3\]]pa'i zas za ba bden nam/_btsun pa mad do/_/sangs rgyas bcom ldan 'das kyis dge sbyong gi tshul ma yin pa/_rjes su mthun pa ma yin pa/_rung ba ma yin pa/_tshul dang mthun pa ma yin pa de ni rab tu byung bas bya ba ma yin no zhes rnam par smad pa mdzad do/_/de nas 
[\[109a.4\]]bcom ldan 'das kyis rnam grangs du mas rnam par smad nas dge slong rnams la bka' stsal pa/_dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin 
[\[109a.5\]]no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge slong gang shes bzhin du dge slong mas sbyor du bcug pa'i zas za na ltung byed do zhes bcom ldan 'das kyis 'dul ba la nyan thos rnams kyi bslab pa'i gzhi de ltar 
[\[109a.6\]]bca' ba mdzad do/_/sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/mnyan yod na khyim bdag cig 'dug pa de las kyi mtha' gnyis byed du 'jud de tshong dang /_zhing las kyi mtha'o/_/des 
[\[109a.7\]]dgon par zhing rmos nas sa bon btab ste zhing de'i drung du spyil bu byas nas zong thogs te yul gzhan du song ngo /_/bsod snyoms pa zhig ljongs rgyu zhing 'gro ba na mnyan yod du phyin nas des der byul na zhing de'i drung na spyil bu mthong nas des bsams pa/_phyogs 'di go 
[\[109b\]]
[\[109b.1\]]skabs dben pa yin gyi 'di nyid du 'dug par bya'o snyam nas/_des de nyid du 'dug par brtsams te mnyan yod du bsod snyoms brgyus nas de nyid du gnas 'cha'o/_/der mi'i dris [{]ri dgas [,]ri dwags [}]dang bya 'ga' yang mi 'ong zhing der lhas kyang dus dang dus su char gyi rgyun 
[\[109b.2\]]legs par phab pas zhing de shin tu phun sum tshogs par gyur to/_/khyim bdag de yang don legs par grub ste bkra shis shing bde bar 'ongs so/_/de nas khyim bdag des rdzas sbas nas khrus byas te zan zos pa dang chung mas smras pa/_rje'i sras khyod kyis dgon 
[\[109b.3\]]pa'i zhing de la sa bon btab nas yul gzhan du bzhud na gal te sa bon gyi skyin pa tsam grub par gyur tam je gzigs shig_/khyim bdag de der song ba dang ji tsam na zhing de lo thog shin tu phun sum tshogs pa mthong nas des bsams pa/_bdag gis 'dir rib 
[\[109b.4\]]ma yang ma byas/_srung ma'i mi 'ga' yang ma bzhag par zhing 'di shin tu lo thog phun sum tshogs par gyur pa 'di la rgyu ci yod snyam nas/_des der byul ba dang mi'i rjes mthong nas de rjes bzhin du spyil bu der song ba dang /_ji tsam na dge slong bsod snyoms 
[\[109b.5\]]pa zhig skyil mo krung gis 'dug pa mthong nas des bsams pa/_'di'i mthus zhing 'di shin tu lo thog phun sum tshogs par gyur to snyam nas des smras pa/_'phags pa spyil bu 'di na bzhugs sam/_des smras pa/_khyim bdag yin no/_/khyim bdag gis 
[\[109b.6\]]smras pa/_'phags pa zhing 'di bdag gi lags kyis 'phags pas me tog dang /_'bras bu dang /_tshem shing dag ci bder longs spyad du gsol/_'phags pas sang bdag gi sdum par bsod snyoms gsol bar ci gnang /_khyim bdag kho bo ni bsod snyoms 
[\[109b.7\]]pa yin pas bsod snyoms 'ba' zhig la rgyu'o zhes des de'i dang du ma blangs nas khyim bdag des de'i rkang pa gnyis la mgo bos phyag 'tshal te song nas rang gi khyim ga la ba der song ste phyin nas chung ma la 'di skad ces smras so/_/bzang mo bang ba sta gon gyis 
[\[110a\]]
[\[110a.1\]]shig_/zhing de las lo thog shin tu phun sum tshogs par gyur to/_/chung mas bsams pa 'di bdag la ku re zer ro snyam nas des smras pa/_rje'i sras khyod kyis der rib ma yang ma bgyis/_srung ma'i mi 'ga' yang ma bzhag na bdag la ku re bgyir ci 
[\[110a.2\]]mchis/_khyim bdag gis smras pa/_bzang mo ci kho bo khyod la ku re byed snyam mam 'di ltar yid ches par gyis shig_/zhing de'i lo thog shin tu phun sum tshogs par gyur to/_/chung mas smras pa/_ci'i slad du/_khyim bdag gis smras pa/_kho bos zhing de'i drung du spyil bu byas te spyil bu 
[\[110a.3\]]der dge slong bsod snyoms pa zhig 'dug pas de'i mthus zhing de shin tu lo thog phun sum tshogs par gyur to/_/chung mas smras pa/_'o na khyod kyis ci'i slad du de sang bsod snyoms la spyan ma drangs/_khyim bdag gis smras pa/_kho bos de spyan drangs na bsod snyoms pa de'i 
[\[110a.4\]]zhal nas khyim bdag kho bo ni bsod snyoms pa yin pas bsod snyoms 'ba' zhig la rgyu'o zhes des dang du ma blangs so/_/chung mas smras pa/_de dag ni zhabs la phyag 'tshal te spyan drang ba lags so/_/khyim bdag gis smras pa/_'o na khyod kyis zhal zas sta gon gyis 
[\[110a.5\]]shig dang kho bo der song la zhabs la phyag 'tshal te spyan drang bar bya'o zhes de song ste de'i rkang pa gnyis la mgo bos phyag 'tshal te smras pa/_'phags pa sang bdag gi sdum par bsod snyoms gsol bar ci gnang /_bsod snyoms pa des smras pa/_khyim bdag kho bo ni 
[\[110a.6\]]bsod snyoms 'ba' zhig la rgyu'o/_/khyim bdag gis smras pa/_'phags pa khyod kyis bdag gi sdum par bsod snyoms mi gsol du mi rung ngo /_/bsod snyoms pa des khyim bdag de dus kyis 'chu bar shes nas cang mi smra bas dang du blangs so/_/khyim bdag des bsod 
[\[110a.7\]]snyoms pa des cang mi smra bas dang du blangs par rig nas rkang pa la phyag 'tshal te song nas rang gi khyim ga la ba der song ste phyin nas chung ma la smras pa/_bzang mo kho bos bsod snyoms pa de sang gdugs tshod la spyan drangs na des kyang ci mi smra bas dang du blangs kyis zhal 
[\[110b\]]
[\[110b.1\]]zas gtsang zhing bsod pa dag sta gon gyis shig_/khyim bdag gi chung ma des kha zas grang cha gang dag yin pa de dag ni de nyid kyi nyin mo sta gon byas/_drod bag gang dag yin pa de dag ni phyi de nyin par sta gon byas so/_/dge slong bsod snyoms pa dag bsod snyoms la 
[\[110b.2\]]'jug par brtsams pa dang /_bsod snyoms pa gzhan zhig bsod snyoms pa de'i gan du song ste smras pa/_bsod snyoms pa tshur shog bsod snyoms la 'dong ngo /_/des smras pa/_kho bo khyim bdag cig gis mgron du bos pas dus shes par byas te 'gros khyod song 
[\[110b.3\]]shig_/des smras pa/_bsod snyoms pa rnyed pa dang ldan zhing bsod snyoms pa bsod nams chen por gyur gyis zas kyi tshod shes par gyis shig_/kho bos kyang de la dus shes par bya'o/_/dge slong ma sbom dga' mo snga dro sham thabs bgos lhung bzed dang chos gos thogs 
[\[110b.4\]]te mnyan yod du bsod snyoms la zhugs nas/_de mthar gyis bsod snyoms la rgyu ba na khyim der zhugs te smras pa/_mtshan bzang a rog gya bsod snyoms byin cig_/khyim bdag gi chung mas smras pa/_'phags ma bdag gis bsod snyoms pa zhig spyan drangs pa de 'phyis te 
[\[110b.5\]]zan bcad par gyur na mi rung bas bdag brel gyis re zhig bzhud cig_/sbom dga' mos smras pa/_gal te kho mos bsod snyoms pa de khrid de 'ong na khyod kyis kho mo la bsod snyoms sbyin nam/_des smras pa gsol lo/_/phyi bzhin 'brang ba'i dge sbyong ma 'di la sus 
[\[110b.6\]]sbyin par 'gyur/_bdag gis gsol lo/_/gtsug lag khang srung ba dag sus sbyin par 'gyur/_bdag gis gsol lo/_/sbom dga' mos bsams pa/_bsod snyoms pa dag gis bsod snyoms brgyus nas da tsam phyir 'byung bas gang da gzod 'jug pa de 
[\[110b.7\]]bsod snyoms pa de yin no snyam nas de grong khyer gyi sgor song ste bsdad do/_/bsod snyoms pa des kyang bsams pa/_deng bdag gis bsod snyoms la rgyu mi dgos pas dge ba'i phyogs la tron bya zhing dus shes par byas te/_'gro snyam nas des dus shes par 
[\[111a\]]
[\[111a.1\]]byas nas snga dro sham thabs bgos lhung bzed dang chos gos thogs te mnyan yod du bsod snyoms la 'jug par brtsams pa dang de sbom dga' mos mthong nas bsams pa/_bsod snyoms pa de 'di yin no snyam nas des de la dris pa/_'phags 
[\[111a.2\]]pa sdum pa ga ge mo zhig tu spyan ma drangs sam/_sring mo g.yar drangs so/_/'phags pa bdag gis khyim der khyod kyi bsngags pa brjod do/_/des smras pa/_sring mo ci kho bos khyod la kho bo'i bsngags pa brjod cig ces byas sam/_'phags pa bka' ma stsal to/_/
[\[111a.3\]]bsod snyoms pa des bsams pa/_'di ni dge slong mas sbyor du bcug pa'i zas yin par gyur gyis bdag gis zan bcad pa ni bla'i bdag ltung ba dang bcas par gyur na mi rung ngo snyam nas de phyir ldog par brtsams pa dang /_sbom dga' mos smras pa/_'phags pa 
[\[111a.4\]]bdag gis khyod kyi gdung yang ma 'tshal/_mtshan yang ma 'tshal bas bdag gis khyod kyi bsngags pa brjod re skan/_bsod snyoms pas smras pa/_sring mo gal te khyod kyi tshig snga ma bden na ni phyi ma [{]brdzun [,]rdzun [}]la/_gal te phyi ma bden na ni snga ma [{]brdzun [,]rdzun [}]no zhes de phyir log 
[\[111a.5\]]ste spyil bu de nyid du song nas de ji srid du lus las mdangs ma yal ba de srid du dge ba'i phyogs la tron byas nas gang gi tshe lus las mdangs yal ba de'i tshe na glos phab ste nyal ba dang bsod snyoms pa gzhan dag gis de la smras pa/_gal te zas gzhan gyi yin zhes de 
[\[111a.6\]]lto yang gzhan gyi lto yin snyam mam/_ci byas/_ci tsam gyis dge ba'i phyogs la tron byed kyang mi nus pa de tsam gyi zas zos so/_/sus zos/_khyod kyis zos so/_/kho bos ma zos so/_/'o na ci'i phyir glos phab ste nyal/_des skabs de dge slong rnams la 
[\[111a.7\]]rgyas par brjod nas dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_de lta bas na sngar khyim du bos pa ma gtogs so/_/de nas bcom ldan 'das kyis bslab pa 'dod pa dang /_bslab pa la gus pa dang /_
[\[111b\]]
[\[111b.1\]]bslab pa la yo byad bsnyungs pa'i bsngags pa brjod nas dge slong rnams la de dang mthun pa dang /_de'i shas che ba dang /_de dang 'tsham pa'i chos dang ldan pa'i bka' mchid mdzad nas dge slong rnams la bka' stsal pa/_dge slong dag de lta bas na snga ma ni bcas pa 
[\[111b.2\]]yin la 'di ni gnang ba yin te/_nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge slong gang shes bzhin du dge slong mas sbyor du bcug pa'i zas za na sngar khyim du bos pa ma gtogs te ltung byed do/_/yang dge slong gang 
[\[111b.3\]]zhes bya ba ni drug sde'am/_gzhan yang de lta bu gang yin pa'o/_/shes bzhin du zhes bya ba ni bdag nyid kyis rig pa'am/_gzhan gyis brjod pas so/_/dge slong mas zhes bya ba ni chos 'di pas so/_/sbyor du bcug pa'i zhes bya ba ni sbyor du bcug pa 
[\[111b.4\]]gnyis te/_tshul khrims kyis sbyor du bcug pa dang /_thos pas sbyor du bcug pa'o/_/zas zhes bya ba ni bca' ba lnga dang /_bza' ba lnga'o/_/za na zhes bya ba ni mgul du mid na'o/_/sngar khyim du bos pa ma gtogs te zhes bya ba ni sngar khyim du mgron du bos 
[\[111b.5\]]pa bzhag ste'o/_/ltung byed do zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang /_log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba de ma bshags shing 
[\[111b.6\]]so sor ma bshags na dge ba'i chos rnams la sgrib par byed pa ste/_des na ltung byed do zhes gsungs so/_/de la ltung bar ji ltar 'gyur zhe na/_'di lta ste/_dge slong rab tu mang po dag khyim gzhan du mgron du bos par gyur pa na der dge slong ma 'ongs te mgron dris pa/_
[\[111b.7\]]khyod cag gis dge slong gang dag mgron du bos/_che ge mo dang che ge mo la sogs pa dag go/_/zan ji lta bu dag sbyin/_sum phel gyi zan dag go/_/mi rung ste/_dge slong de dag ni rgyun du zhugs pa dang /_lan gcig phyir 'ong ba dang /_phyir mi 'ong ba dang /_dgra 
[\[112a\]]
[\[112a.1\]]bcom pa dag yin pas de dag la gtsang phye sbyin par bya'o/_/zhun mar ji lta bu sbyin/_ra'i zhun mar sbyin no/_/mi rung ste/_dge slong de dag ni rgyun du zhugs pa dang /_lan gcig phyir 'ong ba dang /_phyir mi 'ong ba dang /_dgra bcom pa dag yin 
[\[112a.2\]]pas de dag la ba mar sbyin par bya'o/_/lan tshwa ji lta bu sbyin/_'gyur byed kyi lan tshwa'o/_/mi rung ste/_dge slong de dag ni rgyun du zhugs pa dang /_lan gcig phyir 'ong ba dang /_phyir mi 'ong ba dang /_dgra bcom pa dag yin pas de dag la rgyam tshwa dang /_ba tshwa dang /_rgya 
[\[112a.3\]]mtsho'i tshwa sbyin par bya'o/_/btung ba ji lta bu blud rtsab mo'o/_/mi rung ste/_dge slong de dag ni rgyun du zhugs pa dang /_lan gcig phyir 'ong ba dang /_phyir mi 'ong ba dang /_dgra bcom pa dag yin pas de dag la dar ba blud par bya'o/_/zan spag pa ji lta bu sbyin/_tshwa 
[\[112a.4\]]dang sbyar ba'i ldum mo/_/mi rung ste/_dge slong de dag ni rgyun du zhugs pa dang /_lan gcig phyir 'ong ba dang /_phyir mi 'ong ba dang /_dgra bcom pa dag yin pas de dag la tshog pa dang /_btsos pa dang /_zho thug blud par bya'o/_/khur ba ji lta bu sbyin/_mon 
[\[112a.5\]]sran gre'u'i khur ba'o/_/mi rung ste/_dge slong de dag ni rgyun du zhugs pa dang /_lan gcig phyir 'ong ba dang /_phyir mi 'ong ba dang /_dgra bcom pa dag yin pas de dag la hwags kyi khur ba dang /_mon khur dang /_bog ran sbyin par bya'o/_/mon khur spag pa 
[\[112a.6\]]ji lta bu sbyin/_tshwa dang sbyar ba'i ldum mo/_/mi rung ste/_dge slong de dag ni rgyun du zhugs pa dang /_lan gcig phyir 'ong ba dang /_phyir mi 'ong ba dang /_dgra bcom pa dag yin pas de dag la brngo sha dang /_sreg sha dang /_sha rnam pa mang po sbyin par bya'o/_/
[\[112a.7\]]skom ji lta bu blud/_bu ram chab bo/_/mi rung ste/_dge slong de dag ni rgyun du zhugs pa dang /_lan gcig phyir 'ong ba dang /_phyir mi 'ong ba dang /_dgra bcom pa dag yin pas de dag la hwags chab dang /_li kha ra'i chab dang /_dro 'jam blud par 
[\[112b\]]
[\[112b.1\]]bya'o/_/'bras chan ji lta bu sbyin/_'bras chan rtsub po dang /_ko dra ba'i chan no/_/mi rung ste/_dge slong de dag ni rgyun du zhugs pa dang /_lan gcig phyir 'ong ba dang /_phyir mi 'ong ba dang /_dgra bcom pa dag yin pas de dag la 'bras sA lu'i chan sbyin par 
[\[112b.2\]]bya'o/_/sran tshod ci lta bu blud/_mon sran gre'u'i sran tshod do/_/mi rung ste/_dge slong de dag ni rgyun du zhugs pa dang /_lan gcig phyir 'ong ba dang /_phyir mi 'ong ba dang /_dgra bcom pa dag yin pas de dag la mon sran sde'u'i sran tshod blud par bya'o/_/bya 
[\[112b.3\]]na ji lta bu sbyin/_brngo tshod do/_/mi rung ste/_dge slong de dag ni rgyun du zhugs pa dang /_lan gcig phyir 'ong ba dang /_phyir mi 'ong ba dang /_dgra bcom pa dag yin pas de dag la sha rnam pa sna tshogs dang /_hwags tshod dang zho dang /_'o tshan blud par 
[\[112b.4\]]bya'o/_/zhes sbyor du bcug nas/_dge slong gis gal te shes bzhin du zos na ltung byed du 'gyur ro/_/rgyun du zhugs pa dang /_lan gcig phyir 'ong ba dang /_phyir mi 'ong ba dang /_dgra bcom pa dag yin pa bden na ltung ba med do/_/'di lta ste dge 
[\[112b.5\]]slong rab tu mang po dag khyim gzhan du mgron du bos par gyur pa na der dge slong ma 'ongs te dris pa/_khyed cag gis dge slong gang dag mgron du bos/_che ge mo dang che ge mo la sogs pa dag go/_/zan ji lta bu dag sbyin/_sum phel gyi zan dag go/_/mi rung ste/_
[\[112b.6\]]dge slong de dag ni mdo sde 'dzin pa dang /_'dul ba 'dzin pa dang /_ma mo 'dzin pa dag yin pas de dag la gtsang phye sbyin par bya'o/_/zhun mar ji lta bu sbyin/_ra'i zhun mar sbyin no/_/mi rung ste/_dge slong de dag ni mdo sde 'dzin pa dang /_'dul ba 'dzin pa 
[\[112b.7\]]dang /_ma mo 'dzin pa dag yin pas de dag la ba mar sbyin par bya'o/_/lan tshwa ji lta bu sbyin/_'gyur byed kyi lan tshwa'o/_/mi rung ste dge slong de dag ni mdo sde 'dzin pa dang /_'dul ba 'dzin pa dang /_ma mo 'dzin pa dag yin pas/_de dag la rgyam tshwa dang /_ba 
[\[113a\]]
[\[113a.1\]]tshwa dang /_rgya mtsho'i tshwa sbyin par bya'o/_/btung ba ji lta bu blud/_rtsab mo'i'o/_/mi rung ste/_dge slong de dag ni mdo sde 'dzin pa dang /_'dul ba 'dzin pa dang /_ma mo 'dzin pa dag yin pas de dag la dar ba blud par bya'o/_/zan spag pa ji lta bu 
[\[113a.2\]]sbyin/_tshwa dang sbyar ba'i ldum mo/_/mi rung ste/_dge slong de dag ni mdo sde 'dzin pa dang /_'dul ba 'dzin pa dang /_ma mo 'dzin pa dag yin pas de dag la tshog pa dang /_btsos pa dang /_zho thug blud par bya'o/_/khur ba ji lta bu sbyin/_mon sran gre'u'i khur 
[\[113a.3\]]ba'o/_/mi rung ste/_dge slong de dag ni mdo sde 'dzin pa dang /_'dul ba 'dzin pa dang /_ma mo 'dzin pa dag yin pas de dag la hwags kyi khur ba dang /_mon khur dang /_bog ran sbyin par bya'o/_/mon khur spag pa ji lta bu sbyin/_tshwa dang sbyar ba'i 
[\[113a.4\]]ldum mo/_/mi rung ste/_dge slong de dag ni mdo sde 'dzin pa dang /_'dul ba 'dzin pa dang /_ma mo 'dzin pa dag yin pas de dag la brngo sha dang /_sreg sha dang /_sha rnam pa mang po sbyin par bya'o/_/skom ci lta bu blud/_bu ram chab bo/_/mi rung ste/_
[\[113a.5\]]dge slong de dag ni mdo sde 'dzin pa dang /_'dul ba 'dzin pa dang /_ma mo 'dzin pa dag yin pas de dag la hwags chab dang /_li kha ra'i chab dang /_dro 'jam blud par bya'o/_/'bras chan ji lta bu sbyin/_'bras chan rtsub po dang /_ko dra ba'i chan no/_/mi rung ste/_
[\[113a.6\]]dge slong de dag ni mdo sde 'dzin pa dang /_'dul ba 'dzin pa dang /_ma mo 'dzin pa dag yin pas de dag la 'bras sA lu'i chan sbyin par bya'o/_/sran tshod ji lta bu blud/_mon sran gre'u'i sran tshod do/_/mi rung ste/_dge slong de dag ni mdo sde 'dzin pa dang /_'dul ba 
[\[113a.7\]]'dzin pa dang /_ma mo 'dzin pa dag yin pas de dag la mon sran sde'u'i sran tshod blud par bya'o/_/bya na ji lta bu sbyin/_brngo tshod do/_/mi rung ste/_dge slong de dag ni mdo sde 'dzin pa dang /_'dul ba 'dzin pa dang /_ma mo 'dzin pa dag yin pas de dag la sha rnam pa sna 
[\[113b\]]
[\[113b.1\]]tshogs dang hwags tshod dang /_zho dang /_'o tshan blud par bya'o zhes sbyor du bcug nas/_dge slong gis gal te de shes bzhin du zos na ltung byed du 'gyur ro/_/mdo sde 'dzin pa dang /_'dul ba 'dzin pa dang /_ma mo 'dzin pa dag yin pa bden na ltung ba med do/_/las 
[\[113b.2\]]dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/dge slong mas sbyor du bcug pa za ba'i ltung byed de sum bcu pa rdzogs [{]s+ho[,]so[}]//_//sdom la/_yang yang dang ni 'dug gnas gcig_/phye dang bca' dang 
[\[113b.3\]]stobs pa dang /_/'dus dang dus min sogs 'jog dang /_/kha nas mid dang bsod pa nyid/_/sangs rgyas bcom ldan 'das rgyal po'i khab 'od ma'i tshal ka lan da ka'i gnas na bzhugs so/_/tshe dang ldan pa shA ri'i bu dang /_maud gal gyi bu chen po gnyis kyi 
[\[113b.4\]]kun du spyod pa ni dus dang dus su sems can dmyal ba rgyu ba dang /_dud 'gro rgyu ba dang /[ {]yi dgas [,]yi dwags [}]rgyu ba dang /_lha rgyu ba dang /_mi rgyur 'gro ba yin pas de gnyis kyis de dag tu brgyus nas 'dzam bu'i gling du 'ongs te 'khor bzhi po dag la sems can dmyal ba pa'i sems 
[\[113b.5\]]can rnams kyi dbyung ba dang /_gtub pa dang /_gcad pa dang /_gsheg pa la sogs pa'i sdug bsngal dang /_dud 'gro rnams gcig la gcig za ba la sogs pa'i sdug bsngal dang /[ {]yi dgas [,]yi dwags [}]rnams kyi bkres pa dang /_skom pa la sogs pa'i sdug bsngal 
[\[113b.6\]]dang /_lha rnams kyi 'chi 'pho dang /_ltung ba dang /_rnam par 'thor ba dang /_rnam par 'jig pa la sogs pa'i sdug bsngal dang /_mi rnams kyi tshol ba dang /_chags pa la sogs pa'i sdug bsngal gang dag yin pa de dag rjod par byed pas gang la la'i lhan 
[\[113b.7\]]cig gnas pa dang /_nye gnas tshangs par spyod pa la mngon par mi dga' ba de dag des khrid de tshe dang ldan pa shA ri'i bu dang /_maud gal gyi bu chen po gnyis ga la ba der song ste/_phyin nas tshe dang ldan pa shA ri'i bu dang /_maud gal gyi bu chen po gnyis la yang dag 
[\[114a\]]
[\[114a.1\]]par 'doms su 'chol bar byed/_yang dag par rjes su ston du 'chol bar byed cing /_tshe dang ldan pa shA ri'i bu dang /_maud gal gyi bu chen po gnyis kyang de la yang dag par 'doms par byed/_yang dag par rjes su ston par byed do/_/tshe dang ldan 
[\[114a.2\]]pa shA ri'i bu dang /_maud gal gyi bu chen po gnyis kyis yang dag par gtams shing /_yang dag par rjes su bstan pa na de dag tshangs par spyod pa la mngon par dga' zhing gong du khyad par yang rtog par byed do/_/de'i tshe na tshe dang ldan pa shA ri'i bu dang /_maud gal 
[\[114a.3\]]gyi bu chen po gnyis 'khor bzhi po dag gis kun du bskor cing 'khod do/_/de nas bcom ldan 'das kyis tshe dang ldan pa kun dga' bo la bka' stsal pa/_kun dga' bo gang gis dge slong shA ri'i bu dang /_maud gal gyi bu gnyis 'khor bzhi po dag gis kun du bskor 
[\[114a.4\]]cing 'khod pa'i rgyu ni gang yin/_rkyen ni gang yin/_btsun pa tshe dang ldan pa shA ri'i bu dang /_maud gal gyi bu chen po gnyis kyi kun du spyod pa ni dus dang dus su sems can dmyal ba rgyu ba dang /_dud 'gro rgyu ba dang /[ {]yi dgas [,]yi dwags [}]rgyu ba dang /_lha rgyu ba dang /_mi rgyur 
[\[114a.5\]]mchi ba lags pas/_de gnyis kyis de dag tu brgyus nas 'dzam bu'i gling du mchis te 'khor bzhi po dag la sems can dmyal ba pa'i sems can rnams kyi dbyung ba dang /_gtub pa dang /_gcad pa dang /_gsheg pa la sogs pa'i sdug bsngal dang /_dud 'gro 
[\[114a.6\]]rnams kyi gcig la gcig 'tshal ba la sogs pa'i sdug bsngal dang /[ {]yi dgas [,]yi dwags [}]rnams kyi bkres pa dang /_skom pa la sogs pa'i sdug bsngal dang /_lha rnams kyi 'chi 'pho dang /_ltung ba dang /_rnam par 'thor ba dang /_rnam par 'jig pa la sogs 
[\[114a.7\]]pa'i sdug bsngal dang /_mi rnams kyi tshol ba dang /_chags pa la sogs pa'i sdug bsngal gang dag lags pa de dag rjod par bgyid pas gang la la'i lhan cig gnas pa dang /_nye gnas tshangs par spyod pa la mngon par mi dga' ba de dag des khrid de 
[\[114b\]]
[\[114b.1\]]tshe dang ldan pa shA ri'i bu dang /_maud gal gyi bu chen po gnyis ga la ba der mchis te/_mchis nas tshe dang ldan pa shA ri'i bu dang /_maud gal gyi bu chen po gnyis la yang dag par 'doms su 'chol bar bgyid/_yang dag par rjes su ston du 'chol 
[\[114b.2\]]bar bgyid cing tshe dang ldan pa shA ri'i bu dang /_maud gal gyi bu chen po gnyis kyang de dag la yang dag par 'doms par bgyid yang dag par rjes su ston par bgyid do/_/tshe dang ldan pa shA ri'i bu dang /_maud gal gyi bu chen po gnyis kyis yang dag par 
[\[114b.3\]]gtams shing /_yang dag par rjes su bstan pa na de dag tshangs par spyod pa la mngon par dga' zhing gong du khyad par yang rtog par bgyid de/_btsun pa tshe dang ldan pa shA ri'i bu dang /_maud gal gyi bu chen po gnyis 'khor bzhi po dag gis kun du bskor cing /_
[\[114b.4\]]mchis pa'i rgyu ni de lags/_rkyen ni de lags so/_/kun dga' bo thams cad du dge slong shA ri'i bu dang /_maud gal gyi bu chen po gnyis dang /_shA ri'i bu dang /_maud gal gyi bu chen po gnyis lta bu dag mi 'byung bas de'i phyir sgo khang du cha lnga pa'i 'khor lo bri 
[\[114b.5\]]bar rjes su gnang ngo /_/bcom ldan 'das kyis sgo khang du cha lnga pa'i 'khor lo bri bar bya'o/_/zhes bka' stsal nas/_dge slong rnams kyis ji ltar bri ba mi shes nas bcom ldan 'das kyis bka' stsal pa/_'gro ba lnga po sems can dmyal ba'i 'gro ba dang /_
[\[114b.6\]]dud 'gro'i 'gro ba dang /[ {]yi dgas [,]yi dwags [}]kyi 'gro ba dang /_lha'i 'gro ba dang /_mi'i 'gro ba bri bar bya'o/_/dge slong rnams kyis gang du gang bri bar bya ba mi shes nas bcom ldan 'das kyis bka' stsal pa/_mthar sems can dmyal ba dang /_dud 'gro dang /_
[\[114b.7\]{]yi dgas [,]yi dwags [}]kyi 'gro ba bri bar bya'o/_/shar gyi lus 'phags dang /_nub kyi ba lang spyod dang /_byang gi sgra mi snyan dang /_'dzam bu'i gling yang bri bar bya'o/_/dbus su 'dod chags dang /_zhe sdang dang /_gti mug dag bri bar bya'o/_/sangs rgyas kyi 
[\[115a\]]
[\[115a.1\]]sku gzugs mya ngan las 'das pa'i dkyil 'khor dkar po ston par bri bar bya'o/_/rdzus te skyes pa'i sems can zo chun rgyud ma'i tshul gyis 'chi 'pho ba dang skye ba dag kyang bri bar bya'o/_/kho ra khor yug tu rten cing 'brel par 'byung ba'i 
[\[115a.2\]]yan lag bcu gnyis lugs su 'byung ba dang lugs las bzlog pa dag bri bar bya zhing thams cad mi rtag pas bzung bar bri bar bya'o/_/tshigs su bcad pa gnyis po/_brtsam par bya zhing dbyung bar bya/_/sangs rgyas bstan la 'jug par bya/_/
[\[115a.3\]]'dam bu'i khyim la glang chen bzhin/_/'chi bdag sde ni gzhom par bya/_/gang zhig rab tu bag yod par/_/chos 'dul 'di la spyod 'gyur ba/_/skye ba'i 'khor ba rab spangs nas/_/sdug bsngal tha mar byed par 'gyur/_/zhes bya ba yang bri bar bya'o/_/
[\[115a.4\]]bcom ldan 'das kyis sgo khang du cha lnga pa'i 'khor lo bri bar bya'o/_/zhes bka' stsal nas/_dge slong rnams kyis sgo khang du cha lnga pa'i 'khor lo 'drir bcug pa dang /_bram ze dang /_khyim bdag dag lhags nas 'phags pa dag bris pa 'di ci lags 
[\[115a.5\]]zhes 'dri ba na/_de dag gis kho bo cag gis kyang mi shes so zhes smras pa dang /_bcom ldan 'das kyis bka' stsal pa/_der bram ze dang /_khyim bdag 'ongs shing lhags pa rnams la de ston par 'gyur ba'i dge slong bsko bar bya'o/_/bcom ldan 'das kyis 
[\[115a.6\]]dge slong bsko bar bya'o zhes bka' stsal nas/_de dag bye brag med par byis pa yang rung /_rmongs pa yang rung /_mi gsal ba yang rung /_mi mkhas pa yang rung ba las bsko bar byed nas de dag bdag nyid kyis kyang mi shes na bram ze dang khyim bdag 'ongs shing 
[\[115a.7\]]lhags pa rnams la ston par 'gyur ba lta ga la shes nas/_bcom ldan 'das kyis bka' stsal pa/_nus pa las bsko bar bya'o/_/rgyal po'i khab na khyim bdag cig 'dug pa des rigs mnyam pa las chung ma blangs nas de de dang lhan cig rtse bar byed/_dga' 
[\[115b\]]
[\[115b.1\]]bar byed/_dga' mgur spyod par byed pa de'i bu byung nas des chung ma la smras pa/_bzang mo bdag cag nor 'phrog pa/_longs spyod 'phrog pa byung gis kho bo zong thogs te rgya mtsho chen por 'jug go/_/rje'i sras de ltar mdzod cig_/de zong thogs te rgya mtsho chen por 
[\[115b.2\]]zhugs pa dang /_de de nyid du tshul ma yin par sdug bsngal bar gyur to/_/chung ma des khye'u de nye du'i stobs dang /_lag stobs kyis bsnyod cing gsos te bskyed nas des de yi ge dang /_yig 'bru dag slob tu bcug nas des 'jig rten gyi gtam rgyud la shin tu mkhas par 
[\[115b.3\]]gyur to/_/khye'u de ne'u ldangs dang lhan cig 'od ma'i tshal du song ste gtsug lag khang du zhugs pa dang /_des sgo khang na cha lnga pa'i 'khor lo bris pa mthong nas des dge slong la dris pa/_'phags pa bris pa 'di ci lags/_dge slong des smras pa/_bzhin [{]bzangs [,]bzang [}]'di dag ni 
[\[115b.4\]]'gro ba lnga ste/_sems can dmyal ba dang /_dud 'gro dang /[ {]yi dgas [,]yi dwags [}]dang /_lha dang /_mi dag go/_/des yang dris pa/_'phags pa 'di dag gis las ci bgyis na las de'i rnam par smin pas sems can dmyal ba dag tu skyes shing des da ltar dbyung ba dang /_gtub pa dang /_
[\[115b.5\]]gcad pa dang /_gsheg pa la sogs pa'i sdug bsngal nyams su myong bar gyur/_bzhin [{]bzangs [,]bzang [}]'di dag gis mi dge ba bcu'i las kyi lam dag cher kun du bsten cing goms par byas lan mang du byas pas las de'i rnam par smin pas sems can dmyal ba rnams su skyes shing /_
[\[115b.6\]]de da ltar dbyung ba dang /_gtub pa dang /_gcad pa dang /_gsheg pa la sogs pa'i sdug bsngal dag nyams su myong bar gyur to/_/'phags pa 'di dag gis kyang las ci bgyis na las de'i rnam par smin pas dud 'gro rnams su skyes shing des da ltar gcig la gcig 'tshal 
[\[115b.7\]]ba la sogs pa'i sdug bsngal dag nyams su myong bar gyur/_bzhin [{]bzangs [,]bzang [}]'di dag gis ni mi dge ba bcu'i las kyi lam dag ches srab pa dang /_ches chung ba dag kun du bsten cing goms par byas lan mang du byas pas las de'i rnam par smin pas dud 'gro rnams su 
[\[116a\]]
[\[116a.1\]]skyes shing /_de da ltar gcig la gcig za ba'i sdug bsngal dag nyams su myong bar gyur to/_/'phags pa 'di dag gis kyang las ci bgyis na las de'i rnam par smin pas [{]yi dgas [,]yi dwags [}]rnams su skyes shing des da ltar bkres pa dang /_skom pa la sogs pa'i 
[\[116a.2\]]sdug bsngal dag nyams su myong bar gyur/_bzhin [{]bzangs [,]bzang [}]'di dag gis ni ser sna kun du bsten cing goms par byas lan mang du byas pas las de'i rnam par smin pas [{]yi dgas [,]yi dwags [}]rnams su skyes shing /_des da ltar bkres pa dang /_skom pa la sogs pa'i sdug bsngal dag 
[\[116a.3\]]nyams su myong bar gyur to/_/'phags pa 'o na 'di dag gis las ci bgyis na las de'i rnam par smin pas lha rnams su skyes shing des da ltar lha'i bde ba dag nyams su myong bar gyur/_bzhin [{]bzangs [,]bzang [}]'di dag gis ni dge ba bcu'i las kyi lam cher kun du bsten cing goms 
[\[116a.4\]]par byas lan mang du byas pas las de'i rnam par smin pas lha rnams su skyes shing des da ltar lha'i bde ba dag nyams su myong bar gyur to/_/'phags pa 'di dag gis las ci bgyis na las de'i rnam par smin pas mi rnams su skyes shing des da ltar bde ba chung ngu nyams su 
[\[116a.5\]]myong bar gyur/_bzhin [{]bzangs [,]bzang [}]'di dag gis ni dge ba bcu'i las kyi lam chung ngu kun du bsten cing goms par byas lan mang du byas pas las de'i rnam par smin pas mi rnams su skyes shing /_des da ltar bde ba chung ngu nyams su myong bar gyur to/_/'phags pa 'di la 
[\[116a.6\]]bdag 'gro ba gsum po sems can dmyal ba dang /_dud 'gro dang /[ {]yi dgas [,]yi dwags [}]dag ni mi 'tshal lo/_/'gro ba gnyis po lha dang /_mi gnyis ni 'tshal lo/_/'phags pa bdag gis las ci bgyis na des bdag lhar skye bar 'gyur ba mchis sam/_bzhin [{]bzangs [,]bzang [}]yod do/_/
[\[116a.7\]]gang lags/_bzhin [{]bzangs [,]bzang [}]bcom ldan 'das kyi spyan sngar rab tu byung la tshangs par spyad pa spyod cig dang /_gal te tshe 'di nyid la kun shes pa rtogs par gyur na de nyid khyod kyi sdug bsngal gyi mtha' yin no/_/gal te kun du sbyor ba lhag ma dang bcas pas dus byed par gyur na 
[\[116b\]]
[\[116b.1\]]khyod lha rnams su skye bar 'gyur ro/_/'phags pa yun ji srid du/_bzhin [{]bzangs [,]bzang [}]ji srid 'tsho'i bar du'o/_/de ni rngo mi thog na thabs gzhan 'ga' mchis sam yod do/_/gang lags/_bzhin [{]bzangs [,]bzang [}]bcom ldan 'das kyi spyan sngar sngar tshangs par spyod pa'i gzhi dag long shig_/
[\[116b.2\]]'phags pa yun ji srid du/_bzhin [{]bzangs [,]bzang [}]ji srid 'tsho'i bar du'o/_/'phags pa de yang rngo mi thog na thabs gzhan ci mchis/_yod do/_/gang lags/_bzhin [{]bzangs [,]bzang [}]sangs rgyas la sogs pa dge slong gi dge 'dun gdugs tshod gsol cig dang /_lha rnams su skye bar 
[\[116b.3\]]'gyur ro/_/'phags pa kAr ShA pa Na du tsam dag gis sangs rgyas la sogs pa dge slong gi dge 'dun gdugs tshod khyed par 'gyur/_bzhin [{]bzangs [,]bzang [}]kAr ShA pa Na lnga brgyas so/_/'phags pa de ni rngo thog go zhes des dge slong de'i rkang pa la phyag 'tshal te song nas rang gi khyim ga 
[\[116b.4\]]la ba der song ste phyin nas ma la 'di skad ces smras so/_/yum bdag deng 'od ma'i tshal du mchis nas bdag gis de na cha lnga pa'i 'khor lo bris pa mthong ste/_de na 'gro ba lnga po sems can dmyal ba dang /_dud 'gro dang /[ {]yi dgas [,]yi dwags [}]dang /_lha dang /_mi dag bris na/_yum khyod 
[\[116b.5\]]ngan bu lha rnams su skye bar bzhed dam/_bu kho mo sems can thams cad lha rnams su skye ba yang 'dod na khyod lta smos kyang ci dgos/_yum khyod kyis bdag la kAr ShA pa Na lnga brgya stsol cig dang bdag gis sangs rgyas la sogs pa dge slong gi dge 'dun gdugs tshod gsol 
[\[116b.6\]]lo/_/bu khyod kyang kho mos nye du'i stobs dang lag stobs kyis bsnyod cing gsos te bskyed pa yin pas kho mo la kAr ShA pa Na lnga brgya'i 'byor ba ga la yod/_yum bdag gla rngan gyi slad du las bgyid du mchi'o/_/bu khyod ni shin tu gzhon pa yin pas khyod kyis gla rngan gyi 
[\[116b.7\]]phyir las byed par mi nus so/_/yum rngo thog gis mchi'o/_/des de dus kyis 'chu bar shes te gnang nas khye'u de gla mi'i srang du song ste bsdad pa dang /_bram ze dang khyim bdag gis gla mi gzhan dag khrid na de 'gas kyang ma khrid nas des der nyi ma nub 
[\[117a\]]
[\[117a.1\]]par byas nas nam sros pa dang khyim du 'ongs so/_/mas de mthong nas dris pa/_bu khyod kyis deng gla rngan gyi phyir las byas sam/_khye'us smras pa/_yum bdag sus kyang ma khrid do/_/bu gla mi dag ni 'di mi 'dra ste/_gla mi dag ni skra yegs shing 
[\[117a.2\]]gos dri ma can dag gyon nas gla mi'i srang du song ste sdod kyis khyod kyang gal te gla rngan gyi phyir las byed par 'dod na skra yegs par gyis la/_gos dri ma can dag gyon te gla mi'i srang du song la sdod cig_/des phyi de nyin par skra yegs par byas shing gos dri ma can dag 
[\[117a.3\]]gyon nas gla mi'i srang du song ste bsdad pa dang /_tshong dpon zhig khyim rtsig par byed pa de gla mi dag gi phyir gla mi'i srang du 'ongs nas/_des gla mi gzhan dag khrid de khye'u de ma khrid pa dang /_khye'us smras pa/_yab bdag gis kyang gla rngan gyi slad du las bgyi'o/_/
[\[117a.4\]]tshong dpon gyis smras pa/_bu khyod shin tu gzhon pas khyod kyis gla rngan gyi phyir las byed par mi nus so/_/khye'us smras pa/_ci khyod kyis bdag la dang por gla rngan stsol tam/_tshong dpon gyis smras pa/_mjug tu gla rngan sbyin no/_/khye'us smras pa/_bdag gis 
[\[117a.5\]]je deng las bgyi'i gal te mnyes par gyur na gla rngan stsol cig_/tshong dpon des khye'u de khrid nas khye'u des tshong dpon de'i khyim du gla rngan gyi phyir las bya bar brtsams so/_/gla mi gzhan dag g.yos las byed pa na khye'u de myur ba myur bar las byed nas de dag gis 
[\[117a.6\]]de la smras pa/_tsha bo khyod ci'i phyir g.yos las mi byed/_khye'us smras pa/_zhang po dag kho bo sngon nyes par spyad pas dbul po'i khyim dag tu skyes shing des da ltar gla rngan gyi phyir las byed pa yin na/_gal te da g.yos las byas par gyur na 'di nas shi 'phos pa 
[\[117a.7\]]dag gi 'gro ba ji ltar 'gyur/_de dag gis smras pa/_tsha bo khyod gsar du dul ba yin pas thams cad kyi tha na las par 'gyur ba gang yin pa de lta bu'i gnas yod do/_/khye'u de 'jig rten pa'i gtam rgyud la mkhas pa yin pas des gla mi de dag la gtam 
[\[117b\]]
[\[117b.1\]]rgyud smra zhing myur ba myur bar song ba dang /_gla mi de dag kyang gtam rgyud mi tho kyis dogs nas de'i phyi bzhin myur ba myur bar lhags nas de'i nyin mo gla mi de dag gis las mang du byas so/_/khyim bdag gi kun du spyod pa ni/_phye ma red kyi dus kyi las kyi mtha' dag la 
[\[117b.2\]]so sor rtog pa yin pas tshong dpon de/_dgongs kar 'ongs te las kyi mtha' dag la so sor brtags pa dang /_ci tsam na de nyis gyur gyi las byas par mthong nas des lag dpon gyi mi la dris pa/_ci khyod kyis gla mi gzhan dag kyang bkug gam/_des smras pa ma 
[\[117b.3\]]bkug go/_/tshong dpon gyis smras pa/_'o na ci'i phyir deng las mang du zin/_des smras pa/_khyim bdag gi bu 'di nad med par gyur cig_/'di 'jig rten gyi gtam rgyud la mkhas pas/_'di 'jig rten gyi gtam rgyud zer zhing myur ba myur bar las byed 
[\[117b.4\]]pa na gla mi gzhan dag kyang gtam rgyud mi thos kyi dogs pas myur ba myur bar 'di'i phyi bzhin 'dong zhing las byed pas des na deng las mang du zin to/_/tshong dpon des khye'u de la gla rngan nyis sgyur sbyin par brtsams pa dang /_khye'us smras pa/_ci lags bdag 
[\[117b.5\]]la gdugs gnyis kyi gla rngan cig car stsal tam/_ma yin te/_'di ltar kho bo khyod la dga' bas bya dga' sbyin no/_/khye'us smras pa/_gal te khyod bdag la dgyes na ji srid du bdag khyod kyi sdum pa na sug las 'tshal ba de srid du bdag gi gla rngan khyod kyi 
[\[117b.6\]]phyag tu gzhag tu gsol/_tshong dpon gyis smras pa/_de ltar gyis shig_/gang gi tshe de'i khyim zin pa de'i tshe na khye'u de'i gla rngan brtsis na kAr ShA pa Na lnga brgyar ma chog nas khye'u des ngu bar brtsams pa dang /_tshong dpon des smras pa/_bu ci ngu /_kho bos 
[\[117b.7\]]brid par ma gyur tam/_yab khyod bdag nyid chen po lags pas khyod kyis bdag ga la brid de/_'di ltar bdag gis kAr ShA pa Na lnga brgya'i ched du gla rngan gyi slad du las bgyis shing /_sangs rgyas la sogs pa dge slong gi dge 'dun gdugs tshod gsol 
[\[118a\]]
[\[118a.1\]]te/_bdag lha rnams kyi nang du skye bar bgyi'o snyam na/_de dag ma 'tshal bas yang bdag gis gzhan du gla rngan gyi slad du las bgyi 'tshal bar 'gyur ro/_/tshong dpon de dad pa can zhig yin pas des smras pa/_bu kho bos kha bskang bar bya'o/_/
[\[118a.2\]]yab bdag lha rnams kyi nang du skye bar mi 'gyur ba snyam/_bu khyod bcom ldan 'das la mngon par dad dam/_mngon par dad do/_/song la bcom ldan 'das la zhus shig_/khye'u de bcom ldan 'das ga la ba der song ste phyin nas bcom ldan 'das kyi zhabs gnyis 
[\[118a.3\]]la mgo bos phyag 'tshal te mtha' gcig tu 'dug go/_/mtha' gcig tu 'dug nas bcom ldan 'das la khyim bdag gi bu des 'di skad ces gsol to/_/bcom ldan 'das bdag gis kAr ShA pa Na lnga brgya'i ched du gla rngan gyi ched du tshong dpon che ge zhig gi 
[\[118a.4\]]sug las bgyis na de dag ma 'tshal nas tshong dpon des de'i kha skong bar bgyid na blang bar bgyi 'am/_bzhin [{]bzangs [,]bzang [}]tshong dpon de dad pa can yin gyis long shig_/bcom ldan 'das bdag lha rnams kyi nang du skye bar mi 'gyur lags pa snyam/_skye bar 'gyur 
[\[118a.5\]]ro/_/khye'u des bcom ldan 'das kyi zhabs gnyis la mgo bos phyag 'tshal te song ngo /_/de nas khyim bdag gi bu des tshong dpon de las kAr ShA pa Na lnga brgya mnos te ma'i gan du song nas smras pa/_yum kAr ShA pa Na lnga brgya po 'di dag gis zhal zas sta gon mdzod cig 
[\[118a.6\]]dang sangs rgyas la sogs pa dge slong gi dge 'dun gdugs tshod gsol lo/_/bu kho mo la snod spyad 'ga' yang med cing mi blas dang /_gnas mal 'ga' yang med kyis tshong dpon de nyid snod spyad dang /_mi blas dang /_gnas mal mang ba yin la dad pa 
[\[118a.7\]]can yin gyis song la de nyid la gyis shig_/khye'u de tshong dpon de'i gan du song ste smras pa/_yab bdag gi sdum pa na snod spyad dang /_mi blas dang /_gnas mal cung zad kyang ma mchis kyis khyod nyid kyis zhal zas sta gon mdzod cig dang bdag mchis nas 
[\[118b\]]
[\[118b.1\]]rang gi sug pa nas sangs rgyas la sogs pa dge slong gi dge 'dun gdugs tshod gsol lo/_/tshong dpon de dad pa can yin pas des bsams pa/_bdag gi khyim gsar du brtsigs pa der sangs rgyas la sogs pa dge slong gi dge 'dun gyis gdugs tshod 
[\[118b.2\]]gsol bar gyur na legs so snyam nas des smras pa/_bu zhog ste song la sangs rgyas la sogs pa dge slong gi dge 'dun sang gdugs tshod la spyan drongs shig dang kho bos zhal zas sta gon bya'o/_/de nas khyim bdag gi bu des tshong dpon de'i lag tu kAr ShA 
[\[118b.3\]]pa Na lnga brgya gtad nas bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te rgan pa'i mtha' logs su 'dug nas gsol pa/_bcom ldan 'das sang bdag gis sangs rgyas la sogs pa dge 
[\[118b.4\]]slong gi dge 'dun gdugs tshod la spyan 'dren to/_/bcom ldan 'das kyis khyim bdag gi bu de la cang mi gsung bas gnang ngo /_/de nas khyim bdag gi bu des bcom ldan 'das kyis cang mi gsung bas gnang bar rig nas bcom ldan 'das kyi zhabs 
[\[118b.5\]]gnyis la mgo bos phyag 'tshal te song ngo /_/tshong dpon des kyang de nyid kyi mtshan mo zhal zas sta gon byas nas nang par sngar langs te gdan bshams nas chu ra bzhag ste/_bcom ldan 'das la spyan 'dren gyis btsun pa gdugs tshod g.yar dgongs 
[\[118b.6\]]'tshal na bcom ldan 'das kyis da de'i dus la bab par dgongs su gsol zhes spyan drangs so/_/de nas bcom ldan 'das snga dro sham thabs gsol lhung bzed dang chos gos bsnams te dge slong gi tshogs kyis yongs su bskor cing dge slong gi dge 'dun 
[\[118b.7\]]gyis mdun du bdar nas tshong dpon de'i khyim ga la ba der gshegs so/_/drug sde dag gis dris pa/_su'i khyim du sangs rgyas la sogs pa dge slong gi dge 'dun spyan drangs/_khyim bdag gi bu che ge mo zhig gi'o/_/drug sde dag gis smras pa/_
[\[119a\]]
[\[119a.1\]]de ni gla mi yin pas ci zhig sbyin par 'gyur/_khyim du 'gro ba'i khyim dag tu dong la g.yar tshus bzas 'dong ngo zhes de dag khyim du 'gro ba'i khyim dag tu dong ba dang /_de dag gis smras pa/_'phags pa dag gdan tshus gsol cig_/de 
[\[119a.2\]]ltar bya'o/_/zhes de dag gis khye'u tshus zos so/_/de nas bcom ldan 'das tshong dpon de'i bkad sa ga la ba der gshegs te byon nas dge slong gi dge 'dun gyi gong du gdan bshams pa nyid la bzhugs so/_/drug sde dag kyang khyim du 'gro ba'i khyim dag tu khye'u 
[\[119a.3\]]tshus zos nas de nyid du dong ste 'khod do/_/de nas khyim bdag gi bu des sangs rgyas la sogs pa dge slong gi dge 'dun bde bar bzhugs par rig nas bca' ba dang bza' ba gtsang zhing bsod pas rang gi lag nas tshim par byed cing stobs par byed do/_/de de na 
[\[119a.4\]]rgyu ba na drug sde dag gus par byas te mi za ba mthong ngo /_/mthong nas kyang bcom ldan 'das kyi spyan sngar 'dug ste gsol pa/_bcom ldan 'das 'di na 'phags pa kha cig gus par bgyis te mi 'tshal na bdag lha rnams kyi nang du skye bar mi 'gyur lags pa snyam/_
[\[119a.5\]]bcom ldan 'das kyis bka' stsal pa/_bzhin [{]bzangs [,]bzang [}]re zhig gnas mal gyi longs spyod kyis kyang khyod lha rnams kyi nang du skye bar 'gyur na kha zas kyi longs spyod kyis lta smos kyang ci dgos/_de nas bcom ldan 'das khyim bdag gi bu de la chos dang ldan pa'i bka' 
[\[119a.6\]]mchid kyis yang dag par ston par mdzad/_yang dag par 'dzin du 'jud par mdzad/_yang dag par gzengs stod par mdzad/_yang dag par rab tu dga' bar mdzad do/_/rnam grangs du mas chos dang ldan pa'i bka' mchid kyis yang dag par bstan/_
[\[119a.7\]]yang dag par 'dzin du bcug_/yang dag par gzengs bstod/_yang dag par rab tu dga' bar mdzad nas gdan las bzhengs te gshegs so/_/tshong pa lnga brgya tsam rgya mtsho chen po nas rgyal po'i khab tu lhags nas rgyal po'i khab tu dus ston byung bas tshong 
[\[119b\]]
[\[119b.1\]]cung zad kyang ma rnyed nas de na tshong pa dge slong gi rgyus shes pa zhig 'dug pa des smras pa/_shes ldan dag shes par gyis shig_/khyim gang du sangs rgyas la sogs pa dge slong gi dge 'dun gyis gdugs tshod gsol ba'i khyim de na gor ma chag par bza' ba dang btung 
[\[119b.2\]]ba lhag pa'i chos cung zad yod kyis der dong la rin gyis btsal lo/_/de dag gis smras pa dang /_tshong dpon che ge mo zhig gi khyim du sangs rgyas la sogs pa dge slong gi dge 'dun gyis gdugs tshod gsol to zhes thos nas de dag zong thogs te der dong nas smras pa/_
[\[119b.3\]]tshong dpon bdag cag tshong pa lnga brgya tsam rgya mtsho chen po nas rgyal po'i khab tu lhags nas rgyal po'i khab tu dus ston byung bas tshong cung zad kyang ma rnyed nas bdag cag ltogs par gyur na khyod kyi khyim du sangs rgyas la sogs pa dge slong gi dge 'dun gyis gdugs tshod 
[\[119b.4\]]dag gsol bas bza' ba dang btung ba lhag pa'i chos cung zad yod na rin gyi phyir byin cig_/tshong dpon gyis smras pa/_bzhin [{]bzangs [,]bzang [}]dag je lta'o zhes de khyim bdag gi bu de'i gan du song ste smras pa/_bu tshong pa lnga brgya tsam rgya mtsho chen po nas rgyal po'i 
[\[119b.5\]]khab tu lhags nas rgyal po'i khab tu dus ston byung bas tshong cung zad kyang ma rnyed nas de dag ltogs par gyur te rim gyis bza' ba dang btung ba tshol du 'dir lhags kyis lhag pa'i chos mang du yod na rin gyi phyir byin cig_/khye'us smras pa/_yab bdag rin gyi 
[\[119b.6\]]slad du mi stsol gyi sbyin pa'i chos kyi slad du de bzhin du stsol gyis de dag mchis su stsol cig_/tshong dpon des tshong pa de dag 'dug tu bcug pa dang /_khye'u des bza' ba dang btung bas de dag tshim par byas so/_/tshong pa de dag lus tshim pas ched du brjod pa 'di skad 
[\[119b.7\]]ces ched du brjod do/_/tshong dpon gang gi khyim du sangs rgyas la sogs pa dge slong gi dge 'dun gdugs tshod gsol cing bdag cag tshong pa lnga brgya yang bza' ba dang btung bas tshim par byas pa'i tshong dpon de ni rnyed pa dag legs par rnyed do/_/tshong dpon 
[\[120a\]]
[\[120a.1\]]des smras pa/_bzhin [{]bzangs [,]bzang [}]dag 'di ni kho bo'i zas ma yin te/_khyim bdag gi bu 'di'i zas yin no/_/de dag gis dris pa/_'di khyim bdag gang gi bu yin/_tshong dpon gyis smras pa/_khyim bdag che ge mo zhig gi'o/_/de dag gi ded dpon gyis 
[\[120a.2\]]smras pa/_'o na 'di bdag gi chung po grogs kyi bu yin no/_/gzhan dag gis smras pa/_de lta na 'di bdag cag gi zhang po yin no/_/gzhan dag gis kyang smras pa/_de lta na 'di bdag cag gi tsha bo yin no/_/ded dpon des smras pa/_mang po dag gis 
[\[120a.3\]]ni gcig dbyung bar nus la gcig gis ni mang po dag dbyung bar mi nus so zhes des gzhi bting ste rin po che bzhag nas smras pa/_shes ldan dag gang gis ci yongs su btang ba des de gzhi 'dir zhog shig_/der la las ni rin po che gcig bzhag_/la 
[\[120a.4\]]las ni gnyis bzhag_/la las ni mang po dag bzhag ste/_de ltar der rin po che'i phung po rnam par bzhag nas ded dpon gyis khye'u de la smras pa/_bu long shig khye'us smras pa/_shes ldan dag bdag gis rin gyi phyir ma byin no/_/ded dpon gyis 
[\[120a.5\]]smras pa/_kho bo cag khyod la rin sbyin pa ma yin te/_'di ltar rin po che gcig gis kyang zas 'di lta bu brgya rnyed 'grub pas 'di ltar kho bo cag khyod la dga' bas dga' ba'i dbang du byas pa bya'o/_/khye'us smras pa/_bdag lha rnams kyi nang du skye 
[\[120a.6\]]bar mi 'gyur ba snyam/_khyod bcom ldan 'das la mngon par dad dam/_mngon par dad do/_/song la bcom ldan 'das la zhus shig_/de nas khye'u de bcom ldan 'das ga la ba der song ste phyin nas/_bcom ldan 'das kyi zhabs gnyis la 
[\[120a.7\]]mgo bos phyag 'tshal te mtha' gcig tu 'dug go/_/mtha' gcig tu 'dug nas bcom ldan 'das la khyim bdag gi bu des 'di skad ces gsol to/_/bcom ldan 'das 'di na bdag gis tshong pa lnga brgya tsam la bza' ba dang btung ba stsal nas de dag 
[\[120b\]]
[\[120b.1\]]bdag la dga' ba'i dbang du bgyis pa bgyid na bdag gis blang bar bgyi'am/_bzhin [{]bzangs [,]bzang [}]long shig_/bcom ldan 'das bdag lha rnams kyi nang du skye bar mi 'gyur lags pa snyam/_bcom ldan 'das kyis bka' stsal pa/_bu de ni me tog yin gyi 
[\[120b.2\]]long shig_/'bras bu gzhan 'byung bar 'gyur ro/_/khye'u des rin po che de dag blangs so/_/rgyal po'i khab na tshong dpon bu med pa zhig dus la bab nas nor can dag dang /_tshong dpon dag dang /_ded dpon dag 'dus te smras pa/_shes ldan dag bdag 
[\[120b.3\]]cag gis gang zhig grong khyer gyi tshong dpon du dbang bskur bar bya/_bdag cag gi nang na sems can gang bsod nams che bar grags pa'o/_/de dag gis smras pa/_bdag cag gis ji ltar shes par bya/_de dag gis smras pa/_sa bon kha dog sna tshogs 
[\[120b.4\]]dag rdza ma so btang ba'i nang du blugs shing gang gis kha dog gcig pa sha stag zin par 'gyur ba de bdag cag gis tshong dpon du dbang bskur bar bya'o/_/de dag gis sa bon kha dog sna tshogs dag rdza ma so btang ba'i nang du blugs te/_de dag gis gzung 
[\[120b.5\]]bar brtsams pa dang /_gzhan thams cad kyis ni sa bon kha dog sna tshogs dag zin/_khyim bdag gi bu des ni sa bon kha dog gcig pa sha stag zin nas de dag gis smras pa/_bdag cag gis gla mi tshong dpon du dbang bskur bar ji ltar bya zhes de dag 
[\[120b.6\]]gis lan gsum gyi bar du de ltar byas pa dang /_gzhan thams cad kyis ni sa bon kha dog sna tshogs dag zin/_khyim bdag gi bu des ni sa bon kha dog gcig pa sha stag zin nas de dag gis smras pa/_shes ldan dag mi ma yin pa dag gis che bzhi phyes 
[\[120b.7\]]khyim bdag gi bu 'di nyid tshong dpon du dbang bskur bar bya'o zhes de dag gis khye'u de grong khyer gyi tshong dpon du dbang bskur to/_/tshong dpon des bsams pa/_sems can 'di ni bsod nams dang dbang che bar grags pa yin gyis 'di la gcam gsag 
[\[121a\]]
[\[121a.1\]]bya'o snyam nas tshong dpon des kyang rang gi bu mo rgyan thams cad kyis brgyan te grong khyer gyi tshong dpon de'i chung mar byin nas de'i khyim nor mang zhing longs spyod dag gis 'phral la mngon par mthos par gyur nas de'i ming 'phral la mthos 'phral la 
[\[121a.2\]]mthos zhes bya bar gyur to/_/de nas tshong dpon 'phral la mthos 'di snyam du sems te/_bdag gi khyim na dpal gyi 'byor pa phun sum tshogs pa gang yin pa de dag thams cad sangs rgyas bcom ldan 'das la brten nas bdag gis sangs rgyas la sogs pa dge 
[\[121a.3\]]slong gi dge 'dun khyim gzhan du spyan drangs te gdugs tshod gsol ba las gyur pa yin no snyam nas/_de nas tshong dpon 'phral la mthos/_bcom ldan 'das ga la ba der song ste phyin nas/_bcom ldan 'das kyi zhabs gnyis la mgo bos phyag 'tshal te mtha' 
[\[121a.4\]]gcig tu 'dug go/_/mtha' gcig tu 'dug nas/_bcom ldan 'das tshong dpon 'phral la mthos la chos dang ldan pa'i bka' mchid kyis yang dag par ston par mdzad/_yang dag par 'dzin du 'jud par mdzad/_yang dag par gzengs stod par mdzad/_yang 
[\[121a.5\]]dag par rab tu dga' bar mdzad do/_/rnam grangs du mas chos dang ldan pa'i bka' mchid kyis yang dag par bstan/_yang dag par 'dzin du bcug_/yang dag par gzengs bstod/_yang dag par rab tu dga' bar mdzad nas cang mi gsung ngo /_/de nas 
[\[121a.6\]]tshong dpon 'phral la mthos stan las langs te bla gos phrag pa gcig tu byas nas bcom ldan 'das ga la ba de logs su thal mo sbyar ba btud de bcom ldan 'das la 'di skad ces gsol to/_/bcom ldan 'das kyis sang bdag gi sdum par dge slong gi dge 'dun dang 
[\[121a.7\]]thabs cig gdugs tshod gsol bar ci gnang /_bcom ldan 'das kyis tshong dpon 'phral la mthos la cang mi gsung bas gnang ngo /_/de nas tshong dpon 'phral la mthos kyis bcom ldan 'das cang mi gsung bas gnang bar rig nas bcom ldan 'das kyi zhabs 
[\[121b\]]
[\[121b.1\]]gnyis la mgo bos phyag 'tshal te bcom ldan 'das kyi spyan snga nas song ngo /_/de nas tshong dpon 'phral la mthos kyis de nyid kyi mtshan mo bca' ba dang bza' ba gtsang zhing bsod pa sta gon byas nas nang par sngar langs te gdan bshams nas chu ra bzhag ste/_
[\[121b.2\]]bcom ldan 'das la spyan 'dren gyis btsun pa gdugs tshod g.yar dgongs 'tshal na/_bcom ldan 'das kyis da de'i dus la bab par dgongs su gsol zhes spyan drangs so/_/de nas bcom ldan 'das snga dro sham thabs gsol lhung bzed dang chos gos 
[\[121b.3\]]bsnams te/_dge slong gi tshogs kyis yongs su bskor cing dge slong gi dge 'dun gyis mdun du bdar nas tshong dpon 'phral la mthos kyi bkad sa ga la ba der gshegs te byon nas dge slong gi dge 'dun gyi gong du gdan bshams pa nyid la bzhugs so/_/de 
[\[121b.4\]]nas tshong dpon 'phral la mthos kyis sangs rgyas la sogs pa dge slong gi dge 'dun bde bar bzhugs par rig nas bca' ba dang bza' ba gtsang zhing bsod pas rang gi lag nas tshim par byed cing stobs par byed do/_/rnam grangs du mas bca' ba dang bza' ba 
[\[121b.5\]]gtsang zhing bsod pas rang gi lag nas tshim par byas shing bstabs nas bcom ldan 'das gdugs tshod gsol cing phyag bcabs te lhung bzed bzhag par rig nas stan ches dma' ba zhig blangs te/_khyo shug gnyis bcom ldan 'das kyi spyan sngar chos mnyan 
[\[121b.6\]]pa'i phyir 'dug go/_/bcom ldan 'das kyis tshong dpon 'phral la mthos khyo shug gnyis kyi bsam pa dang /_bag la nyal dang /_khams dang /_rang bzhin thugs su chud nas ci nas kyang tshong dpon 'phral la mthos khyo shug gnyis kyis 'jig tshogs 
[\[121b.7\]]la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu mngon sum du byas pa de ltar chos bstan pa mdzad do/_/des bden pa mthong nas gsol pa/_btsun pa bdag gis dge ba'i bshes gnyen bcom ldan 
[\[122a\]]
[\[122a.1\]]'das la brten nas bcom ldan 'das kyis bdag la phan pa mdzad pa 'di lta bu ni bdag la phas kyang ma bgyis mas kyang ma bgyis/_rgyal pos kyang ma bgyis/_lha rnams kyis kyang ma bgyis/_sngon gyi pha mes dag gis kyang 
[\[122a.2\]]ma bgyis/_dge sbyong dang bram ze dag gis kyang ma bgyis/_byams pa dang /_mdza' bshes dang /_rtsa lag gi tshogs kyis kyang ma bgyis te/_khrag dang mchi ma'i rgya mtsho ni bskams/_rus pa'i ri dag las ni bsgral/_ngan song gi sgo dag 
[\[122a.3\]]ni bkum/_mtho ris dang thar pa'i sgo dag ni phye/_sems can dmyal ba dang /_dud 'gro dang /[ {]yi dgas [,]yi dwags [}]dag nas ni rkang pa phyung /_lha dang mi rnams kyi nang du ni bzhag_/'khor ba ni mthar bgyis/_thog ma ma mchis pa'i dus nas bsags 
[\[122a.4\]]pa'i 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu ni thob ste/_btsun pa bdag ni mngon par zhugs pa lags so/_/btsun pa bdag ni mngon par zhugs pa lags te/_btsun pa bdag bcom 
[\[122a.5\]]ldan 'das dang chos dang dge slong gi dge 'dun la skyabs su mchi yis/_bdag dge bsnyen du gzung du gsol/_deng slan chad ji srid 'tsho'i bar du glo ba thag pa nas skyabs su mchi'o/_/de nas bcom ldan 'das tshong dpon 'phral la mthos la chos dang ldan 
[\[122a.6\]]pa'i bka' mchid kyis yang dag par ston par mdzad/_yang dag par 'dzin du 'jud par mdzad/_yang dag par gzengs stod par mdzad/_yang dag par rab tu dga' bar mdzad do/_/rnam grangs du mas chos dang ldan pa'i bka' mchid kyis yang dag par bstan/_
[\[122a.7\]]yang dag par 'dzin du bcug_/yang dag par gzengs bstod/_yang dag par rab tu dga' bar mdzad nas gdan las bzhengs te gshegs so/_/'di ni re zhig byung ba yin te/_sangs rgyas bcom ldan 'das re zhig 'dul ba la nyan thos rnams kyi 
[\[122b\]]
[\[122b.1\]]bslab pa'i gzhi 'cha' bar ni mi mdzad do//_//'dul ba rnam par 'byed pa/_bam po lnga bcu rtsa gcig pa/_de nas bcom ldan 'das rgyal po'i khab tu ci dgyes par bzhugs nas yangs pa can ga la ba de logs su ljongs rgyu zhing gshegs 
[\[122b.2\]]so/_/de nas bcom ldan 'das spong byed dag tu ljongs rgyu zhing gshegs pa na yangs pa can du byon nas yangs pa can na spre'u rdzing gi 'gram khang pa brtsegs pa'i khang [{]bzangs [,]bzang [}]na bzhugs so/_/khyim bdag drag shul can gyis bcom ldan 'das spong byed dag 
[\[122b.3\]]tu ljongs rgyu zhing gshegs pa na yangs pa can du byon nas yangs pa can na spre'u rdzing gi 'gram du khang pa brtsegs pa'i khang [{]bzangs [,]bzang [}]na bzhugs so zhes thos so/_/thos nas kyang bcom ldan 'das ga la ba der song ste phyin nas bcom ldan 'das kyi zhabs gnyis 
[\[122b.4\]]la mgo bos phyag 'tshal te mtha' gcig tu 'dug go/_/mtha' gcig tu 'dug nas bcom ldan 'das kyis khyim bdag drag shul can la chos dang ldan pa'i bka' mchid kyis yang dag par ston par mdzad/_yang dag par 'dzin du 'jud par mdzad/_
[\[122b.5\]]yang dag par gzengs stod par mdzad/_yang dag par rab tu dga' bar mdzad do/_/rnam grangs du mas chos dang ldan pa'i bka' mchid kyis yang dag par bstan/_yang dag par 'dzin du bcug_/yang dag par gzengs bstod/_yang dag par 
[\[122b.6\]]rab tu dga' bar mdzad nas cang mi gsung ngo /_/de nas khyim bdag drag shul can stan las langs te bla gos phrag pa gcig tu byas nas pus mo g.yas pa'i lha nga sa la btsugs te/_bcom ldan 'das ga la ba de logs su thal mo sbyar ba btud nas/_
[\[122b.7\]]bcom ldan 'das la 'di skad ces gsol to/_/bcom ldan 'das kyis sang bdag gi sdum par dge slong gi dge 'dun dang thabs cig tu gdugs tshod gsol bar ci gnang /_bcom ldan 'das kyis khyim bdag drag shul can la cang mi gsung 
[\[123a\]]
[\[123a.1\]]bas gnang ngo /_/de nas khyim bdag drag shul can gyis bcom ldan 'das kyis cang mi gsung bas gnang bar rig nas bcom ldan 'das kyi spyan snga nas song ste/_des zho shas 'tsho ba rnams la smras pa/_shes ldan 
[\[123a.2\]]dag bcom ldan 'das dge slong gi dge 'dun dang bcas pa yongs su mnyel cing gshegs kyis zhal zas gtsang zhing bsod pa mang po dag sta gon gyis shig_/de dag gis zhal zas gtsang zhing bsod pa mang po dag sta gon byas so/_/
[\[123a.3\]]de nas khyim bdag drag shul can nang par sngar langs te gdan bshams nas chu ra bzhag ste/_bcom ldan 'das la spyan 'dren gyis btsun pa gdugs tshod g.yar dgongs 'tshal na bcom ldan 'das kyis da de'i dus la bab par dgongs su gsol zhes 
[\[123a.4\]]spyan drangs so/_/drug sde dag gis smras pa/_dga' bo nye dga' khyim du 'gro ba'i khyim dag tu 'dong /_de ltar bya'o/_/de dag gis bsod snyoms pa zhig mthong nas smras pa/_tshur shog khyim du 'gro ba'i khyim du 'dong ngo zhes de khrid 
[\[123a.5\]]nas de dag ches sngar yangs pa can du zhugs nas khyim du 'gro ba'i khyim dag tu dong ba dang /_de dag gis smras pa/_'phags pa dag zhal tshus gsol cig_/drug sde dag gis smras pa/_kho bo cag mgron du bos so/_/sus/_khyim 
[\[123a.6\]]bdag drag shul can gyis so/_/de dag gis smras pa/_'phags pa dag 'o na a mra'i khur ba dag gsol cig_/de ltar bya'o zhes de dag gis a mra'i khur ba dag zos so/_/bsod snyoms pa de mi za nas de dag gis smras pa/_'phags pa khyod 
[\[123a.7\]]kyang a mra'i khur ba dag gsol cig_/des smras pa/_kho bo stan gcig pa yin no/_/de dag gis smras pa'o/_/'o na snoms te bzhud la de nyid du gsol cig_/des lhung bzed chung ngu bkang ste der song ba dang /_dge slong gi dge 'dun ni bzhugs so/_/
[\[123b\]]
[\[123b.1\]]bcom ldan 'das ni rdzas las byung ba na bzhugs shing bsod snyoms mngon par bsgrubs so/_/sangs rgyas bcom ldan 'das rnams ni rgyu lngas rdzas las byung ba na bzhugs shing bsod snyoms mngon par sgrub par mdzad de/_lnga gang zhe na/_nang du 
[\[123b.2\]]yang dag par 'jog par bzhed pa dang /_lha rnams la chos ston par bzhed pa dang /_nad pa la lta bar bzhed pa dang /_gnas mal la rtog par bzhed pa dang /_'dul ba la nyan thos rnams kyi bslab pa'i gzhi bca' bar bzhed pa'o/_/don 'dir ni bcom 
[\[123b.3\]]ldan 'das 'dul ba la nyan thos rnams kyi bslab pa'i gzhi 'cha' bar bzhed pas rdzas las byung ba na bzhugs shing bsod snyoms mngon par sgrub pa mdzad do/_/de nas khyim bdag drag shul can gyis dge slong gi dge 'dun bde bar 'khod par rig nas bca' 
[\[123b.4\]]ba dang /_bza' ba gtsang zhing bsod pas rang gi lag nas tshim par byed cing stobs par byed do/_/de nas khyim bdag drag shul can bsod snyoms pa de'i mdun du 'dug pa dang /_bsod snyoms pa des bsams pa/_khyim bdag 'dis bdag la 'di 
[\[123b.5\]]ltar a mra'i khur ba zos so zhes bya ba de ltar rig par gyur gyis/_ji srid du 'dis bdag la klan ka ma rnyed pa de srid du bdag gis 'di la brjod par bya'o snyam nas des khyim bdag drag shul can la 'di skad ces smras so/_/khyim bdag bdag 'ba' zhig a 
[\[123b.6\]]mra'i khur ba zos par ma zad kyi drug sde 'di dag gis kyang a mra'i khur ba dag zos so/_/khyim bdag gis smras pa/_'phags pa ci'i phyir de skad ces bdag 'ba' zhig gis a mra'i khur ba dag zos par ma zad kyi drug sde 'di dag gis kyang a mra'i khur 
[\[123b.7\]]ba dag zos so zhes zer zhes des spyos te smras pa/_'phags pa ci kho bo la a mra'i khur ba dag med snyam mam/_des zho shas 'tsho ba dag la smras pa/_shes ldan dag a mra'i khur ba dag gi sprog ma dag phye shig_/de dag gis phye'o/_/de nas dge slong 
[\[124a\]]
[\[124a.1\]]bsod snyoms sgrub pas bsod snyoms blangs nas bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/_/sangs rgyas bcom ldan 'das rnams ni 
[\[124a.2\]]chos nyid kyis bsod snyoms sgrub pa'i dge slong la dge slong ji lta zas bsod dam dge slong gi dge 'dun tshim par byas sam zhes so sor kun dga' bar mdzad pa 'dis so sor kun dga' bar mdzad pa yin pas bcom ldan 'das kyis dge slong bsod snyoms 
[\[124a.3\]]sgrub pa la dge slong ji lta zas bsod dam dge slong gi dge 'dun tshim par byas sam/_zhes so sor kun dga' bar mdzad pa dang /_des gsol pa/_btsun pa te por zas bsod cing dge slong gi dge 'dun tshim par ni bgyis na/_'di ltar khyim bdag drag 
[\[124a.4\]]shul can gyis dge slong gi dge 'dun spyos so/_/don gang la/_des skabs de bcom ldan 'das la rgyas par gsol pa dang /_bcom ldan 'das kyis bka' stsal pa/_dge slong khyim bdag drag shul can gyis dge slong gi dge 'dun gnas su spyos so/_/
[\[124a.5\]]de nas bcom ldan 'das zhal zas kyi bya ba mdzad nas gtsug lag khang gi slad rol du zhabs gnyis bsil te nang du yang dag 'jog gi slad du gtsug lag khang du gshegs so/_/de nas bcom ldan 'das nang du yang dag 'jog las bzhengs nas dge slong gi 
[\[124a.6\]]dge 'dun gyi gong du gdan bshams pa nyid la bzhugs so/_/de nas bcom ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das 
[\[124a.7\]]rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/_sangs rgyas bcom ldan 'das kyis dge slong rnams la rmas pa/_dge slong dag khyed yang yang za ba bden nam/_btsun pa mad do/_/sangs rgyas bcom ldan 'das kyis 
[\[124b\]]
[\[124b.1\]]dge sbyong gi tshul ma yin pa/_rjes su mthun pa ma yin pa/_rung ba ma yin pa/_tshul dang mthun pa ma yin pa de ni rab tu byung ba'i bya ba ma yin no zhes rnam par smad pa mdzad do/_/de nas bcom ldan 'das kyis rnam grangs du mas rnam par smad nas dge slong rnams la 
[\[124b.2\]]bka' stsal pa/_dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon 
[\[124b.3\]]par bya ste/_yang yang za na ltung byed do zhes bcom ldan 'das kyis 'dul ba la nyan thos rnams kyi bslab pa'i gzhi bca' ba mdzad do/_/sangs rgyas bcom ldan 'das yangs pa can na spre'u rdzing gi 'gram khang pa brtsegs pa'i khang [{]bzangs [,]bzang [}]na bzhugs so/_/
[\[124b.4\]]dge slong na ba zhig sman pa'i gnas su song ba dang /_des de mthong nas smras pa/_bzhin [{]bzangs [,]bzang [}]kho bo la sman ston cig_/'phags pa je zhal tshus gsol cig_/bzhin [{]bzangs [,]bzang [}]bcom ldan 'das kyis ma gnang ngo /_/'phags pa de khyod kyi sman lags 
[\[124b.5\]]te/_gzhan du na khyod kyis 'tsho bar mi spyod do/_/bzhin [{]bzangs [,]bzang [}]bcom ldan 'das kyis bslab pa'i gzhi bca' bar mdzad do/_/'phags pa khyod kyi ston pa thugs rje can lags pas de nyid rkyen du mdzad nas gnang bar 'gyur ba gang lags pa de lta bu'i gnas mchis 
[\[124b.6\]]par 'gyur ro/_/dge slong rnams kyis skabs de bcom ldan 'das la gsol pa dang /_bcom ldan 'das kyis bka' stsal pa/_de lta bas na na ba'i dus ma gtogs so/_/dge slong dag mchod rten gyi las dang dge 'dun gyi las dag byas pa na de dag bkres nas glos 
[\[124b.7\]]phab ste nyal zhing dge ba'i phyogs la tron byed par mi nus pa na bram ze dang khyim bdag dad pa can dag gtsug lag khang du lhags nas de dag gis smras pa/_'phags pa dag bstan pa la gcig tu brtson par bgyi ba lags na/_ci'i slad du glos phab ste gzims shing dge ba'i 
[\[125a\]]
[\[125a.1\]]phyogs la tron mi mdzad/_bzhin [{]bzangs [,]bzang [}]dag kho bo cag bkres so/_/'phags pa dag zhal tshus gsol cig_/bzhin [{]bzangs [,]bzang [}]dag bcom ldan 'das kyis bslab pa'i gzhi bca' ba mdzad do/_/zhes zer ba'i skabs de dge slong rnams 
[\[125a.2\]]kyis bcom ldan 'das la gsol pa dang /_bcom ldan 'das kyis bka' stsal pa/_de lta bas na las kyi dus ma gtogs so/_/dge slong gzhan dag lam du zhugs pa na bkres par gyur nas glos phab ste nyal zhing dge ba'i phyogs la tron byed par mi nus pa na 
[\[125a.3\]]bram ze dang khyim bdag dad pa can dag lhags nas de dag gis smras pa/_'phags pa dag bstan pa la gcig tu brtson par bgyi ba lags na ci'i slad du glos phab ste gzims shing dge ba'i phyogs la tron mi mdzad/_bzhin [{]bzangs [,]bzang [}]dag kho bo cag bkres so/_/
[\[125a.4\]]'phags pa dag zhal tshus gsol cig_/bzhin [{]bzangs [,]bzang [}]dag bcom ldan 'das kyis bslab pa'i gzhi bca' ba mdzad do zhes zer ba'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_de lta bas na lam gyi 
[\[125a.5\]]dus ma gtogs so/_/de nas bcom ldan 'das yangs pa can du ci dgyes par bzhugs nas mnyan yod ga la ba de logs su ljongs rgyu zhing gshegs pa na mnyan yod du byon nas mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/
[\[125a.6\]]mnyan yod na khyim bdag cig 'dug pa de'i kun du spyod pa ni tshes brgyad dang /_bcu bzhi la bsnyen gnas la gnas shing ji srid du dge 'dun bkrabs pa dag zan ma zos pa de srid du bdag nyid zan za bar mi byed do/_/khyim bdag cig gis sangs rgyas 
[\[125a.7\]]la sogs pa dge slong gi dge 'dun khyim gzhan du spyan drangs nas sangs rgyas la sogs pa dge slong gi dge 'dun gshegs so/_/khyim bdag des gtsug lag khang du mi mngags te song la dge slong dag spyan drongs shig dang gdugs tshod gsol lo/_/
[\[125b\]]
[\[125b.1\]]mi de gtsug lag khang du song ba dang /_ji tsam na dge slong gcig kyang mi snang nas de phyir log ste smras pa/_khyim bdag de na dge slong med de bdag gis gcig kyang ma mthong ngo /_/khyim bdag des smras pa/_song la gang du sangs rgyas la sogs pa dge slong gi dge 
[\[125b.2\]]'dun spyan drangs pa de nas dge slong dag spyan drongs shig dang gdugs tshod gsol lo/_/mi de der song ba dang /_ji tsam na dge slong dag zan zos te phyir byung ba mthong nas des smras pa/_'phags pa dag tshur gshegs khyim bdag che ge mo zhig gi sdum par gdugs 
[\[125b.3\]]tshod gsol par ci gnang /_dge slong rnams kyis smras pa/_kho bo cag zan zos zin no/_/mi de song ste khyim bdag de la smras pa/_khyim bdag dge slong dag gi zhal nas kho bo cag zan zos zin to zhes byung ngo /_/kwa'i nang rje song la khyim bdag gi mchid nas 
[\[125b.4\]]tshur spyon gdugs tshod gsol dang ras yug chen 'bul lo zhes byos shig_/de song ste smras pa/_'phags pa dag khyim bdag gi mchid nas tshur gshegs gdugs tshod gsol dang ras yug chen 'bul lo zhes mchi'o/_/dge slong rnams kyis smras pa/_
[\[125b.5\]]kho bo cag gis spangs so/_/mi de song ste khyim bdag la smras pa/_khyim bdag dge slong rnams kyi zhal nas bdag cag gis spangs so zhes byung ngo /_/khyim bdag des bdag gis bkrabs pa'i dge 'dun gyis bshos ma gsol to zhes zan bcad pa bsgrubs pa dang /_
[\[125b.6\]]de'i ngos kyi khyim tshes dag shAkya'i bu'i dge sbyong 'di dag gos byin na'ang longs spyod par mi btub pas khyim bdag 'dis dge slong dag gis zan ma zos pa'i phyir zas bcad pa byas so/_/zhes smod par byed/_phyar ka gtong bar byed/_kha zer bar byed pa'i 
[\[125b.7\]]skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_de lta bas na gos sbyin pa'i tshe'i dus ma gtogs so/_/de nas bcom ldan 'das kyis bslab pa 'dod pa dang bslab pa la gus pa dang /_bslab 
[\[126a\]]
[\[126a.1\]]pa la yo byad bsnyungs pa'i bsngags pa brjod nas dge slong rnams la de dang mthun pa dang /_de'i shas che ba dang /_de dang 'tsham pa'i chos dang ldan pa'i bka' mchid mdzad nas dge slong rnams la bka' stsal pa/_dge slong dag de lta bas 
[\[126a.2\]]na snga ma ni bcas pa yin la 'di ni gnang ba yin te/_nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang yang za na dus ma gtogs te ltung byed do/_/de la dus ni 'di yin te/_na ba dus so/_/las dus so/_/lam 
[\[126a.3\]]dus so/_/gos sbyin pa'i tshe dus te/_de la de ni dus yin no/_/yang yang za na zhes bya ba ni yang dang yang du za na'o/_/dus ma gtogs te zhes bya ba ni dus bzhag ste'o/_/ltung byed do zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]
[\[126a.4\]]ngan song dang /_ngan 'gro dang /_log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/_des na ltung 
[\[126a.5\]]byed do zhes gsungs so/_/de la dus ni 'di yin te/_na ba dus so zhes bya ba ni 'di lta ste/_dge slong zas gcig gis 'tsho bar mi nus na'o/_/las dus so zhes bya ba ni 'di lta ste/_dge slong gis dge 'dun gyi'am/_mchod rten gyi las de las 
[\[126a.6\]]tha na phyag dar re lde tsam byas sam/_dkyil 'khor ba mal tsam byas na'o/_/lam dus so zhes bya ba ni 'di lta ste/_dge slong dpag tshad phyed du song ngam/_de'i phyed du song ste phyir log na'o/_/gos sbyin pa'i tshe dus te zhes bya ba ni ras yug phran nam/_
[\[126a.7\]]ras yug chen thob na'o/_/de la ltung bar ji ltar 'gyur zhe na/_gos dang bcas pa dang /_gos med pa dang /_gos dang bcas shing gos kyi rin dang yang bcas pa dang /_gos med cing gos kyi rin yang med pa las te/_de la dge slong gos 
[\[126b\]]
[\[126b.1\]]dang bcas par mgron du bos shing de gos dang bcas pa gzhan du yang mgron du bos na dge slong des gnyi ga yang khas blang bar bya zhing gnyi ga yang bza' bar bya ste/_de khas len pa la yang ltung ba med la za ba la yang ltung ba med do/_/dge slong gos 
[\[126b.2\]]dang bcas pa mgron du bos shing de gos med pa gzhan du yang mgron du bos na dge slong des snga ma khas blang bar bya zhing gnyis pa spang bar bya ba'am/_gzhan la sbyin par bya'o/_/gnyi ga khas len par byed cing gnyi ga za bar byed na de khas len pa la nyes 
[\[126b.3\]]byas su 'gyur la/_za ba la ltung byed du 'gyur te/_snga ma la ni ltung ba med do/_/dge slong gos dang bcas par mgron du bos shing de gos dang bcas shing gos kyi rin dang yang bcas pa gzhan du mgron du bos na dge slong des gnyi ga khas blang bar 
[\[126b.4\]]bya zhing gnyi ga bza' bar bya ste/_de khas len pa la yang ltung ba med la/_za ba la yang ltung ba med do/_/dge slong gos dang bcas par mgron du bos shing de gos med cing gos kyi rin yang med pa gzhan du yang mgron du bos na dge slong des snga ma 
[\[126b.5\]]khas blang bar bya zhing gnyis pa spang bar bya ba'am/_gzhan la sbyin par bya'o/_/gnyi ga khas len par byed cing gnyi ga za bar byed na de khas len pa la nyes byas su 'gyur la/_za ba la ltung byed du 'gyur te/_snga ma la ni ltung ba med do/_/dge 
[\[126b.6\]]slong gos med par mgron du bos shing de gos med pa gzhan du yang mgron du bos na dge slong des snga ma khas blang bar bya zhing gnyis pa spang bar bya ba'am/_gzhan la sbyin par bya'o/_/gnyi ga khas len par byed cing gnyi ga za bar byed na de khas len pa 
[\[126b.7\]]la nyes byas su 'gyur la/_za ba la ltung byed du 'gyur te/_snga ma la ni ltung ba med do/_/dge slong gos med par mgron du bos shing de gos dang bcas pa gzhan du yang mgron du bos na dge slong des gnyi ga khas blang bar bya zhing gnyi ga bza' bar bya ste/_de la 
[\[127a\]]
[\[127a.1\]]khas len pa la yang ltung ba med la/_za ba la yang ltung ba med do/_/dge slong gos med par mgron du bos shing de gos dang bcas shing gos kyi rin dang yang bcas pa gzhan du yang mgron du bos na dge slong des gnyi ga khas blang bar bya zhing gnyi ga 
[\[127a.2\]]bza' bar bya ste/_de khas len pa la yang ltung ba med la/_za ba la yang ltung ba med do/_/dge slong gos med par mgron du bos shing de gos med cing gos kyi rin yang med pa gzhan du yang mgron du bos na dge slong des snga ma khas blang bar bya zhing gnyis pa 
[\[127a.3\]]spang bar bya ba'am/_gzhan la sbyin par bya'o/_/gnyi ga khas len par byed cing gnyi ga za bar byed na de khas len pa la nyes byas su 'gyur la/_za ba la ltung byed du 'gyur te/_snga ma la ni ltung ba med do/_/dge slong gos dang bcas shing gos kyi rin 
[\[127a.4\]]dang yang bcas par mgron du bos shing de gos dang bcas shing gos kyi rin dang yang bcas pa la gzhan du yang mgron du bos na dge slong des gnyi ga khas blang bar bya zhing gnyi ga bza' bar bya ste/_de khas len pa la yang ltung ba med la/_za ba la yang ltung ba 
[\[127a.5\]]med do/_/dge slong gos dang yang bcas shing gos kyi rin dang yang bcas par mgron du bos shing de gos dang bcas pa gzhan du yang mgron du bos na dge slong des gnyi ga khas blang bar bya zhing gnyi ga bza' bar bya ste/_de khas len pa la yang ltung ba med la/_
[\[127a.6\]]za ba la yang ltung ba med do/_/dge slong gos dang bcas shing gos kyi rin dang bcas par mgron du bos shing de gos med pa gzhan du yang mgron du bos na dge slong des snga ma khas blang bar bya zhing gnyis pa spang bar bya ba'am/_gzhan la sbyin par bya'o/_/gnyi ga 
[\[127a.7\]]khas len par byed cing gnyi ga za bar byed na de khas len pa la nyes byas su 'gyur la/_za ba la ltung byed du 'gyur te/_snga ma la ni ltung ba med do/_/dge slong gos dang bcas shing gos kyi rin dang yang bcas par mgron du bos shing de gos med cing gos kyi rin 
[\[127b\]]
[\[127b.1\]]yang med pa gzhan du yang mgron du bos na dge slong des snga ma khas blang bar bya zhing gnyis pa spang bar bya ba'am/_gzhan la sbyin par bya'o/_/gnyi ga khas len par byed cing gnyi ga za bar byed na de khas len pa la nyes byas su 'gyur la/_za ba la ltung 
[\[127b.2\]]byed du 'gyur te/_snga ma la ni ltung ba med do/_/dge slong gos med cing gos kyi rin yang med par mgron du bos shing de gos med cing gos kyi rin yang med pa gzhan du yang mgron du bos na dge slong des snga ma khas blang bar bya zhing gnyis pa spang bar bya 
[\[127b.3\]]ba'am/_gzhan la sbyin par bya'o/_/gnyi ga khas len par byed cing gnyi ga za bar byed na de khas len pa la nyes byas su 'gyur la/_za ba la ltung byed du 'gyur te/_snga ma la ni ltung ba med do/_/dge slong gos med cing gos kyi rin yang med par mgron 
[\[127b.4\]]du bos shing de gos dang bcas pa gzhan du yang mgron du bos na dge slong des gnyi ga khas blang bar bya zhing gnyi ga bza' bar bya ste/_de khas len pa la yang ltung ba med la/_za ba la yang ltung ba med do/_/dge slong gos med cing gos kyi rin yang med par mgron du 
[\[127b.5\]]bos shing de gos med pa gzhan du yang mgron du bos na dge slong des snga ma khas blang bar bya zhing gnyis pa spang bar bya ba'am/_gzhan la sbyin par bya'o/_/gnyi ga khas len par byed cing gnyi ga za bar byed na de khas len pa la nyes byas su 'gyur la/_za ba la 
[\[127b.6\]]ltung byed du 'gyur te/_snga ma la ni ltung ba med do/_/dge slong gos med cing gos kyi rin yang med par mgron du bos shing de gos dang bcas shing gos kyi rin dang bcas pa gzhan du yang mgron du bos na dge slong des gnyi ga khas blang bar bya zhing gnyi ga za bar bya ste/_de 
[\[127b.7\]]khas len pa la yang ltung ba med la/_za ba la yang ltung ba med do/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/yang yang za ba'i ltung byed de sum bcu rtsa gcig pa rdzogs [{]s+ho[,]so[}]//_//
[\[128a\]]
[\[128a.1\]]sangs rgyas bcom ldan 'das mnyan yod na rgyal byed kyi tshal/_mgon med zas sbyin gyi kun dga' ra ba na bzhugs so/_/ri brags shig na khyim bdag gcig 'dug pa des phyogs bzhi'i dge sbyong dang /_bram ze rnams kyi don du 'dug gnas byed du bcug ste/_de 'dug 
[\[128a.2\]]gnas de na phyogs bzhi'i dge sbyong dang /_bram ze gang 'dug pa de la bsod snyoms kyis mkho ba stobs par byed do/_/gang gi tshe bcom ldan 'das kyis mnyan yod du cho 'phrul chen po rnam par bstan te/_gzhan mu stegs can dag tshar bcad cing lha dang mi rnams kun du dga' bar mdzad/_skye 
[\[128a.3\]]bo mdzangs pa dag gi snying dag rangs par mdzad pa de'i tshe na gzhan mu stegs can dag mtha' 'khob dag na rten cing gnas so/_/dus gzhan zhig na gcer bu pa drug bcu ri brags der lhags nas de dag khyim bdag de'i gan du dong ste 'di skad ces smras so/_/bzhin [{]bzangs [,]bzang [}]chos thob par gyur 
[\[128a.4\]]cig_/chos thob par gyur cig_/khyim bdag des smras pa/_shes ldan dag rab tu byung ba yin nam ci/_rab tu byung ba dag yin no/_/khyim bdag gis smras pa/_ma nongs te bdag gis phyogs bzhi'i dge sbyong dang /_bram ze rnams kyi don du 'dug gnas bgyid du stsal ba der bzhugs 
[\[128a.5\]]shig dang /_bdag gis khyed cag la bsod snyoms kyis mkho ba bstabs par bgyi'o/_/de dag gis der gnas par brtsams nas/_khyim bdag de de dag la bsod snyoms kyis mkho ba stobs par byed do/_/mnyan yod na khyim bdag dad pa can zhig 'dug pa de zong thogs te/_ri brags 
[\[128a.6\]]der 'ongs nas de khyim bdag de'i tshong khang du zhugs nas/_khyim bdag de de dang lhan cig pa shes par gyur to/_/khyim bdag des gcer bu pa de dag la brim par brtsams nas des khyim bdag de'i gan du mi mngags te/_grogs po tshur shog dang sbyin gnas dag la brim par bya'o zhes sbran 
[\[128a.7\]]pa dang /_khyim bdag de dad pa can yin pas des bsams pa/_bcom ldan 'das kyi nyan thos dag yin gor ma chag gis song la blta'o snyam nas/_de der song ba dang /_ji tsam na gcer bu pa ngo tsha dang khrel bor ba sha stag yin par mthong nas mngon sum du mi snyan pa brjod pa ni sdug 
[\[128b\]]
[\[128b.1\]]bsngal ba yin pas de cang mi smra bar 'dug go/_/gcer bu pa dag gis zan zos te song nas khyim bdag des de la smras pa/_grogs po sa bon bzang zhing zhing sa bzang ngam/_des smras pa/_grogs po sa bon bzang na/_zhing ni gcer bu pa ngo tsha dang khrel bor ba sdig pa'i lta ba can 
[\[128b.2\]]dgon dung tshwa sgo can tha chad sdig pa can gyi sa gzhi sha stag yin no/_/khyim bdag gis smras pa/_grogs po zhing bzang po gzhan 'ga' yod dam/_des smras pa/_yod de/_bcom ldan 'das kyi nyan thos dag go/_/khyim bdag gis smras pa/_gal te de dag 'dir byon na 
[\[128b.3\]]bdag gis de dag la bsod snyoms kyis mkho ba bstabs par bya'o/_/khyim bdag de zong bsgyur te rin blangs nas mnyan yod du phyin pa dang /_des zong dag tshong khang du mkhos su phab nas rgyal byed kyi tshal du song ngo /_/drug sde dag gi kun du spyod pa ni 'dir bdag cag gis bram ze 
[\[128b.4\]]dang khyim bdag 'ongs shing lhags pa rnams la yang chos bstan par bya/_rgol ba dag kyang tshar gcad par bya/_rang gi grags pa yang bsgrag par bya'o snyam pas drug sde las gang yang rung bas rgyal byed kyi tshal gyi sgo stong par mi 'jog pas/_tshe dang ldan pa nye dga' nang par sngar 
[\[128b.5\]]langs te so shing bor nas snam sbyar dmar ser gyon te rgyal byed kyi tshal gyi sgo na 'chag cing 'dug go/_/nye [{]dga'as [,]dgas [}]khyim bdag de thag ring po kho na nas mthong nas smras pa/_khyim bdag 'ongs pa legs so 'ongs pa legs so/_/khyod gang nas zla ba bzhin du yun ring mo ring mo nas 
[\[128b.6\]]'khod cing 'ongs/_des smras pa/_'phags pa ri brags ga ge mo zhig na/_khyim bdag che ge mo zhig mchis pa des phyogs bzhi'i dge sbyong dang bram ze rnams kyi don du 'dug gnas bgyid du stsal nas/_de bcom ldan 'das kyi nyan thos dag mthong bar 'tshal lo/_/nye [{]dga'as [,]dgas [}]
[\[128b.7\]]bsams pa/_gal te lhung bzed nag po can 'ga' zhig gis thos par gyur na/_de shin tu myur bar der 'gro bar 'gyur bas bdag gis khyim bdag 'di smad na lhung bzed nag po can 'ga' la yang brjod par mi 'gyur ro snyam nas/_des khyim bdag de la smras pa/_khyod kyi snying 
[\[129a\]]
[\[129a.1\]]lam na kho bo cag zan sus sbyin par 'gyur/_gos sus sbyin par 'gyur snyam pa las gzhan pa bsam gtan nam/_klog pa 'ga' yang mi sems snyam mam/_khyim bdag des bsams pa/_'dod pa'i bdag nyid can gang dag yin pa de dag gi nang na nye dga' 
[\[129a.2\]]las lhag pa med na 'dis kyang re zhig bdag smad par gyur na/_gal te bdag gis dge slong rang bzhin du gnas pa gzhan dag la brjod par gyur na/_de dag gis bdag rgya cher smad par 'gyur ro snyam nas de cang mi smra bar 'dug go/_/nye [{]dga'as [,]dgas [}]kyang khyim bdag de smad nas drug sde 
[\[129a.3\]]dag gi gan du song ste smras pa/_tshe dang ldan pa dag bdag cag gis yun ji srid kyis phongs pa spang bar bya/_de dag gis smras pa/_khyod kyis thos pa cung zhig yod dam/_yod de ri brags ga ge mo zhig na khyim bdag che ge mo zhig 'dug pa des phyogs bzhi'i dge sbyong dang /_bram 
[\[129a.4\]]ze rnams kyi don du 'dug gnas byed du bcug nas/_de na gang dag 'dug pa de dag la de chos gos dang /_bsod snyoms kyis mkho ba stobs par byed kyis der 'dong ngo /_/de dag gis smras pa/_ci thams cad 'dong ngam/_nye [{]dga'as [,]dgas [}]smras pa/_mi drug kho na 'dong ngo /_/de ltar bya'o 
[\[129a.5\]]zhes drug po de dag ri brags ga la ba der rgyu zhing dong ngo /_/gcer bu pa de dag gis smras pa/_shes pa can dag spyod yul rjes su 'jug par byas 'dong ngo zhes de dag gis 'dug gnas der srung ma gcer bu pa gcig bzhag ste gzhan du dong ngo /_/drug sde dag kyang mthar gyis rgyu zhing 'dong 
[\[129a.6\]]ba na ri brags der phyin nas de dag khyim bdag de'i gan du dong ste smras pa/_khyim bdag a rog gya a rog gya/_khyim bdag gis smras pa/_khyed cag su yin/_bcom ldan 'das kyi nyan thos dag go/_/khyim bdag gis smras pa/_ma nongs te bdag cag kyang bcom ldan 
[\[129a.7\]]'das kyi nyan thos dag mthong bar 'tshal na khyed cag kyang byon to/_/'phags pa dag bdag gis phyogs bzhi'i dge sbyong dang /_bram ze rnams kyi don du 'dug gnas bgyid du stsal ba der bzhugs shig dang bdag gis khyed cag la bsod snyoms kyis mkho ba bstabs par bgyi'o/_/drug 
[\[129b\]]
[\[129b.1\]]sde dag gis smras pa/_gnas mal khri'am khri'u cung zad yod dam/_khyim bdag gis smras pa/_ma mchis so/_/drug sde dag gis smras pa/_khyim bdag kho bo cag sa la gnas mal 'cha' bar mi byed do/_/khyim bdag des der gnas mal btsal nas khri dang khri'u dag 
[\[129b.2\]]'dug gnas der bskur ro/_/gcer bu pa des smras pa/_kye shAkya'i bu'i dge sbyong dag 'di khyed kyi gtsug lag khang yang ma yin la/_'dug gnas kyang ma yin na khyed cag 'dir gar 'jug_/drug sde dag gis smras pa/_kwa'i shes pa can ci zer/_'di kho bo cag gi gtsug 
[\[129b.3\]]lag khang yang ma yin la/_'dug gnas kyang ma yin no zhes ma zer cig_/gal te 'dug na ni 'dug tu zad/_gal te mi 'dug na khyod la mtshams chen po gcad par bya'o/_/gcer bu pa des bsams pa/_'di dag ni mi drug yod la/_bdag ni gcig pu yin pas bdag gis 
[\[129b.4\]]'di dag la ci yang bya bar mi nus pas/_'di dag gis bdag la gnod pa byas par gyur na mi rung ngo snyam nas de skrag ste bros so/_/drug sde dag nyi ma re re zhing khyim bdag de'i khyim du dong ste za bar byed do/_/dus gzhan zhig na khyim bdag de la ri brags gzhan zhig tu bya ba cung zhig byung 
[\[129b.5\]]nas/_des drug sde dag la smras pa/_'phags pa dag bdag la ri brags gzhan zhig tu bgyi ba cung zhig byung ste bdag der mchi yis/_khyed cag bdag gi sdum pa na ji ltar gsol ba de bzhin du bdag slar mchis kyi bar du gsol cig_/drug sde dag gis smras pa/_de ltar 
[\[129b.6\]]bya'o/_/khyim bdag des nang mi la smras pa/_khyod kyis 'phags pa dag la ji ltar bsnyen bkur byas pa de bzhin du kho bo phyir 'ongs kyi bar du yang gyis shig_/de ri brags der song ba dang /_drug sde dag nyi ma re re zhing der dong ste de bzhin du za bar byed pa na de dag gis smras pa/_dga' 
[\[129b.7\]]bo nye dga' bdag cag gis yun ji srid du gzhan gyi spyod lam gyis 'khod par bya/_rang gis spyod lam bstan par bya'o/_/de ltar bya'o zhes de dag gis smras pa/_dga' bo nye dga' bud med 'di'i mig dag dang /_rna ba dag dang /_so dag dang /_mchu dag dang /_nu ma dag dang /_
[\[130a\]]
[\[130a.1\]]rked pa dag dang /_brla dag dang /_rkang pa dag mdzes pa la ltos shig ltos shig_/bud med de ngo tsha nas gnas khang du zhugs te 'dug go/_/khyim bdag de yang ri brags de nas 'ongs nas des nang mi la dris pa/_khyod kyis sbyin gnas dag byon nas de bzhin du 
[\[130a.2\]]gsol tam/_des smras pa/_'di 'dra ba'i sbyin gnas dag ni 'ga' yang ma mchis kyang mi dngo'o/_/bdag gis dwa dag dang rol mo mkhan dag dang /_nal gyi bu dag las kyang sngon lan 'ga' yang ma thos pa'i tshig dag khyod kyi sbyin gnas dag las thos so/_/khyim bdag des 
[\[130a.3\]]bsams pa/_bud med kyi yul dag ni skyes pa la sems pa yin pas gcer bu pa sgren mo dag zhugs pa/_de dag mthong ba na chags par 'gyur gyi/_bcom ldan 'das kyi nyan thos sham thabs legs par bgos pa/_chos gos legs par bgos pa de dag la 'di mi dga'o 
[\[130a.4\]]snyam nas des de la smras pa/_khyod gcer bu pa sgren mo dag la dga'i/_bcom ldan 'das kyi nyan thos sham thabs legs par bgos pa/_chos gos legs par bgos pa dag la khyod dga' bar ga la 'gyur/_chung mas smras pa/_rje'i sras gal te khyod bdag la thugs 
[\[130a.5\]]mi ches na bdag gis khyod kyi mngon sum du 'gyur bar bgyi'o/_/khyim bdag gis bsams pa/_je bgam par bya'o snyam nas de nyi ma nyung shas shig 'dug nas drug sde dag la smras pa/_'phags pa dag yang bdag la ri brags der bgyi ba cung zhig byung ste/_bdag der 
[\[130a.6\]]mchi yis/_khyed cag bdag gi sdum pa na ji ltar gsol ba de bzhin du bdag slar mchis kyi bar du gsol cig_/drug sde dag gis smras pa/_de ltar bya'o/_/khyim bdag de yang gnas khang du zhugs te 'dug pa dang /_drug sde dag kyang de bzhin du de'i khyim du zhugs te 'khod nas/_
[\[130a.7\]]de dag la de'i chung ma des brim par brtsams pa dang /_drug sde dag gis smras pa/_dga' bo nye dga' bud med 'di'i mig dag dang /_rna ba dag dang /_so dag dang /_mchu dag dang /_nu ma dag dang /_rked pa dag dang /_brla dag dang /_rkang pa dag mdzes pa la ltos shig ltos 
[\[130b\]]
[\[130b.1\]]shig_/khyim bdag des de thos nas bsams pa/_bdag gis 'phral kho na la 'di dag gi bsod snyoms gcad pa ni bdag gi tshul dang mthun pa ma yin gyis thabs kyi rnam pa zhig bya'o snyam nas des de'i nyin mo khur ba gcig phri ba dang /_drug sde dag gis smras pa/_dga' bo 
[\[130b.2\]]nye dga' spyod yul tshig go zhes de dag gis smras pa/_tshe dang ldan pa dag bdag cag gis mu lto ba dag la khur ba gcig sbyin par bya ba de deng phyin cad sbyin du med do/_/de phyi de nyin par khur ba gnyis pa phri ba dang /_de dag gis smras pa/_dga' bo nye dga' spyod yul tshig go zhes 
[\[130b.3\]]de dag gis smras pa/_tshe dang ldan pa dag bdag cag gis khur ba gzhan gcig lhung bzed kyi 'og gzhir dor ba de yang deng phyin cad dor du med do/_/de bzhin du rim gyis ji tsam na 'bras chan rtsub po dang /_rtsab mo bskol ba dag sbyin par brtsams pa dang /_de dag gis smras pa/_
[\[130b.4\]]dga' bo nye dga' spyod yul tshig go/_/yang smras pa/_'dir ji ltar tshig_/bdag cag sgo 'phar brgya snyed 'das kyang lto khengs pa bsgrub par dka' na/_da ltar 'di na bdag cag grib ma bsil ba dag la 'khod du yod na 'bras chan rtsub po dang /_rtsabs bskol ba yang mi 'dod 
[\[130b.5\]]dam/_gcer bu pa des kyang 'khor 'khor nas gcer bu pa de dag mthong nas smras pa/_shes pa can dag bdag cag gi spyod yul phrogs kyis phyir khug shig_/de dag gis smras pa/_khyod 'dug gnas bor te 'dir gar 'ong /_des smras pa/_kho bo de nas bskrad do/_/
[\[130b.6\]]sus/_shAkya'i bu'i dge sbyong dag gis so/_/de dag gis smras pa/_shAkya'i bu'i dge sbyong ji snyed lhags/_des smras pa/_mi drug go/_/de dag gis smras pa/_bdag cag mi drug bcu yod na de dag shin tu brdegs te bskrad par mi nus sam/_tshur sheg 'dong ngo /_/bdag 
[\[130b.7\]]cag gis shes pa can rem shig ces brjod pa na drug sde re re la bdag cag mi bcu bcu rub ste shin tu brdeg par bya'o/_/de dag gis smras pa/_je khyim bdag la dri bar bya snyam/_de ltar bya'o zhes de dag khyim bdag gi gan du dong ste smras pa/_khyim bdag khyod kyi 'dug gnas 
[\[131a\]]
[\[131a.1\]]su la phul/_khyim bdag gis smras pa/_su la yang ma phul te/_'di ltar gang de na 'dug pa de la bdag bsod snyoms kyis mkho ba stobs par byed do/_/de dag gis smras pa/_khyim bdag ni re zhig dbus na gnas pa yin no zhes de dag 'dug gnas su dong nas 
[\[131a.2\]]drug sde dag la smras pa/_kwa'i shAkya'i bu'i dge sbyong dag khyed gang nas lhags te 'dir 'khod/_'di khyed kyi gtsug lag khang yang ma yin la/_'dug gnas kyang ma yin gyis phyir byung shig_/gal te byung na ni byung du zad/_mi byung na kho bo cag gis khyed la mtshams chen po gcad 
[\[131a.3\]]par bya'o/_/drug sde dag gis smras pa/_kwa'i gcer bu pa sgre byi dag ci zer/_'di khyed kyi gtsug lag khang yang ma yin la/_'dug gnas kyang ma yin gyis phyir byung shig ces ma zer cig_/gal te 'khod na ni 'khod du zad/_gal te mi 'khod na kho bo cag gis khyed la mtshams 
[\[131a.4\]]chen po gcad par bya'o/_/gcer bu pa dag gis shes pa can rem shig ces smras nas/_drug sde re re la gcer bu pa bcu bcu rub ste/_de dag gis brdeg par brtsams pa dang /_drug sde dag gis smras pa/_dga' bo nye dga' tshangs pa mtshungs par spyod pa dag gis smad par 
[\[131a.5\]]gyur na mi rung gis mig dag dang /_rna ba dag srungs shig ces de dag gis smras pa/_sgre byi dag phod yang dag na phyogs 'dir snun cig ces rkub tshos la sogs pa bstan te de dag brdeg tu bcug go/_/gang gi tshe gcer bu pa dag ngal bar gyur cing rdeg mi nus pa de'i tshe na drug sde dag gis 
[\[131a.6\]]tshe dang ldan pa dag shin tu rem shig ces drug sde re res kyang lag ngar brkyang pas kyang gcer bu pa lnga lnga sa la brdabs shing /_lag ngar bskums pas kyang gcer bu pa lnga lnga sa la brdabs nas de dag shin tu brdeg par brtsams te smras pa/_dga' bo nye dga' pham par 'gyur ba'i ltung ba 
[\[131a.7\]]byung bar gyur na mi rung gis rtsa ba'i ltung ba srungs shig ces drug sde dag gis de dag rgya lcag dag dang /_khu tshur dag dang /_rdog pa dag dang /_lcug ma dag gis shin tu gtal cing brims nas/_de dag gis gcer bu pa dag rdeg bzhin du 'dug gnas kyi nang nas phyi rol du 'dzings te 
[\[131b\]]
[\[131b.1\]]byung ba dang /_bram ze dang khyim bdag dag gis de dag mthong nas/_de dag gis smras pa/_shes ldan dag ltos shig ltos shig_/dge sbyong g.yul 'gyed pas char 'babs par 'gyur ro/_/drug sde dag gis smras pa/_dga' bo nye dga' spyod yul tshig cing me mdag zhi bar 
[\[131b.2\]]ma gyur gyi tshur sheg mnyan yod du 'dong ngo zhes de dag mnyan yod du dong ngo /_/lho lam nas 'jig rten rgyang 'phen pa'i rgol ba 'char ka zhes bya ba mnyan yod du 'ongs nas/_de 'gyed 'dod pa'i 'gyed pa'i yo byad kyi phyir/_tshe dang ldan pa kun shes kauN+Di n+ya'i drung du song ste smras pa/_kye 
[\[131b.3\]]dge slong kho bos bla ma las yi ge nyung shas shig blangs te de'i phyir kho bo khyod dang lhan cig gtam rnam par gtan la dbab pa byed par 'dod do/_/tshe dang ldan pa kun shes kauN+Di n+yas smras pa/_bram ze kho bo khyod dang 'gyed par mi 'dod kyis song shig_/de nas 'jig rten rgyang 'phen pa de 
[\[131b.4\]]tshe dang ldan pa rta thul dang /_bzang ldan dang /_rlangs pa dang /_ming chen dang /_grags pa dang /_gang po dang /_dri med dang /_ba lang bdag dang /_lag [{]bzangs [,]bzang [}]ga la ba der song ste de dag la smras pa/_kye dge slong kho bos bla ma las yi ge nyung shas shig blangs te/_de'i phyir 
[\[131b.5\]]kho bo khyod dang lhan cig gtam rnam par gtan la dbab par byed par 'dod do/_/de dag gis smras pa/_bram ze kho bo cag khyod dang 'gyed par mi 'dod kyis song shig_/de nas 'jig rten rgyang 'phen pa de tshe dang ldan pa shA ri'i bu ga la ba der song ste phyin nas/_tshe dang ldan pa shA ri'i 
[\[131b.6\]]bu la 'di skad ces smras so/_/kye dge slong kho bos bla ma las yi ge nyung shas shig blangs te/_de'i phyir kho bos khyod dang lhan cig gtam rnam par gtan la dbab pa byed par 'dod do/_/tshe dang ldan pa shA ri'i bus 'di la dge ba'i rtsa ba dag cung zad yod dam snyam du bsams na yod 
[\[131b.7\]]par mthong ngo /_/su la rag las snyam na/_bdag nyid la rag las par mthong ngo /_/'gyed pas 'dul ba yin nam snyam na/_yin par mthong ngo /_/yun ji srid kyis 'dul bar 'gyur snyam na/_zhag bdun 'das nas 'dul bar 'gyur bar mthong nas/_tshe dang ldan pa 
[\[132a\]]
[\[132a.1\]]shA ri'i bus smras pa/_bram ze tshur shog de ltar bya'o zhes de nyi ma dang po la 'gyed pa lhag ma dang bcas par btang ngo /_/phyi de nyin par yang 'gyed pa lhag ma dang bcas par btang ngo /_/de bzhin du nyi ma bdun pa'i bar du yang 'gyed pa lhag ma dang bcas par btang ngo /_/
[\[132a.2\]]thams cad du lho lam nas 'jig rten rgyang 'phen pa'i rgol ba 'char ka zhes bya ba 'ongs nas/_de dang 'phags pa shA ri'i bu gnyis nyi ma bdun pa deng gi bar du bkye na/_gcig gis kyang tshar ma chod la gnyis pas kyang tshar ma chod do zhes sgra grags nas srog chags 'bum phrag du ma dag 
[\[132a.3\]]kha cig ni ltad mo skyes pa dang /_kha cig ni sngon gyi dge ba'i rtsa ba dag gis bskul ba na der 'dus par gyur nas/_tshe dang ldan pa shA ri'i bus bsams pa/_bdag gis 'gyed pas 'dul ba dag 'dus sam snyam na/_'dus par mthong nas tshe dang ldan pa shA ri'i bus 'jig rten 
[\[132a.4\]]rgyang 'phen pa de pham par byas shing /_rdugs par byas te 'gyed pa lhag ma ma lus par btang nas 'jig rten rgyang 'phen pa kun du rgyu 'char ka tshar bcad pa dang /_de yang dad par gyur nas smras pa/_btsun pa shA ri'i bu bdag gis bcom ldan 'das kyis legs par gsungs pa'i 
[\[132a.5\]]chos 'dul ba la rab tu 'byung ba dang rdzogs par bsnyen pa dge slong gi dngos po 'thob na bdag bcom ldan 'das kyi spyan sngar tshangs par spyad pa spyod do/_/tshe dang ldan pa shA ri'i bus de rab tu phyung zhing rdzogs par bsnyen par byas so/_/de de ltar rab tu phyung nas gcig pu dben pa bag yod 
[\[132a.6\]]pa rtun pa dang ldan pa/_bdag nyid btang bar gnas pa na rigs kyi bu gang gi phyir skra dang kha spu bregs te/_gos ngur smrig dag bgos nas yang dag pa kho nar dad pas khyim nas khyim med par rab tu byung bar byed pa tshangs par spyod pa'i mtha' bla na med pa de tshe de nyid la rang gi mngon 
[\[132a.7\]]par shes pas mngon sum du byas te bsgrubs nas bdag gi skye ba zad do/_/tshangs par spyod pa spyad do/_/bya ba byas so/_/srid pa 'di las gzhan mi shes so zhes go bar byed cing dgra bcom pa/_khams gsum pa las 'dod chags dang bral ba/_bong ba dang gser du mnyam 
[\[132b\]]
[\[132b.1\]]pa/_nam mkha' dang lag mthil du mtshungs pa'i sems dang ldan pa/_tsan dan bzhag pa lta bur rig pas sgo nga'i sbubs dral bar gyur cing /_rig pa dang /_mngon par shes pa dang /_so so yang dag par rig pa thob pa/_srid pa dang /_'dod pa'i rnyed pa dang /_bkur sti la rgyab 
[\[132b.2\]]kyis phyogs pa/_dbang po dang nye dbang dang bcas pa'i lha rnams kyis mchod par bya ba dang /_rjed par bya ba dang /_mngon du smra bar bya bar gyur to/_/de nas 'khor de tshe dang ldan pa shA ri'i bus 'di lta bu'i rgol ba tshar bcad do zhes ya mtshan skyes par gyur to/_/de nas tshe dang ldan 
[\[132b.3\]]pa shA ri'i bus 'khor de'i bsam pa dang /_bag la nyal dang /_khams dang /_rang bzhin shes nas 'di ltar srog chags 'bum phrag du ma dag gis bden pa dag mthong zhing /_kha cig gis ni rgyun du zhugs pa'i 'bras bu mngon sum du byas/_kha cig gis ni lan gcig 
[\[132b.4\]]phyir 'ong ba'i 'bras bu mngon sum du byas/_kha cig gis ni phyir mi 'ong ba'i 'bras bu mngon sum du byas/_kha cig gis ni rab tu byung ste nyon mongs pa thams cad spangs te dgra bcom pa nyid mngon sum du byas pa de ltar chos bstan pa byas te/_'khor de las phal cher sangs rgyas la 
[\[132b.5\]]gzhol ba dang /_chos la 'bab pa dang /_dge 'dun la bab par rnam par bzhag go/_/tshe dang ldan pa shA ri'i bus 'jig rten rgyang 'phen pa 'char ka snga dro tshar bcad nas/_phyi dro drug sde dag mnyan yod du lhags nas/_dge slong rnams kyis de dag la smras pa/_tshe dang ldan pa 
[\[132b.6\]]dag 'ongs pa legs so/_/'ongs pa legs so/_/khyod cag ga las 'ongs/_tshe dang ldan pa shA ri'i bus lho lam nas 'jig rten rgyang 'phen pa'i rgol ba bram ze kun du rgyu 'char ka zhes bya ba 'gyed 'dod cing 'gyed pa'i yo byad kyi phyir 'ongs pa tshar bcad de g.yul las rnam par rgyal 
[\[132b.7\]]lo/_/drug sde dag gis smras pa/_tshe dang ldan pa dag 'di ltar tshe dang ldan pa shA ri'i bus tshogs can gnyis pa/_chos kyi dmag dpon/_chos kyi 'khor lo rjes su bskor bas rgol ba gcig tshar bcad pa 'di ngo mtshar ci che/_gal te tshe dang ldan pa shA ri'i bus tshar bcad par ma 
[\[133a\]]
[\[133a.1\]]gyur na yang /_bcom ldan 'das slad na bzhugs pas de ngo mtshar mi che'i/_kho bo cag mi drug gis gcer bu pa drug bcu tshar bcad pa ngo mtshar che'o/_/rig pa'i gnas gang la dbyug pa'i rig pas lus la chos bshad pas so/_/ci 'tsho'am 'on te shi/_de'i 
[\[133a.2\]]tshe na ni 'tsho na da tsam 'tsho'am shi gtol med do/_/dge slong don nyung ngu dag ci'i phyir dge slong dag yan lag gang gis ngo tsha bar bya ba'i yan lag de nyid kyis rlom par byed ces smod par byed/_phyar ka gtong bar byed/_kha zer bar byed pa'i skabs de dge slong rnams kyis bcom ldan 'das 
[\[133a.3\]]la gsol to/_/de nas bcom ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa 
[\[133a.4\]]yang snga ma bzhin te/_sangs rgyas bcom ldan 'das kyis drug sde dag la rmas pa/_dge slong dag khyod kyis mi mdzes pa de lta bu de byas par gyur pa bden nam/_btsun pa mad do/_/sangs rgyas bcom ldan 'das kyis dge sbyong gi tshul ma yin pa/_rjes su mthun pa ma yin pa/_rung 
[\[133a.5\]]ba ma yin pa/_tshul dang mthun pa ma yin pa de ni rab tu byung bas bya ba ma yin no zhes rnam par smad pa mdzad do/_/de nas bcom ldan 'das kyis rnam grangs du mas rnam par smad nas dge slong rnams la bka' stsal pa/_dge slong dag de lta bas na phan yon bcu yang dag par gzigs 
[\[133a.6\]]pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_'dug gnas gcig tu zhag lon pa'i dge slong gis bsod snyoms gcig bza' 
[\[133a.7\]]bar bya'o/_/de las lhag par za na ltung byed do zhes bcom ldan 'das kyis 'dul ba la nyan thos rnams kyi bslab pa'i gzhi de ltar bca' ba mdzad do/_/sangs rgyas bcom ldan 'das mnyan yod na rgyal byed kyi tshal/_mgon med zas sbyin gyi kun dga' ra ba na bzhugs so/_/
[\[133b\]]
[\[133b.1\]]de nas khyim bdag de zong thogs te ri brags de nyid du phyin nas de khyim bdag de'i tshong khang du zhugs pa dang /_khyim bdag gis gcer bu pa dag la brim par brtsams nas/_des khyim bdag de'i gan du mi mngags te/_grogs po sbyin gnas dag la sbyin par byas/_tshur 
[\[133b.2\]]shog ces sbran pa dang /_khyim bdag de dad pa can yin pas/_des bsams pa/_bcom ldan 'das kyi nyan thos dag yin gor ma chag gis song la blta'o snyam nas de der song ba dang /_ji tsam na gcer bu pa ngo tsha dang khrel bor ba dag cig yin par mthong nas/_mngon 
[\[133b.3\]]sum du mi snyan brjod pa ni sdug bsngal ba yin pas de cang mi smra bar 'dug go/_/de dag zos te dong ba dang /_khyim bdag gis de la smras pa/_grogs po zhing bzang zhing sa bon bzang ngam/_khyim bdag des smras pa/_grogs po sa bon ni bzang na/_zhing ni gcer bu pa ngo tsha 
[\[133b.4\]]dang khrel bor ba/_sdig pa'i lta ba can dgon dung tshwa sgo can tha chad sdig pa can gyi sa gzhi sha stag yin no/_/khyim bdag des smras pa/_grogs po zhing ches bzang ba gzhan yod dam/_des smras pa/_yod de bcom ldan 'das kyi nyan thos dag go/_/khyim bdag gis smras 
[\[133b.5\]]pa/_grogs po de dag gi ming yang ma smos shig_/des smras pa/_ci de dag 'dir lhags par gyur tam/_lhags so/_/gang dag drug sde dag go/_/de dag gis re zhig ci byas/_'di dang 'di lta'o/_/des smras pa/_grogs po khyod kyis rgya mtsho chen po nas nor bu 
[\[133b.6\]]mching bu dag blangs so/_/khyim bdag gis smras pa/_bcom ldan 'das kyi nyan thos bzang po gzhan dag kyang yod dam/_yod de gal te khyod kyis tshe dang ldan pa shA ri'i bu dang /_maud gal gyi bu chen po dang /_nam gru dang /_ma 'gags pa la sogs pa bcom ldan 'das 
[\[133b.7\]]kyi nyan thos chen po gzhan dag mthong bar gyur na/_khyod mngon par dad par 'gyur ba de lta bu'i gnas yod do/_/khyim bdag gis smras pa/_gal te de dag 'dir byon par gyur na bdag gis de dag la bsod snyoms kyis mkho ba bstabs par bya'o/_/khyim bdag des bsams 
[\[134a\]]
[\[134a.1\]]pa/_da ni bdag song la bcom ldan 'das la gsol bar bya'o snyam nas khyim bdag des zong bsgyur te rin blangs nas mnyan yod ga la ba der song ste mthar gyis mnyan yod du phyin to/_/de nas khyim bdag des zong tshong khang du sbas nas/_bcom ldan 'das ga 
[\[134a.2\]]la ba der song ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/_/mtha' gcig tu 'dug nas bcom ldan 'das la khyim bdag des 'di skad ces gsol to/_/btsun pa ri brags ga ge mo zhig na khyim bdag che ge mo zhig mchis pa de 
[\[134a.3\]]phyogs bzhi'i dge sbyong dang bram ze rnams kyi slad du 'dug gnas bgyid du stsal te/_de de na gang gnas pa de la bsod snyoms kyis mkho ba stobs par bgyid cing /_de bcom ldan 'das kyi nyan thos dag mthong bar 'tshal na/_bcom ldan 'das kyis de la thugs brtse ba'i slad du 
[\[134a.4\]]der dge slong dag cig bka' stsal na legs so/_/bcom ldan 'das kyis khyim bdag de la cang mi gsung bas gnang ngo /_/de nas khyim bdag des bcom ldan 'das kyis cang mi gsung bas gnang bar rig nas/_bcom ldan 'das kyi zhabs gnyis la mgo bos phyag 'tshal te/_
[\[134a.5\]]bcom ldan 'das kyi spyan snga nas song ngo /_/de nas bcom ldan 'das kyis dge slong gang gis khyim bdag de 'khor dang bcas pa dang /_ri brags de na gnas pa'i skye bo'i tshogs dag 'dul bar 'gyur snyam du dgongs na/_dge slong shA ri'i bus 'dul bar gzigs nas/_de nas 
[\[134a.6\]]bcom ldan 'das kyis tshe dang ldan pa shA ri'i bu la bka' stsal pa/_shA ri'i bu khyod kyis ri brags ga ge mo zhig na khyim bdag che ge mo 'khor dang bcas pa dang /_ri brags na gnas pa'i skye bo'i tshogs la soms shig_/tshe dang ldan pa shA ri'i bus btsun pa bka' bzhin 
[\[134a.7\]]'tshal zhes bcom ldan 'das las mnyan nas/_'khor lnga brgya dang ri brags de ga la ba de logs su ljongs rgyu zhing song nas/_mthar gyis rgyu zhing 'gro ba na ri brags der phyin nas khyim bdag de'i 'dug gnas su zhugs so/_/khyim bdag des btsun pa shA ri'i bu 'khor lnga brgya 
[\[134b\]]
[\[134b.1\]]dang ri brags 'dir 'ongs te bdag gi 'dug gnas su zhugs so zhes thos so/_/thos nas kyang tshe dang ldan pa shA ri'i bu ga la ba der song ste phyin nas/_tshe dang ldan pa shA ri'i bu'i rkang pa gnyis la mgo bos phyag 'tshal te mtha' gcig tu 'dug go/_/mtha' gcig tu 'dug nas tshe dang 
[\[134b.2\]]ldan pa shA ri'i bus khyim bdag de la chos dang ldan pa'i gtam gyis yang dag par ston par byed/_yang dag par 'dzin du 'jud par byed/_yang dag par gzengs stod par byed/_yang dag par rab tu dga' bar byed do/_/rnam grangs du mas chos dang ldan pa'i gtam gyis yang 
[\[134b.3\]]dag par bstan/_yang dag par 'dzin du bcug_/yang dag par gzengs bstod/_yang dag par rab tu dga' bar mdzad nas cang mi smra'o/_/de nas khyim bdag de stan las langs te bla gos phrag pa gcig tu byas nas/_tshe dang ldan pa shA ri'i bu ga la ba de logs su thal mo 
[\[134b.4\]]sbyar ba btud nas/_tshe dang ldan pa shA ri'i bu la 'di skad ces smras so/_/btsun pa shA ri'i bus sang bdag gis sdum par dge slong gi dge 'dun dang thabs cig gdugs tshod gsol bar ci gnang /_tshe dang ldan pa shA ri'i bus khyim bdag de la cang mi smra bas dang du blangs so/_/de 
[\[134b.5\]]nas khyim bdag des tshe dang ldan pa shA ri'i bus cang mi smra bas dang du blang bar rig nas/_tshe dang ldan pa shA ri'i bu'i rkang pa gnyis la mgo bos phyag 'tshal te/_tshe dang ldan pa shA ri'i bu'i drung nas song ngo /_/de nas khyim bdag des de nyid kyi mtshan mo bca' ba dang bza' ba 
[\[134b.6\]]gtsang zhing bsod pa sta gon byas nas/_nang par sngar langs te stan bshams nas chu ra bzhag ste/_tshe dang ldan pa shA ri'i bu la mngag pas btsun pa shA ri'i bu/_gdugs tshod g.yar dgongs 'tshal na btsun pa shA ri'i bus da de'i dus la bab par dgongs su gsol zhes bskul 
[\[134b.7\]]to/_/de nas tshe dang ldan pa shA ri'i bu snga dro sham thabs bgos/_lhung bzed dang chos gos thogs te/_dge slong gi tshogs kyis yongs su bskor cing dge slong gi dge 'dun gyis mdun du bdar nas khyim bdag de'i khyim ga la ba der song ste phyin nas/_dge slong gi dge 
[\[135a\]]
[\[135a.1\]]'dun gyi gong du stan bshams pa nyid la 'dug go/_/de nas khyim bdag des tshe dang ldan pa shA ri'i bu la sogs pa dge slong gi dge 'dun bde bar 'dug par rig nas/_bca' ba dang bza' ba gtsang zhing bsod pas rang gi lag nas tshim par byed cing stobs par byed do/_/
[\[135a.2\]]rnam grangs du mar bca' ba dang bza' ba gtsang zhing bsod pas rang gi lag nas tshim par byas shing bstabs te/_tshe dang ldan pa shA ri'i bu zan zos shing lag pa bsnyal/_lhung bzed bzhag par rig nas stan ches dma' ba zhig blangs te/_tshe dang ldan pa shA ri'i bu'i mdun du chos 
[\[135a.3\]]mnyan pa'i phyir 'dug go/_/'dug nas khyim bdag des tshe dang ldan pa shA ri'i bu la 'di skad ces smras so/_/btsun pa shA ri'i bu chos bstan du gsol/_khyim bdag de'i phyir khyod kyis sa phyogs go skabs yangs par stan 'ding du chug la/_ri brags 'dir skye bo phal 
[\[135a.4\]]po che'i tshogs la sang 'phags pa shA ri'i bu chos ston par 'gyur gyis/_khyed cag las gang chos nyan par 'dod pa de shog shig ces dril bsgrag pa byed du chug shig_/tshe dang ldan pa shA ri'i bu yon bshad pa byas nas stan las langs te song ngo /_/khyim bdag de ri brags de na 
[\[135a.5\]]gtso bor grags pa yin pas/_des sa phyogs go skabs yangs par stan shom du bcug nas ri brags der skye bo phal po che'i tshogs la sang 'phags pa shA ri'i bu chos ston par 'gyur gyis/_khyed cag las gang chos nyan par 'dod pa de shog shig_/khyed cag las gang gis der 
[\[135a.6\]]bden pa dag mthong bar ma gyur pa des 'khor bar yun ring du 'khor bar bya dgos so zhes dril bsgrag pa byed du bcug go/_/de nas tshe dang ldan pa shA ri'i bu phyogs der song ste dge slong gi dge 'dun gyi gong du stan bshams pa nyid la 'dug pa dang /_srog chags 'bum phrag du ma dag kyang 
[\[135a.7\]]kha cig ni ltad mo skyes pa na/_kha cig ni sngon gyi dge ba'i rtsa ba dag gis bskul ba na 'dug par gyur nas/_tshe dang ldan pa shA ri'i bus 'khor de'i bsam pa dang /_bag la nyal dang /_khams dang /_rang bzhin shes nas 'di ltar khyim bdag de 'khor dang bcas pa dang /_srog 
[\[135b\]]
[\[135b.1\]]chags khri nyis stong gis bden pa dag mthong zhing kha cig gis ni rgyun du zhugs pa'i 'bras bu mngon sum du byas/_kha cig gis ni lan gcig phyir 'ong ba'i 'bras bu mngon sum du byas/_kha cig gis ni phyir mi 'ong ba'i 'bras bu mngon sum du byas/_kha cig gis ni rab tu byung ste 
[\[135b.2\]]nyon mongs pa thams cad spangs pas dgra bcom pa nyid mngon sum du byas/_kha cig gis ni nyan thos kyi byang chub tu sems bskyed/_kha cig gis ni rang sangs rgyas kyi byang chub tu sems bskyed/_kha cig gis ni bla na med pa yang dag par rdzogs pa'i byang chub tu sems bskyed pa de ltar 
[\[135b.3\]]chos bstan pa byas te/_'khor de las phal cher sangs rgyas la gzhol ba dang /_chos la 'bab pa dang /_dge 'dun la bab par rnam par bzhag go/_/tshe dang ldan pa shA ri'i bus ha cang yun ring du chos bstan pas gdugs tshod yol zhing rlung gis de'i rgyab na bar gyur nas khyim 
[\[135b.4\]]bdag des smras pa/_btsun pa shA ri'i bu de'i slad du bdag gi 'dug gnas su bzhugs shig dang /_bdag gis khyod la bsod snyoms kyis mkho ba bstabs par bgyi'o/_/khyim bdag khyod nyid la brten nas bcom ldan 'das kyis 'dul ba la nyan thos rnams kyi bslab pa'i 
[\[135b.5\]]gzhi bca' ba mdzad kyis 'gro'o/_/de nas tshe dang ldan pa shA ri'i bu na bzhin du zan bcad de ri brags de nas mnyan yod ga la ba de logs su rgyu zhing song ste mthar gyis rgyu zhing 'gro ba na mnyan yod du phyin nas/_dge slong rnams kyis tshe dang ldan pa shA ri'i bu'i lhan cig gnas pa dang /_nye 
[\[135b.6\]]gnas dag la dris pa/_tshe dang ldan pa dag ji lta bde bar brgyus sam/_tshe dang ldan pa dag cung zhig bde bar yang brgyus/_cung zhig sdug bsngal bar yang brgyus so/_/ci zhig bde bar brgyus/_mkhan pos gdul bar bya ba 'di snyed cig mdzad pa gang yin pa de ni bde bar 
[\[135b.7\]]brgyus pa yin no/_/ci zhig sdug bsngal bar brgyus/_mkhan po bsnyung bzhin du gdugs tshod bcad de ri brags de nas bzhud pa gang yin pa de ni sdug bsngal bar brgyus pa yin no zhes zer ba'i skabs de dge slong rnams kyis bcom ldan 'das la gsol pa dang /_bcom ldan 
[\[136a\]]
[\[136a.1\]]'das kyis bka' stsal pa/_de lta bas na na ba ma gtogs te/_dge slong gis pus 'khyud bcang bar rjes su gnang ngo /_/de nas bcom ldan 'das kyis bslab pa 'dod pa dang /_bslab pa la gus pa dang /_bslab pa la yo byad bsnyungs pa'i bsngags pa brjod 
[\[136a.2\]]nas/_dge slong rnams la de dang mthun pa dang /_de'i shas che ba dang /_de dang 'tsham pa'i chos dang ldan pa'i bka' mchid mdzad nas dge slong rnams la bka' stsal pa/_dge slong dag de lta bas na snga ma ni bcas pa yin la 'di ni gnang ba yin te/_nga'i nyan thos rnams kyis 
[\[136a.3\]]'dul ba la bslab pa'i gzhi 'di ltar gdon par bya ste/_'dug gnas gcig tu zhag lon pa'i dge slong mi na bas bsod snyoms gcig bza' bar bya'o/_/de las lhag pa za na ltung byed do/_/'dug gnas gcig tu zhag lon pa'i zhes bya ba ni mu stegs can gyi 'dug gnas su zhag 
[\[136a.4\]]lon pa'i'o/_/dge slong zhes bya ba ni chos 'di pa'o/_/mi na ba zhes bya ba ni na ba ma gtogs pas so/_/bsod snyoms gcig bza' bar bya'o zhes bya ba ni zan lan gcig go/_/de las lhag pa za na zhes bya ba ni de las mang du za na'o/_/ltung byed do zhes bya ba ni sems can dmyal ba dang /_
[\[136a.5\]]dud 'gro dang /[ {]yi dgas [,]yi dwags [}]ngan song dang /_ngan 'gro dang /_log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/_des na ltung byed 
[\[136a.6\]]do zhes gsungs so/_/de la ltung bar ji ltar 'gyur zhe na/_der gnas shing der za na der gnas pa la nyes byas su 'gyur la/_der za ba la ltung byed du 'gyur ro/_/der gnas shing gzhan du za na der gnas pa la nyes byas su 'gyur la/_gzhan du za ba la ltung ba med do/_/gzhan du 
[\[136a.7\]]gnas shing der za na gzhan du gnas pa la ltung ba med la/_der za ba la ltung byed du 'gyur ro/_/gzhan du gnas shing gzhan du za na gnyi ga la ltung ba med do/_/tshogs kyi dang /_nye du'i dang /_sbyin bdag na re de nyid du 'dug shig ces zer ba la ltung ba med do/_/las dang po pa dang /_
[\[136b\]]
[\[136b.1\]]smyos pa dang /_sems 'khrugs pa dang /_tshor ba dag gis nyen pa la ltung ba med do/_/'dug gnas gcig tu za ba'i ltung byed de sum bcu rtsa gnyis pa rdzogs [{]s+ho[,]so[}]//_//'dul ba rnam par 'byed pa/_bam po lnga bcu rtsa gnyis pa/_sangs rgyas bcom ldan 
[\[136b.2\]]'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/byang lam nas don mthun dag mnyan yod du lhags pa na drug sde dag gis de thos nas smras pa/_dga' bo nye dga' bdag cag gis byang lam nas don mthun dag mnyan yod du lhags zhes 
[\[136b.3\]]thos kyis/_gal te na cung zad bsgrub par nus kyang srid kyis 'dong ngo /_/gal te bsod snyoms zo shig ces zer na lto gang bas chog go zhes brjod par bya'o/_/gal te gos long shig ces zer na blang bar bya'o zhes de dag dong ste smras pa/_bzhin [{]bzangs [,]bzang [}]dag 'khod cig dang chos 
[\[136b.4\]]bstan par bya'o/_/de dag gis rkang pa la phyag 'tshal te mdun du chos mnyan pa'i phyir 'khod pa dang /_de dag gis de dag la chos bstan nas de dag gis smras pa/_'phags pa dag 'di nyid du bsod snyoms gsol cig_/drug sde dag gis smras pa/_bzhin bzang dag lto gang 
[\[136b.5\]]bas chog go/_/drug sde dag yang dang yang du 'ongs te chos bstan pa dang /_don mthun dag gis kyang yang dang yang du smras pa/_'phags pa dag 'di nyid du bsod snyoms gsol cig_/drug sde dag gis kyang yang dang yang du smras pa/_bzhin [{]bzangs [,]bzang [}]dag lto gang bas chog go/_/
[\[136b.6\]]dus gzhan zhig na don mthun dag gis smras pa/_shes ldan dag 'di na glang dag gi rtswa med kyis/_re zhig ri brags gzhan zhig tu 'dong la glang dag gzan zhing 'khod par bya ste/_ji tsam na zong bsgyur te 'gro ba na mnyan yod du 'dong bar bya'o zhes de dag gis glang dag ded nas ri brags 
[\[136b.7\]]shig tu glang dag gzon du dong ngo /_/drug sde dag kyang nang par sngar langs te chos ston du dong ba dang /_ji tsam na don mthun de dag mi snang nas de dag sems khong du chud cing 'khod pa dang /_ji tsam na der mi zhig 'ongs te smras pa/_'phags pa dag ci'i slad du sems khong du chud cing 
[\[137a\]]
[\[137a.1\]]bzhugs/_drug sde dag gis smras pa/_bzhin [{]bzangs [,]bzang [}]phyogs 'di na kho bo cag gi mdza' bo don mthun dag cig 'khod 'khod na de dag gis kho bo cag la ma bltas pa kho nar dong ngo /_/des smras pa/_'phags pa dag de dag ni thams cad kyis thams cad du mchis 
[\[137a.2\]]pa ma lags te/_'di ltar de dag gis glang dag gi rin ma mchis nas de dag ri brags shig na glang dag gson cing mchis te slar yang 'dir mchis par 'gyur ro/_/bzhin [{]bzangs [,]bzang [}]nad med par gyur cig ces drug sde dag ri brags der 'ong ba dang /_ji tsam na de dag gis don mthun de 
[\[137a.3\]]dag thag ring po kho na nas mthong nas tshigs su bcad pa dag smras pa/_rtsub pa'i ri la 'gro mi bya/_/song na'ang yun ring gnas mi bya/_/rtsub pa'i ri dag ji bzhin du/_/ri la 'khod pa'ang de bzhin no/_/ri la 'khod pa dang por ni/_/gser dag bdar ba ji bzhin te/_/mi la 'tshe ba 
[\[137a.4\]]rnam brtags na/_/ri dag ji lta de bzhin no/_/don mthun de dag gis thos nas smras pa/_'phags pa dag khyed cag ci bkyon/_bzhin [{]bzangs [,]bzang [}]dag khyed cag kho bo cag gi mdza' bo dag yin pas kho bo cag gis dge ba'i phyogs dag yongs su nyams par byas te khyed cag la chos bstan 
[\[137a.5\]]na khyed cag kho bo cag la ma bltas pa kho nar 'dir dong ngo /_/'phags pa dag bdag cag thams cad kyi thams cad du 'dir mchis pa ma lags te/_'di ltar de na bdag cag gi glang dag gi rin ma mchis pas de'i slad du bdag cag 'di na glang dag gson cing mchis te/_ji tsam na zong dag 
[\[137a.6\]]bsgyur te mchi ba na bdag cag slar yang mnyan yod du mchi'o/_/bzhin [{]bzangs [,]bzang [}]dag 'khod cig dang chos bstan par bya'o/_/de dag gis drug sde dag gi rkang pa la phyag 'tshal te stan ches dma' ba dag blangs nas mdun du chos mnyan pa'i phyir 'khod pa dang /_drug sde dag gis de dag la 
[\[137a.7\]]chos bstan nas de dag gis smras pa/_'phags pa dag 'di nyid du bsod snyoms gsol cig_/bzhin [{]bzangs [,]bzang [}]dag lto gang bas chog go/_/ded dpon gyis smras pa/_shes ldan dag 'phags pa dag yang dang yang du lto gang bas chog go zhes gsung ba las na/_'di dag la na bza' 
[\[137b\]]
[\[137b.1\]]mi mnga' gor ma chag gis 'di dag la na bza' dbul bar bya'o/_/de ltar bgyi'o zhes de dag gis drug sde dag la la ba srin bu'i mdog lta bu re re bskon to/_/de nas drug sde dag gis smras pa/_bzhin [{]bzangs [,]bzang [}]dag khyed cag yang dang yang du bsod snyoms zo zhig ces zer na bsod snyoms 
[\[137b.2\]]ji lta bu sbyin pa bltas 'on cig_/drug sde dag las gcig gis thab snod lta bu bzed nas 'dir lugs shig ces smras pa dang /_don mthun de dag gis bsams pa/_snod 'di re che zhig ste 'di bkang bas 'di dag thams cad kyi lto khengs pa'i bsod snyoms 'byung bar 'gyur ro snyam nas 
[\[137b.3\]]de dag gis lam rgyags las snod de bkang ste phul lo/_/drug sde gzhan gyis kyang de bzhin du mthar gyis re re nas thab snod lta bu re re bzed pa dang /_ji tsam na don mthun de dag gis lam rgyags las thab snod lta bu'i snod drug bkang ste phul ba dang /_don mthun de dag gi lam rgyags 
[\[137b.4\]]thams cad zad par gyur nas de dag gis smras pa/_'phags pa dag bdag cag gis 'dir shul rgyags nyung shas shig 'tshal te mchis pa de dag thams cad bas kyis/_bdag cag gis mi 'di kAr ShA pa Na dag bskur te 'phags pa dag dang thabs cig mnyan yod du gtang gis 'phags 
[\[137b.5\]]pa dag gis bdag cag gi shul rgyags dag 'jol te stsol la bsel ba dang bcas te gtang du gsol/_bzhin [{]bzangs [,]bzang [}]dag de ltar bya'o/_/don mthun de dag gis drug sde dag gi phyi bzhin mi zhig kAr ShA pa Na dag bskur te btang ba dang /_drug sde dag gtsug lag khang du song ste mi 
[\[137b.6\]]de la smras pa/_bzhin [{]bzangs [,]bzang [}]je las 'di gyis shig_/des de byas nas drug sde dag gis yang smras pa/_bzhin [{]bzangs [,]bzang [}]las gzhan 'di yang gyis shig_/des de yang byas pa dang /_drug sde dag gis mi de ring zhig bkol bkol nas ji tsam na nyi ma yol bar gyur pa 
[\[137b.7\]]dang /_de'i 'og tu btang ste smras pa/_da nyos la song shig_/mi de rang gis lam rgyags dag nyos te 'phags pa dang /_mnyan yod kyi nyen kor thibs por son pa na chom rkun pa dag gis bcom nas de gcig pu don mthun dag gi nang du song ngo /_/don mthun dag gis mthong nas 
[\[138a\]]
[\[138a.1\]]smras pa/_khyod kyis ci khyer te 'ongs/_des smras pa/_ci yang ma 'ongs so/_/ci'i phyir/_chom rkun pa dag gis bcom mo/_/de dag gis smras pa/_'phags pa dag gis khyod kyi bsel ba ma btang ngam/_des smras pa/_shes ldan dag don gyis na de dag nyid 
[\[138a.2\]]kyis bcom mo/_/de dag gis smras pa/_ji ltar gyur/_des smras pa/_de dag gis kho bo las sha stag byed du bcug nas ji tsam na nyi ma yol bar gyur pa dang /_de'i 'og tu btang ste da nyos la song shig ces zer nas/_kho bo rang gis lam rgyags dag nyos te 'phags pa dang mnyan 
[\[138a.3\]]yod kyi nyen kor thibs por son pa na chom rkun pa dag gis bcom mo/_/de dag shAkya'i bu'i dge sbyong rnams kyi dge sbyong gi tshul ni tshig go/_/bram ze'i tshul ni tshig ste 'di ltar phan pa bya'o zhes zer la gnod pa kho na byed do zhes smod par byed/_phyar ka gtong bar byed/_kha zer 
[\[138a.4\]]bar byed do/_/'di ni re zhig byung ba yin te/_sangs rgyas bcom ldan 'das re zhig 'dul ba la nyan thos rnams kyi bslab pa'i gzhi 'cha' bar ni mi mdzad do/_/sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/
[\[138a.5\]]mnyan yod na khyim bdag cig 'dug pa des rigs mnyam pa las chung ma blangs nas/_de de dang lhan cig rtse bar byed/_dga' bar byed/_dga' mgur spyod par byed do/_/de la bu mo g.yas zhar ma zhig byung nas de bsrings shing bskyed de chen mor gyur to/_/bu mo de'i na zla 
[\[138a.6\]]gzhan thams cad bag mar btang na/_bu mo de g.yas zhar yin pa'i phyir slong ba 'ga' yang ma 'ongs so/_/mnyan yod na khyim bdag gzhan zhig 'dug pa des rigs mnyam pa las chung ma blangs nas/_de'i chung ma de rang gi las dag gis dus la bab bo/_/gnyis pa blangs pa dang de 
[\[138a.7\]]yang dus la bab bo/_/de bzhin du chung ma bdun pa'i bar du blangs pa dang de yang dus la bab bo/_/khyim bdag de yang skur pa gdab par 'gyur ba'i las dag gis chung ma gsod pa chung ma gsod pa zhes bya ba'i ming du gyur to/_/khyim bdag de yang bu mo bslangs pa dang mi ster cing /_nged 
[\[138b\]]
[\[138b.1\]]kyis ci'i phyir bu mo yongs su gtang /_mi sbyin no zhes kyang zer ro/_/khyim bdag des yugs sa mo dag bslangs pa dang /_yugs sa mo de dag kyang kho mo cag gis ci'i phyir bdag yongs su btang na khyod kyi khyim du 'jug ces zer ro/_/khyim bdag de rnam pa thams cad du yi chad nas rang nyid 
[\[138b.2\]]kyis khyim gyi so tshis dag bya bar brtsams pa dang /_dus gzhan zhig na khyim bdag de'i chung po grogs shig 'ongs nas des khyim bdag de mthong nas dris pa/_khyod ci byed/_khyim bdag gis smras pa/_khyim gyi so tshis dag byed do/_/des smras pa/_khyod ci'i phyir rang nyid kyis khyim 
[\[138b.3\]]gyi so tshis dag byed/_khyim bdag gis smras pa/_kho bos chung ma gcig blangs pa dang de rang gi las dag gis dus la bab bo/_/gnyis pa blangs pa dang de yang dus la bab bo/_/de bzhin du bdun pa'i bar du blangs pa dang de yang dus la bab bo/_/des smras pa/_gzhan dag ci'i 
[\[138b.4\]]phyir mi slong /_khyim bdag gis smras pa/_bslangs na mi ster cing nged kyis ci'i phyir bu mo yongs su gtang /_mi sbyin no zhes zer ro/_/des smras pa/_yugs sa mo dag ci'i phyir mi slong /_khyim bdag gis smras pa/_bslangs te de dag kyang kho mo cag gis ci'i phyir bdag 
[\[138b.5\]]yongs su btang na khyod kyi khyim du 'jug ces zer ro/_/des smras pa/_g.yas zhar ma ci'i phyir mi slong /_mi ster ro/_/song la slongs shig dang /_de dag bu mos yongs su dub pa yin pas ster bar 'gyur ro/_/khyim bdag de g.yas zhar ma'i pha'i khyim du song ste bde legs bde 
[\[138b.6\]]legs zhes smras pa dang /_de dag gis smras pa/_ci slong /_des smras pa/_bu mo'i slong mo slong ngo /_/bu mo gang /_g.yas zhar ma'o/_/de dag des yongs su skyo ba yin pas smras pa/_sbyin no/_/des smras pa/_nam bag mar gtang /_nyi ma mang ge mo zhig la'o/_/des de ltar gyis 
[\[138b.7\]]shig ces smras te song ngo /_/de'i chung po grogs de yang 'gyod pa skyes te/_bdag gi grogs po la g.yas zhar ma slongs shig ces bskul ba de dag ni bdag gis ma legs pa zhig byas te/_de mtshan ngan pa yin pas des grogs po bsad par gyur na mi rung ngo snyam nas/_de khyim bdag 
[\[139a\]]
[\[139a.1\]]de'i gan du song ste smras pa/_khyod kyis g.yas zhar ma thob bam/_khyim bdag gis smras pa/_thob bo/_/des tshigs su bcad pa dag smras pa/_rgya skyegs shing gi so shing dang /_/nub tu sngas bstan nyal ba dang /_/shin tu gnyid che zho 'thungs dang /_/chung ma g.yas 
[\[139a.2\]]zhar len byed na/_/zhi ba'ang gnas nas nyams par 'gyur/_/'gog la 'gog byed bab pa dang /_/rdo la lcags ni bab pa ltar/_/khyod kyang chung ma gsod byed la/_/de yang g.yas zhar yin pas na/_/khyed gnyis gang rgyal gang pham blta'o/_/grogs po bu mo de mtshan ngan pa 
[\[139a.3\]]yin pas khyod dus byed par gyur na mi rung gis/_de 'or la kho bo'i sring mo yugs sa mo zhig yod pa de long shig_/khyim bdag des smras pa/_grogs po da dor bar mi nus te/_'on kyang 'di la thabs kyi rnam pa zhig bya'o/_/g.yas zhar ma'i ma des kyang bag rdzangs sta gon bya bar 
[\[139a.4\]]brtsams so/_/khyim de drug sde dag gi khyim du 'gro ba'i khyim yin pas drug sde dag snga dro sham thabs bgos/_lhung bzed dang chos gos thogs te mnyan yod du bsod snyoms la zhugs nas/_mthar gyis bsod snyoms la rgyu ba na khyim der zhugs pa dang /_ji tsam na khur ba dag sreg pa mthong 
[\[139a.5\]]nas de dag gis smras pa/_sring mo dus ston la bab tu nye'am ci/_des smras pa/_'phags pa dag khyed kyi lcam mo bag mar mchi ba la thug nas/_de'i bag rdzangs sta gon bgyid do/_/drug sde dag gis smras pa/_sring mo kho bo cag gis cung zad mi thob bam/_'phags pa dag khyed cag 
[\[139a.6\]]la su zhig gis dbul 'tshal/_'di khyed nyid kyi lags so/_/drug sde dag gis smras pa/_sring mo re zhig phugs na yod pa gzhan thams cad lta zhog shig_/da 'phral du ci sbyin pa bltas 'on cig_/des bag brkyang ste de dag gis lhung bzed thams cad khur ba dag gis bkang nas drug sde 
[\[139a.7\]]dag gis de'i kha zas thams cad bsdus te dong ngo /_/ji tsam na khyim bdag de 'ongs pa dang /_chung mas smras pa/_rje'i sras sbyin gnas dag byon par gyur nas de dag gis kha zas thams cad bzhes kyis bzhud la/_khyo ga de la bag rdzangs sta gon byed kyi bar du re zhig nyi ma nyung shas shig sdod 
[\[139b\]]
[\[139b.1\]]cig ces gsungs shig_/khyim bdag gis smras pa/_bzang mo des sdod par mi nus kyis je bu mo bag mar gtang bar gyis shig dang phyis nye du dag zan sbyin par bya'o/_/chung mas smras pa/_rje'i sras de ni chung ma gsod pa lags pas de la gzhan sus kyang bu mo stsal bar mi 'gyur gyis 
[\[139b.2\]]bzhud cig dang sdod par 'gyur ro/_/khyim bdag de de'i gan du song ste smras pa/_bu bdag cag gis kha zas dag sta gon byas par 'gyur ba gang yin pa de sbyin gnas dag gis bzhes kyis/_da nye du dag gi phyir kha zas sta gon byed kyi bar du nyi ma nyung shas shig sdod cig_/des smras pa/_kho 
[\[139b.3\]]bo mi sdod de gal te nyi ma de nyid la bag ma rdzong zhing sbyin na bag mar blang ngo /_/gal te mi sbyin na kho bo chung ma gzhan len gyis khyod kyi bu mo dor bar bya'o/_/khyim bdag de chung ma'i gan du song ste smras pa/_bzang mo khyo ga de na re gal te nyi ma de nyid la bag ma rdzong zhing sbyin na bag mar blang bar bya'o/_/
[\[139b.4\]]gal te mi sbyin na kho bo chung ma gzhan len gyis khyod kyi bu mo dor bar bya'o zhes zer ro/_/chung mas smras pa/_rje'i sras de chung ma gsod pa lags pas gzhan su zhig gis de la bu mo stsol bar 'gyur zhes des bag rdzangs sta gon bya bar brtsams so/_/khyo ga des kyang grogs po'i sring mo yugs 
[\[139b.5\]]sa mo de blangs so/_/g.yas zhar ma'i ma des kyang kha zas sta gon byas nas yang khyim bdag de la smras pa/_rje'i sras da khyo ga de'i gan du bzhud la bag ma len du shog shig ces gsungs shig_/khyim bdag de de'i gan du song ste smras pa/_bu da bag ma len du shog shig_/des 
[\[139b.6\]]smras pa/_khyed kyis nyi ma de las yol bar byas pas da kho bo mi len to/_/khyim bdag des khyo ga de bzung ste rgyal po'i pho brang du 'o dod bos nas shags la bkug pa dang /_khyo ga des khyim bdag de pham par byas so/_/g.yas zhar ma'i ma de bdag gi bu mo ma lom mo zhes ngu zhing 'dug 
[\[139b.7\]]pa dang /_de'i ngos kyi sdum tshes dag shAkya'i bu'i dge sbyong rnams kyi dge sbyong gi tshul ni tshig go/_/bram ze'i tshul ni tshig ste/_'di ltar bu mo byin zin pa'i bar chad byed do zhes smod par byed/_phyar ka gtong bar byed/_kha zer bar byed pa'i skabs de dge slong rnams kyis bcom ldan 
[\[140a\]]
[\[140a.1\]]'das la gsol to/_/de nas bcom ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa ste zhes bya 
[\[140a.2\]]ba la sogs pa snga ma bzhin te/_sangs rgyas bcom ldan 'das kyis drug sde dag la rmas pa/_dge slong dag khyod kyis mi mdzes pa de lta bu de byas par gyur pa bden nam/_btsun pa mad do/_/sangs rgyas bcom ldan 'das kyis dge sbyong gi tshul ma yin pa/_rjes su mthun pa ma yin 
[\[140a.3\]]pa/_rung ba ma yin pa/_tshul dang mthun pa ma yin pa de ni rab tu byung bas bya ba ma yin no zhes rnam par smad pa mdzad do/_/de nas bcom ldan 'das kyis rnam grangs du mas rnam par smad nas dge slong rnams la bka' stsal pa/_dge slong dag de lta bas na phan yon bcu yang dag par 
[\[140a.4\]]gzigs pas/_'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_dge slong rab tu mang po dag khyim rnams su dong ba las gal te de dag la bram ze 
[\[140a.5\]]dang /_khyim bdag dad pa can dag gis phye dag dang /_khur ba dag dus kyis stobs par gyur la/_'dod na dge slong de dag gis lhung bzed gang ba gnyis sam/_gsum blang bar bya'o/_/de las lhag par len na ltung byed do/_/lhung bzed gang ba gnyis sam/_gsum blangs nas phyi 
[\[140a.6\]]rol kun dga' ra bar dong la dge slong 'khod pa rnams la'ang bgo bsha' bya/_bdag cag kyang bza' bar bya ste/_de la de ni cho ga yin no/_/dge slong zhes bya ba ni drug sde dag go/_/rab tu mang po dag ces bya ba ni gnyis las lhag pa ni rab tu mang po dag go/_/khyim rnams su zhes bya ba 
[\[140a.7\]]ni bram ze dang /_khyim bdag dag gi khyim rnams su'o/_/dong ba las zhes bya ba ni song ba las so/_/gal te de dag la zhes bya ba ni dge slong de dag la'o/_/bram ze dang khyim bdag dad pa can dag gis zhes bya ba la/_dad pa can zhes bya ba ni sangs rgyas la mngon par dad pa dang /_chos 
[\[140b\]]
[\[140b.1\]]dang /_dge 'dun la mngon par dad pa dang /_sangs rgyas la skyabs su song ba dang /_chos dang /_dge 'dun la skyabs su song ba dag go/_/phye dag ces bya ba ni phye dang 'de gu dag go/_/khur ba dag ces bya ba ni bag chos dag go/_/dus kyis stobs par gyur la zhes bya ba ni yang dang yang 
[\[140b.2\]]du stobs par gyur la'o/_/'dod na zhes bya ba ni gal te don du gnyer na'o/_/dge slong de dag gis zhes bya ba ni dge slong gang yin pa dag gis so/_/lhung bzed gang ba gnyis sam gsum blang bar bya'o zhes bya ba la/_lhung bzed ni gsum ste/_chen po dang /_'bring dang /_chung ngu'o/_/
[\[140b.3\]]de la chen po ni gang du 'bras thug po che ma ga d+hA'i bre'u chung do btsos pa sran tshod dang bcas/_tshod ma dang bcas pa blugs na kha'i cha'i mtha' kho na nas mthe bo'i lto gang gis mi reg pa'o/_/chung ngu ni gang du 'bras thug po ma ga d+hA'i bre chung gang btsos pa sran tshod dang bcas/_tshod ma dang 
[\[140b.4\]]bcas pa blugs na kha'i cha'i mtha' kho na nas mthe bo'i lto gang gis mi reg pa'o/_/'bring ni de gnyis kyi bar ro/_/de las lhag par len na zhes bya ba ni de las mang du'o/_/ltung byed do zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang /_
[\[140b.5\]]log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/_des na ltung byed do zhes gsungs so/_/lhung bzed gang ba gnyis sam gsum 
[\[140b.6\]]blangs nas phyi rol kun dga' ra bar dong la/_dge slong 'khod pa rnams la yang bgo bsha' bya zhes bya ba ni khyim gyi phyi rol gtsug lag khang du dong la/_de na dge slong gang dag 'khod pa rnams la yang sbyin par bya'o/_/de la ltung bar ji ltar 'gyur zhe na/_dge slong gis lhung bzed 
[\[140b.7\]]chen po gsum len par byed na/_de len pa la nyes byas su 'gyur la/_za ba la ltung byed du 'gyur ro/_/dge slong gis lhung bzed chen po gnyis dang /_'bring gcig len par byed na/_de len pa la nyes byas su 'gyur la/_za ba la ltung byed du 'gyur ro/_/dge slong gis 
[\[141a\]]
[\[141a.1\]]lhung bzed chen po gnyis dang /_chung ngu gcig len par byed na/_de len pa la nyes byas su 'gyur la/_za ba la ltung byed du 'gyur ro/_/dge slong gis lhung bzed 'bring gnyis dang chen po gcig len par byed na/_de len pa la nyes byas su 'gyur la/_za ba la 
[\[141a.2\]]ltung byed du 'gyur ro/_/dge slong gis ji tsam du bre'u chung phyed dang lnga las lhag pa'i bsod snyoms len na thams cad du ltung byed du 'gyur ro/_/sbyin bdag gis ci bder byas pa la ltung ba med do/_/las dang po pa dang /_smyos pa dang /_sems 'khrugs pa dang /_tshor ba dag gis nyen 
[\[141a.3\]]pa la ltung ba med do/_/lhung bzed do gsum tsam las lhag par len pa'i ltung byed de sum bcu rtsa gsum pa rdzogs [{]s+ho[,]so[}]//_//bar sdom la/_stan gcig dang ni chu bzhin spong /_/'bags dang zas yod rung ba dang /_/thong shig lhag por thug pa dang /_/skyo ma'i sde tshan bsdus 
[\[141a.4\]]pa yin/_/sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/de nas bcom ldan 'das kyis dge slong rnams la bka' stsal pa/_dge slong dag nga ni stan gcig pa'i zas za ste/_nga stan gcig pa'i zas za ba na/_
[\[141a.5\]]snying las chung ngur 'tsho zhing /_gnod pa nyung ba dang /_nyam nga ba chung ba dang /_bskyod pa yang ba dang /_'tsho ba dang /_stobs dang ldan pa dang /_bde ba dang /_kha na ma tho ba med pa dang /_bde ba la reg par gnas par 'tsho'o/_/dge slong dag khyed kyang tshur sheg la stan gcig 
[\[141a.6\]]pa'i zas zo shig dang /_khyed kyang stan gcig pa'i zas za ba na snying las chung ngur 'tsho zhing /_gnod pa nyung ba dang /_nyam nga ba chung ba dang /_bskyod pa yang ba dang /_'tsho ba dang /_stobs dang ldan pa dang /_bde ba dang /_kha na ma tho ba med pa dang /_bde ba la reg par gnas par 
[\[141a.7\]]'tsho bar 'gyur ro/_/dge slong rnams stan gcig pa'i zas za bar byed de/_de dag stan gcig pa'i zas za ba na slob dpon mthong na yang ldang bar byed/_mkhan po dang /_bla ma dang /_bla ma lta bu mthong na yang ldang bar byed pas de dag bdag cag gis spangs so zhes za bar mi 
[\[141b\]]
[\[141b.1\]]byed pas de dag rid pa dang /_nyam chung ba dang /_rke ba dang /_skam pa dang /_lus ma thob par gyur to/_/sangs rgyas bcom ldan 'das rnams ni mkhyen bzhin du rmed par mdzad pas sangs rgyas bcom ldan 'das kyis tshe dang ldan pa kun dga' bo la rmas pa/_kun dga' bo ngas dge slong 
[\[141b.2\]]dag nga ni stan gcig pa'i zas za ste/_nga stan gcig pa'i zas za ba na snying las chung ngur 'tsho zhing /_gnod pa nyung ba dang /_nyam nga ba chung ba dang /_bskyod pa yang ba dang /_'tsho ba dang /_stobs dang ldan pa dang /_bde ba dang /_kha na ma tho ba med pa dang /_bde ba la reg par 
[\[141b.3\]]gnas par 'tsho'o/_/dge slong dag khyed kyang tshur sheg la stan gcig pa'i zas zo shig dang /_khyed kyang stan gcig pa'i zas za ba na snying las chung ngur 'tsho zhing gnod pa nyung ba dang /_nyam nga ba chung ba dang /_bskyod pa yang ba dang /_'tsho ba dang /_stobs dang ldan pa dang /_bde 
[\[141b.4\]]ba dang /_kha na ma tho ba med pa dang /_bde ba la reg par gnas par 'tsho bar 'gyur ro zhes byas na/_gang gis da ltar dge slong dag rid pa dang /_nyam chung ba dang /_rke ba dang /_skam pa dang /_lus ma thob par gyur pa'i rgyu ni gang yin/_rkyen ni gang yin/_btsun pa bcom 
[\[141b.5\]]ldan 'das kyis dge slong dag nga ni stan gcig pa'i zas za ste/_stan gcig pa'i zas za ba na snying las chung ngur 'tsho zhing gnod pa nyung ba dang /_nyam nga ba chung ba dang /_bskyod pa yang ba dang /_'tsho ba dang /_stobs dang ldan pa dang /_bde ba dang /_kha na ma tho ba med pa dang /_bde ba 
[\[141b.6\]]la reg par gnas par 'tsho'o/_/dge slong dag khyed kyang tshur sheg la stan gcig pa'i zas zo shig dang /_khyed kyang stan gcig pa'i zas za ba na snying las chung ngur 'tsho zhing gnod pa nyung ba dang /_nyam nga ba chung ba dang /_bskyod pa yang ba dang /_'tsho ba dang /_stobs dang ldan pa dang /_
[\[141b.7\]]bde ba dang /_kha na ma tho ba med pa dang /_bde ba la reg par gnas par 'tsho bar 'gyur ro zhes bka' stsal nas/_dge slong rnams stan gcig pa'i 'tshal ma 'tshal bar bgyid de/_de dag stan gcig pa'i 'tshal ma 'tshal ba na/_slob dpon mthong ba na yang ldang bar bgyid/_
[\[142a\]]
[\[142a.1\]]mkhan po dang /_bla ma dang /_bla ma lta bu mthong na yang ldang bar bgyid pa de dag bdag cag gis spangs so zhes 'tshal bar mi bgyid pas de dag rid pa dang /_nyam chung ba dang /_rke ba dang /_skam pa dang /_lus ma thob par gyur te/_btsun pa gang gis da ltar dge slong 
[\[142a.2\]]dag rid pa dang /_nyam chung ba dang /_rke ba dang /_skam pa dang /_lus ma thob par gyur pa'i rgyu ni de lags/_rkyen ni de lags so/_/kun dga' bo de lta bas na ma spangs pas ji tsam gyis chog pa bza' bar bya zhing /_zas brtsams pas slob dpon dang /_mkhan po dang /_bla ma dang /_bla ma 
[\[142a.3\]]lta bu mthong na ldang bar mi bya'o/_/bcom ldan 'das kyis ma spangs pas ji tsam gyis chog pa bza' bar bya zhing /_zas brtsams pas slob dpon dang /_mkhan po dang /_bla ma dang /_bla ma lta bu mthong na ldang bar mi bya'o zhes bka' stsal nas de dag chu bzhin du spangs pas lo ma dang /_sran 
[\[142a.4\]]tshod dang /_ldam ldum dang /_skam tshod kyis kyang spong bar byed cing /_de dag bdag cag gis spangs so zhes za bar mi byed pas de dag rid pa dang /_nyam chung ba dang /_rke ba dang /_skam pa dang /_lus ma thob par gyur to/_/sangs rgyas bcom ldan 'das rnams ni mkhyen bzhin du 
[\[142a.5\]]rmed par mdzad pas/_sangs rgyas bcom ldan 'das kyis tshe dang ldan pa kun dga' bo la rmas pa/_kun dga' bo ngas ma spangs pas ji tsam gyis chog pa bza' bar bya zhing /_zas brtsams pas slob dpon dang /_mkhan po dang /_bla ma dang /_bla ma lta bu mthong na ldang bar mi bya'o zhes 
[\[142a.6\]]byas na gang gis da ltar dge slong dag rid pa dang /_nyam chung ba dang /_rke ba dang /_skam pa dang /_lus ma thob par gyur pa'i rgyu ni gang yin/_rkyen ni gang yin/_btsun pa bcom ldan 'das kyis ma spangs pas ji tsam gyis chog pa bza' bar bya zhing /_zas brtsams pas slob dpon 
[\[142a.7\]]dang /_mkhan po dang /_bla ma dang /_bla ma lta bu mthong na ldang bar mi bya'o zhes bka' stsal nas/_de dag chab bzhin du spangs pas lo ma dang /_sran tshod dang /_ldam ldum dang /_skam tshod kyis kyang spong bar bgyid cing de dag bdag cag gis spangs so zhes 'tshal bar mi bgyid 
[\[142b\]]
[\[142b.1\]]pas de dag rid pa dang /_nyam chung ba dang /_rke ba dang /_skam pa dang /_lus ma thob par gyur te/_btsun pa gang gis da ltar dge slong dag rid pa dang /_nyam chung ba dang /_rke ba dang /_skam pa dang /_lus ma thob par gyur pa'i rgyu ni de lags/_rkyen ni de lags so/_/kun 
[\[142b.2\]]dga' bo de lta bas na/_bca' ba lnga po dag gis ni spangs par mi 'gyur la/_bza' ba lnga po dag gis ni spangs par 'gyur te/_bca' ba lnga po gang dag gis spangs par mi 'gyur zhe na/_bca' bar bya ba rtsa ba dang /_sdong bu dang /_'dab ma dang /_me tog dang /_'bras bu dag ste/_
[\[142b.3\]]bca' ba lnga po de dag gis ni spangs par mi 'gyur ro/_/bza' ba lnga po gang dag gis spangs par 'gyur ba dag gang zhe na/_bza' bar bya ba 'bras chan dang /_zan dron dang /_sha dang /_snum khur dang /_'de gu dag ste/_bza' ba lnga po de dag gis ni spangs par 'gyur ro/_/bca' 
[\[142b.4\]]ba lnga po dag 'chos nas ni bza' ba lnga po dag bza' bar bya'i/_bza' ba lnga po dag zos nas ni bca' ba lnga po dag bca' bar mi bya'o/_/dge slong gis bza' ba lnga po dag zos nas bca' ba lnga po dag 'cha' na 'gal tshabs can du 'gyur ro/_/bcom ldan 'das kyis bca' ba lnga po 
[\[142b.5\]]dag gis ni spangs par mi 'gyur la/_bza' ba lnga po dag gis ni spangs par 'gyur ro zhes bka' stsal nas/_de dag des 'bags pa'i lag pa dag dang /_des gos pa'i lhung bzed dag gis bdag cag gis spangs so zhes za bar mi byed pas de dag rid pa dang /_nyam chung ba dang /_
[\[142b.6\]]rke ba dang /_skam pa dang /_lus ma thob par gyur to/_/sangs rgyas bcom ldan 'das rnams ni mkhyen bzhin du rmed par mdzad pas/_sangs rgyas bcom ldan 'das kyis tshe dang ldan pa kun dga' bo la rmas pa/_kun dga' bo ngas bca' ba lnga po dag gis ni spangs par mi 'gyur la/_bza' 
[\[142b.7\]]ba lnga po dag gis ni spangs par 'gyur ro zhes byas nas/_gang dag gis da ltar dge slong dag rid pa dang /_nyam chung ba dang /_rke ba dang /_skam pa dang /_lus ma thob par gyur pa'i rgyu ni gang yin/_rkyen ni gang yin/_btsun pa bcom ldan 'das kyis bca' ba lnga po dag gis ni 
[\[143a\]]
[\[143a.1\]]spangs par mi 'gyur la/_bza' ba lnga po dag gis ni spangs par 'gyur ro zhes bka' stsal nas de dag des 'bags pa'i sug pa dag dang /_des gos pa'i lhung bzed dag gis bdag cag gis spangs so zhes 'tshal bar mi bgyid pas de dag rid pa dang /_nyam chung ba 
[\[143a.2\]]dang /_rke ba dang /_skam pa dang /_lus ma thob par gyur te/_btsun pa gang gis da ltar dge slong dag rid pa dang /_nyam chung ba dang /_rke ba dang /_skam pa dang /_lus ma thob par gyur pa'i rgyu ni de lags/_rkyen ni de lags so/_/kun dga' bo de lta bas na/_rgyu lngas ni 
[\[143a.3\]]spangs par brjod par bya zhing /_rgyu lngas ni ma spangs par brjod par bya'o/_/rgyu lnga po gang dag gis spangs par brjod par bya zhe na/_zas yod pa dang /_zas stobs pa yod pa dang /_zas brtsams pa yod pa dang /_zas spangs pa yod pa dang /_spyod lam las nyams pas so/_/
[\[143a.4\]]ji ltar zas yod pas she na/_bca' ba lnga po dang /_bza' ba lnga po dag yod pas te/_de ltar zas yod pas so/_/ji ltar zas stobs pa yod pas she na/_bud med dam/_skyes pa'am/_ma ning yod pas te/_de ltar zas stobs pa yod pas so/_/ji ltar zas brtsams pa 
[\[143a.5\]]yod pas she na/_bca' ba lnga po dang /_bza' ba lnga po dag kun du brtsams pa yod pas te/_de ltar zas brtsams pa yod pas so/_/ji ltar zas spangs pa yod pas she na/_bca' ba lnga po dang /_bza' ba lnga po dag spangs pa yod pas te/_de ltar zas spangs pa yod pas so/_/
[\[143a.6\]]ji ltar spyod lam las nyams pas she na/_stan gang la 'dug par gyur pa'i stan de las langs par gyur pa ste/_de ltar spyod lam las nyams pas te/_rgyu lnga po de dag gis ni spangs par brjod par bya'o/_/rgyu lnga po gang dag gis ma spangs par brjod par bya zhe na/_zas med pa dang /_
[\[143a.7\]]zas stobs pa med pa dang /_zas brtsams pa med pa dang /_zas spangs pa med pa dang /_spyod lam las ma nyams pas so/_/ji ltar zas med pas she na/_bca' ba lnga po dang /_bza' ba lnga po dag med pas te/_de ltar zas med pas so/_/ji ltar zas stobs pa med 
[\[143b\]]
[\[143b.1\]]pas she na/_bud med dam/_skyes pa'am/_ma ning med pas te/_de ltar zas stobs pa med pas so/_/ji ltar zas brtsams pa med pas she na/_bca' ba lnga po dag dang /_bza' ba lnga po dag kun du brtsams pa med pas te/_de ltar zas brtsams pa med pas so/_/ji 
[\[143b.2\]]ltar zas spangs pa med pas she na/_bca' ba lnga po dag dang /_bza' ba lnga po dag spangs pa med pas te/_de ltar zas spangs pa med pas so/_/ji ltar spyod lam las ma nyams pas she na/_stan gang la 'dug par gyur pa'i stan de las langs par ma gyur pas te/_de ltar spyod 
[\[143b.3\]]lam las ma nyams pas te/_rgyu lnga po de dag gis ni ma spangs par brjod par bya'o/_/gzhan yang rgyu lngas ni spangs par brjod par bya zhing /_rgyu lngas ni ma spangs par brjod par bya'o/_/rgyu lnga po gang dag gis spangs par brjod par bya zhe na/_rung bas spong bar byed pa dang /_rung ba dang 
[\[143b.4\]]'dres pas spong bar byed pa dang /_gsog 'jog ma byas pas spong bar byed pa dang /_gsog 'jog ma byas pa dang 'dres pas spong bar byed pa dang /_spyod lam las nyams pas te/_rgyu lnga po de dag gis spangs par brjod par bya'o/_/rgyu lnga po gang dag gis ma spangs par brjod par bya 
[\[143b.5\]]zhe na/_mi rung bas spong bar byed pa dang /_mi rung ba dang 'dres pas spong bar byed pa dang /_gsog 'jog byas pas spong bar byed pa dang /_gsog 'jog byas pa dang 'dres pas spong bar byed pa dang /_spyod lam las ma nyams pas te/_rgyu lnga po de dag gis ni ma spangs par brjod 
[\[143b.6\]]par bya'o/_/gzhan yang tshig lhag ma med pa lngas ni spangs par brjod par bya zhing /_tshig lhag ma dang bcas pa lngas ni ma spangs par brjod par bya'o/_/tshig lhag ma med pa lnga gang zhe na/_thong shig ces bya ba dang /_byin cig ces bya ba dang /_song shig ces bya ba dang /_zos 
[\[143b.7\]]zin to zhes bya ba dang /_chog go zhes bya ba ste/_tshig lhag ma med pa lnga po de dag gis ni spangs par brjod par bya'o/_/tshig lhag ma dang bcas pa lnga gang zhe na/_re zhig thong shig ces bya ba dang /_re zhig byin cig ces bya ba dang /_re zhig song shig ces bya ba dang /_re zhig zos zin to 
[\[144a\]]
[\[144a.1\]]zhes bya ba dang /_re zhig chog go zhes bya ba ste/_tshig lhag ma dang bcas pa lnga po de dag gis ni ma spangs par brjod par bya'o/_/bcom ldan 'das kyis dge slong gis spangs pas bza' bar mi bya'o zhes bka' stsal nas drug sde dag spangs pas kyang za bar byed/_ma spangs 
[\[144a.2\]]pas kyang za bar byed nas dge slong don nyung ngu dag bcom ldan 'das kyis dge slong gis spangs pas bza' bar mi bya'o zhes bka' stsal na/_ci'i phyir dge slong dag spangs pas kyang za bar byed/_ma spangs pas kyang za bar byed ces smod par byed/_phyar ka gtong bar byed/_kha zer bar byed pa'i 
[\[144a.3\]]skabs de dge slong rnams kyis bcom ldan 'das la gsol to/_/de nas bcom ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin du 
[\[144a.4\]]rmed par mdzad pa ste zhes bya ba la sogs pa yang snga ma bzhin te/_sangs rgyas bcom ldan 'das kyis dge slong drug sde dag la rmas pa/_dge slong dag ngas dge slong gis spangs pas bza' bar mi bya'o zhes bka' stsal na khyed spangs pas kyang za bar byed/_ma spangs pas kyang za bar byed pa 
[\[144a.5\]]bden nam/_btsun pa mad do/_/sangs rgyas bcom ldan 'das kyis dge sbyong gi tshul ma yin pa/_rjes su mthun pa ma yin pa/_rung ba ma yin pa/_tshul dang mthun pa ma yin pa de ni rab tu byung bas bya ba ma yin no zhes rnam par smad pa mdzad do/_/de nas bcom ldan 'das kyis 
[\[144a.6\]]rnam grangs du mas rnam par smad nas dge slong rnams la bka' stsal pa/_dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba 
[\[144a.7\]]la bslab pa'i gzhi 'di ltar gdon par bya ste/_yang dge slong gang zas zos zin cing spangs pa las bca' ba'am/_bza' ba 'cha' 'am za na ltung byed do zhes bcom ldan 'das kyis 'dul ba la nyan thos rnams kyi bslab pa'i gzhi de ltar bca' ba mdzad do/_/sangs rgyas bcom ldan 
[\[144b\]]
[\[144b.1\]]'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/khyim bdag cig gis sangs rgyas la sogs pa dge slong gi dge 'dun khyim gzhan du gdugs tshod la spyan drangs nas/_dge slong nad pa rab tu mang po dag gi nad g.yog rab tu mang po dag yod 
[\[144b.2\]]pa de dag gis bdag nyid zos nas nad pa rnams kyi lto khengs pa'i bsod snyoms dag mnos pa dang /_dge slong nad pa rnams kyis za bar ma nus shing /_dge slong nad g.yog gis kyang bdag cag gis spangs so zhes za bar mi byed/_kun dga' ra ba pa dang /_dge tshul dag kyang med 
[\[144b.3\]]nas de dag gis kun dga' ra ba'i nang du zas kyi phung po chen po rnam par bzhag pa dang /_der bya rog dag za ba na bya rog gis sgra 'byin pa chen po byung bar gyur to/_/sangs rgyas bcom ldan 'das rnams ni mkhyen bzhin du rmed par mdzad pa ste/_sangs rgyas bcom ldan 'das kyis tshe dang 
[\[144b.4\]]ldan pa kun dga' bo la bka' stsal pa/_kun dga' bo kun dga' ra ba'i nang na bya rog gis sgra 'byin pa chen po byung bar gyur pa 'di ci las gyur/_btsun pa khyim bdag cig gis sangs rgyas la sogs pa dge slong gi dge 'dun sdum pa gzhan du gdugs tshod la spyan drangs nas/_dge 
[\[144b.5\]]slong bro 'tshal ba rab tu mang po dag gi bro g.yog rab tu mang po dag mchis pa de dag gis bdag nyid 'tshal nas/_bro 'tshal ba rnams kyi g.yar bltam pa'i bsod snyoms dag mnos pa dang /_dge slong bro 'tshal ba rnams kyis 'tshal bar rngo ma thog cing /_dge slong bro g.yog dag 
[\[144b.6\]]gis kyang bdag cag gis spangs so zhes 'tshal bar mi bgyid/_kun dga' ra ba pa dang /_dge tshul dag kyang ma mchis nas/_de dag gis kun dga' ra ba'i nang du zas kyi phung po chen po rnam par bzhag pa dang /_der bya rog dag 'tshal ba na bya rog gis sgra 'byin pa chen po 
[\[144b.7\]]byung bar gyur to/_/de nas bcom ldan 'das 'di snyam du dgongs te/_ngas dge slong rnams bde ba la reg par gnas par bya ba'i phyir dang /_sbyin pa po rnams kyi sbyin par bya ba'i chos yongs su longs spyad par bya ba'i phyir lhag por gnang bar bya'o snyam du dgongs nas dge slong rnams la 
[\[145a\]]
[\[145a.1\]]bka' stsal pa/_dge slong dag de lta bas na lhag por byas te bza' bar rjes su gnang ngo /_/bcom ldan 'das kyis lhag por byas te bza' bar rjes su gnang ngo zhes bka' stsal nas/_dge slong rnams kyis lhag por ji ltar bya ba mi shes nas/_bcom ldan 'das kyis bka' 
[\[145a.2\]]stsal pa/_dge slong zas zos zin cing spangs te/_yongs su rdzogs shing mthar thug par byas pa gang yang rung ba zhig gis bca' ba'am/_bza' ba rnyed cing za bar 'dod na dge slong des lag pa gnyis bsnyal te byin len byas la/_dge slong zas zos zin cing ma spangs la/_spyod lam 
[\[145a.3\]]las ma nyams pa gang yin pa'am/_dge slong zas zos zin cing spangs la spyod lam las ma nyams pa gang yin pa de'i mdun du tsog pur 'dug ste 'di skad ces brjod par bya'o/_/tshe dang ldan pa dgongs su gsol/_bdag dge slong ming 'di zhes bgyi ba 'tshal ma 'tshal lags 
[\[145a.4\]]shing spangs te yongs su rdzogs shing mthar thug par bgyis pa las/_bca' ba dang bza' ba rnyed cing 'tshal bar 'tshal na lhag por bgyis te bdag la stsal du gsol/_/des kham gnyis sam gsum zos nas 'di skad ces/_khyod kyir gyur gyis bzhud cig ces brjod par bya'o/_/
[\[145a.5\]]de la dge slong zas zos zin cing ma spangs la spyod lam las ma nyams pa gang yin pa de ni bdag nyid kyis kham gnyis sam/_gsum zos nas lhag por bya'o/_/de la dge slong zas zos zin cing spangs la spyod lam las ma nyams pa gang yin pa des ni bza' bar mi bya bar lag par byin nas 
[\[145a.6\]]khyod kyir gyur gyis bzhud cig ces brjod par bya bas lhag por bya'o/_/gal te za na 'gal tshabs can du 'gyur ro/_/rgyu lngas lhag por ma byas par brjod par bya ste/_lnga gang zhe na/_mtshams kyi phyi rol du dang /_mi thob pa'i phyogs su dang /_rgyab nas dang /_glo nas dang /_spyod 
[\[145a.7\]]lam las nyams pa byed du 'jud pa ste/_rgyu lnga po de dag gis ni lhag por ma byas par brjod par bya'o/_/rgyu lngas ni lhag por byas par brjod par bya ste/_lnga gang zhe na/_mtshams kyi phyi rol ma yin par dang /_'thob pa'i phyogs su dang /_rgyab ma yin pa nas dang /_glo ma yin 
[\[145b\]]
[\[145b.1\]]pa nas dang /_spyod lam las ma nyams pa byed du 'jud pa ste/_rgyu lnga po de dag gis ni lhag por byas par brjod par bya'o/_/gzhan yang rgyu lngas ni lhag por ma byas par brjod par bya ste/_lnga gang zhe na/_mtshams kyi phyi rol du dang /_mi thob pa'i phyogs su dang /_lhung bzed 
[\[145b.2\]]kyi gzhir dang /_thu bar dang /_spyod lam las nyams pa byed du 'jud pa ste/_rgyu lnga po de dag gis ni lhag por ma byas par brjod par bya'o/_/rgyu lngas ni lhag por byas par brjod par bya ste/_lnga gang zhe na/_mtshams kyi phyi rol ma yin par dang /_'thob pa'i phyogs su dang /_
[\[145b.3\]]lhung bzed kyi gzhir ma yin par dang /_thu bar ma yin pa dang /_spyod lam las ma nyams pa byed du 'jud pa ste/_rgyu lnga po de dag gis ni lhag por byas par brjod par bya'o/_/gcig gis lhag por byas pa mang po dag gis bza' bar bya ste/_'di la 'gyod par mi bya'o/_/de nas 
[\[145b.4\]]bcom ldan 'das kyis bslab pa 'dod pa dang /_bslab pa la gus pa dang /_bslab pa la yo byad bsnyungs pa'i bsngags pa brjod nas/_dge slong rnams la de dang mthun pa dang /_de'i shas che ba dang /_de dang 'tsham pa'i chos dang ldan pa'i bka' mchid mdzad nas dge slong rnams 
[\[145b.5\]]la bka' stsal pa/_dge slong dag de lta bas na snga ma ni bcas pa yin la/_'di ni gnang ba yin te/_nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge slong gang zas zos zin cing /_spangs pa las lhag por ma byas par bca' ba'am 
[\[145b.6\]]bza' ba 'cha' 'am za na ltung byed do/_/yang dge slong gang zhes bya ba ni drug sde 'am/_gzhan yang de lta bu gang yin pa'o/_/zas zos zin cing spangs pa las zhes bya ba ni yongs su rdzogs shing mthar thug par byas pa las so/_/lhag por ma byas par zhes bya ba ni lhag mar ma byas 
[\[145b.7\]]shing ma bor yongs su ma btang bar ro/_/bca' ba'am bza' ba zhes bya ba ni bca' ba lnga po dang bza' ba lnga po dag go/_/'cha' ba'am za na zhes bya ba ni mgul du mid na'o/_/ltung byed do zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 
[\[146a\]]
[\[146a.1\]]'gro dang /_log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/_des na ltung byed do zhes gsungs so/_/de la ltung bar 
[\[146a.2\]]ji ltar 'gyur zhe na/_dge slong gis spangs pa la spangs par 'du shes pas lhag por ma byas par bca' ba'am/_bza' ba 'cha' 'am za na ltung byed du 'gyur ro/_/dge slong gis spangs pa la yid gnyis za bas lhag por ma byas par bca' ba'am/_bza' ba 'cha' 'am za na 
[\[146a.3\]]ltung byed du 'gyur ro/_/dge slong gis ma spangs pa la spangs par 'du shes pas lhag por ma byas par bca' ba'am/_bza' ba 'cha' 'am za na nyes byas su 'gyur ro/_/dge slong gis ma spangs pa la yid gnyis za bas lhag por ma byas par bca' ba'am/_bza' ba 'cha' 
[\[146a.4\]]'am za na nyes byas su 'gyur ro/_/sangs rgyas bcom ldan 'das la tshe dang ldan pa nye ba 'khor gyis zhus pa/_btsun pa thug pa ji lta bu spangs par bgyi 'tshal/_nye ba 'khor gang la kha gzar gyen du 'greng ba'o/_/btsun pa skyo ma ji lta bu spangs par bgyi 'tshal/_nye ba 'khor 
[\[146a.5\]]gang la sor mo lnga mngon pa'o/_/nye ba 'khor mgul du btung ba la ni spangs pa med do/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/stan gcig pa'i zas kyi ltung byed de sum bcu rtsa bzhi pa rdzogs [{]s+ho[,]so[}]//_//
[\[146a.6\]]sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/mnyan yod na khyim bdag cig 'dug pa des rigs mnyam pa las chung ma blangs nas/_de de dang lhan cig rtse bar byed/_dga' bar byed/_dga' mgur spyod 
[\[146a.7\]]par byed do/_/de rgas pa'i gnas skabs su nye du zad pa dang /_nor zad pa dang /_longs spyod zad par gyur nas des chung ma la smras pa/_bzang mo kho bos rgas pa'i gnas skabs su nor bsgrub par mi nus kyis rab tu 'byung du 'gro'o/_/rje'i sras de bzhin mdzod cig_/de rgyal byed kyi 
[\[146b\]]
[\[146b.1\]]tshal du song ste/_dge slong gi gan du song ste phyin nas rkang pa gnyis la phyag 'tshal te smras pa/_'phags pa bdag rab tu 'byung gis rab tu dbyung du gsol/_des smras pa/_bzhin [{]bzangs [,]bzang [}]kho bo rab tu byung nas gsar bu yin pas kho bos rab tu 'byin du mi rung ngo /_/des smras pa/_'phags 
[\[146b.2\]]pa bdag dang po kho nar khyod kyi gan du mchis pas/_khyod kyis bdag dge slong 'ga' zhig la gtad du gsol/_dge slong de'i mkhan po spong ba pa dgon pa na bsam gtan byed pa zhig yod nas des de khrid de mkhan po'i gan du song nas smras pa/_mkhan po rigs kyi bu 'di legs par 
[\[146b.3\]]gsungs pa'i chos 'dul ba la rab tu 'byung bar 'tshal na/_mkhan po thugs brtse ba'i slad du 'di rab tu dbyung du gsol/_rdzogs par bsnyen par mdzad du gsol/_mkhan pos smras pa/_bu bcom ldan 'das kyis dge slong dag shan pa'i gnas su gtang ba ni bla'i rab tu phyung 
[\[146b.4\]]zhing rdzogs par bsnyen par byas nas 'doms par mi byed/_rjes su ston par mi byed pa ni mi rung ngo zhes bka' stsal to/_/des smras pa/_mkhan po rab tu 'byung ba dang rdzogs par bsnyen pa 'ba' zhig mdzod cig dang /_bdag gis 'di klog pa dang /_slob tu stsal to/_/dge 
[\[146b.5\]]slong des de rab tu phyung zhing rdzogs par bsnyen par byas nas smras pa/_bzhin [{]bzangs [,]bzang [}]'di khyod kyi slob dpon yin pas klog pa dang /_slob tu 'jud par 'gyur gyis kun du spyad pa gang yin pa de 'di la dris te gyis shig_/des de klog pa dang /_slob tu 'jud pa na rgan zhugs de brjed ngas 
[\[146b.6\]]pas yang dang yang du ltung ba 'byin nas/_des de mdun du tsog pur 'dug tu bcug ste ltung ba 'chags su 'jud par byed do/_/rgan zhugs des bsams pa/_bdag gi slob dpon 'dis bdag rtag tu mdun du tsog pur 'dug tu bcug ste ltung ba 'chags su 'jud pas/_bdag gis 
[\[146b.7\]]kyang 'di mdun du tsog pur 'dug tu bcug ste ltung ba 'chags su gzhug pa'i thabs ci yod snyam mo/_/khyim bdag cig gis sangs rgyas la sogs pa dge slong gi dge 'dun khyim gzhan du gdugs tshod la spyan drangs nas sangs rgyas la sogs pa dge slong gi dge 'dun gshegs te/_bcom 
[\[147a\]]
[\[147a.1\]]ldan 'das kyis gdugs tshod gsol nas khyim bdag de la chos bstan par brtsams so/_/dge slong des rgan zhugs de la smras pa/_rgan zhugs tshur shog_/khyim du 'gro ba'i khyim dag ltar 'dong ngo /_/de gnyis khyim du 'gro ba'i khyim dag tu dong ba dang /_de dag 
[\[147a.2\]]gis smras pa/_'phags pa gnyis gdugs tshod gsol cig_/khyim bdag kho bo cag gnyis zan zos zin to/_/des smras pa/_snoms te bzhud la lhag por mdzod de gsol cig_/des rgan zhugs kyi gdong du bltas te smras pa/_rgan zhugs 'dod dam/_'tshal lo/_/
[\[147a.3\]]de gnyis kyis byin len byas te dong nas rgyal byed kyi tshal du phyin pa dang /_dge slong des smras pa/_rgan zhugs khyod chu 'tshag gam/_'on te gtsug lag khang du song ste lhag por byed du 'jud/_rgan zhugs kyis smras pa/_lhag por bgyid du stsal to/_/dge slong des chu btsag par 
[\[147a.4\]]brtsams pa dang /_rgan zhugs kyis bsod snyoms khyer te gtsug lag khang du zhugs nas/_des bdag nyid kyis bsod snyoms la lhag por byed du bcug cing de'i bsod snyoms la lhag por byed du ma bcug go/_/dge slong des chu btsags te/_gtsug lag khang du zhugs nas smras pa/_rgan 
[\[147a.5\]]zhugs lhag por byed du bcug gam/_des smras pa/_bgyid du stsal to/_/dge slong des 'dug ste zos pa dang /_rgan zhugs kyis smras pa/_slob dpon je skabs phye shig_/phye'o/_/rgan zhugs kyis smras pa/_khyod la ltung ba byung gis/_chos bzhin du slar mdzod cig_/des 
[\[147a.6\]]smras pa/_ltung ba ma mthong ngo /_/rgan zhugs kyis smras pa/_khyod kyis lhag por ma byas pa'i bca' ba dang bza' ba zos so/_/des smras pa/_kho bos khyod la lhag por byed du bcug gam zhes ma dris sam/_rgan zhugs kyis smras pa/_bdag gis bdag nyid kyi bgyid du 
[\[147a.7\]]stsal to/_/des smras pa/_rgan zhugs kho bo ltung ba mi 'chags kyi 'di ltar khyod nyid ltung ba dang bcas par 'gyur ba gang yin pa de lta bu'i gnas yod par 'gyur ro zhes des dge slong rnams la brjod pa dang /_dge slong don nyung ngu dag ci'i phyir dge slong dag shes bzhin du dge slong zas 
[\[147b\]]
[\[147b.1\]]zos zin cing spangs pa la skabs tshol zhing ci nas kyang dge slong 'di nyes pa 'byung bar bya'o snyam pa de nyid rkyen du byas nas tshe dang ldan pa 'di 'cho shig_/'di zo shig ces lhag por ma byas pa'i bca' ba dang bza' ba dus kyis stobs par byed ces smod par byed/_phyar ka gtong bar byed/_kha 
[\[147b.2\]]zer bar byed pa'i skabs de dge slong rnams kyis bcom ldan 'das la gsol to/_/de nas bcom ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das 
[\[147b.3\]]rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/_sangs rgyas bcom ldan 'das kyis dge slong de la rmas pa/_dge slong khyod shes bzhin du dge slong zas zos zin cing spangs pa la skabs tshol zhing /_ci nas kyang dge slong 'di nyes pa 'byung bar 
[\[147b.4\]]bya'o snyam pa de nyid rkyen du byas nas tshe dang ldan pa 'di 'cho shig_/'di zo shig ces lhag por ma byas pa'i bca' ba dang bza' ba dus kyis stobs pa bden nam/_btsun pa mad do/_/sangs rgyas bcom ldan 'das kyis dge sbyong gi tshul ma yin pa/_rjes su mthun pa ma yin pa/_rung 
[\[147b.5\]]ba ma yin pa/_tshul dang mthun pa ma yin pa de ni rab tu byung bas bya ba ma yin no zhes rnam par smad pa mdzad do/_/de nas bcom ldan 'das kyis rnam grangs du mas rnam par smad nas dge slong rnams la bka' stsal pa/_dge slong dag de lta bas na phan yon bcu yang dag par gzigs 
[\[147b.6\]]pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge slong gang shes bzhin du dge slong zas zos zin cing spangs pa la skabs tshol zhing ci 
[\[147b.7\]]nas kyang dge slong 'di nyes pa 'byung bar bya'o snyam pa de nyid rkyen du byas nas/_tshe dang ldan pa 'di 'cho shig_/'di zo shig ces lhag por ma byas pa'i bca' ba dang bza' ba dus kyis stobs na ltung byed do/_/yang dge slong gang zhes bya ba ni chos 'di pa'o/_/shes bzhin du 
[\[148a\]]
[\[148a.1\]]zhes bya ba ni de rang nyid kyis reg pa'am/_gzhan dag gis brjod pas so/_/dge slong zhes bya ba ni chos 'di pa'o/_/zas zos zin cing spangs pa la zhes bya ba ni yongs su rdzogs shing mthar thug par byed pa la'o/_/skabs tshol zhing zhes bya ba ni klan ka tshol 
[\[148a.2\]]zhing ngo /_/ci nas kyang dge slong 'di nyes pa 'byung bar bya'o snyam pa zhes bya ba ni ci nas kyang dge slong 'di ltung ba dang bcas par byas par 'gyur ro snyam pa'o/_/de nyid rkyen du byas nas zhes bya ba ni gzhan ma yin pa'o/_/tshe dang ldan pa 'di 'cho shig_/'di zo shig ces bya ba ni bca' 
[\[148a.3\]]ba dang bza' ba'o/_/lhag por ma byas pa'i zhes bya ba ni lhag mar ma byas shing ma bor yongs su ma btang ba'o/_/bca' ba dang bza' ba zhes bya ba ni bca' ba lnga po dang bza' ba lnga po dag go/_/dus kyis stobs na zhes bya ba ni yang dang yang du stobs na'o/_/ltung byed do zhes bya ba ni 
[\[148a.4\]]sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang /_log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par 
[\[148a.5\]]byed pa ste/_des na ltung byed do zhes gsungs so/_/de la ltung bar ji ltar 'gyur zhe na/_dge slong gis ji tsam na cung zad shes bzhin du dge slong zas zos zin cing spangs pa la skabs tshol zhing ci nas kyang dge slong 'di nyes pa 'byung bar bya'o snyam pa de nyid rkyen du byas nas/_tshe dang ldan pa 
[\[148a.6\]]'di 'cho shig_/'di zo shig ces lhag por ma byas pa'i bca' ba dang bza' ba dus kyis stobs na thams cad du ltung byed du 'gyur ro/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/spangs pa la stobs pa'i ltung 
[\[148a.7\]]byed de sum bcu rtsa lnga pa rdzogs so//_//'dul ba rnam par 'byed pa/_bam po lnga bcu rtsa gsum pa/_sangs rgyas bcom ldan 'das rgyal po'i khab na 'od ma'i tshal ka lan da ka'i gnas na bzhugs so/_/de'i tshe na lhas byin dge slong rab tu mang po dag dang lhan cig 
[\[148b\]]
[\[148b.1\]]kun dga' ra ba'i nang na 'dus shing za ba za nas dge slong don nyung ngu dag ci'i phyir dge slong dag kun dga' ra ba'i nang na 'dus shing za ba za bar byed ces smod par byed/_phyar ka gtong bar byed/_kha zer bar byed pa'i skabs de dge slong rnams kyis bcom ldan 'das la gsol to/_/de nas bcom 
[\[148b.2\]]ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/_sangs 
[\[148b.3\]]rgyas bcom ldan 'das kyis lhas byin la rmas pa/_lhas byin khyod dge slong rab tu mang po dag dang lhan cig kun dga' ra ba'i nang na 'dus shing za ba bden nam/_btsun pa mad do/_/sangs rgyas bcom ldan 'das kyis dge sbyong gi tshul ma yin pa/_rjes su mthun pa ma yin pa/_
[\[148b.4\]]rung ba ma yin pa/_tshul dang mthun pa ma yin pa/_de ni rab tu byung bas bya ba ma yin no zhes rnam par smad pa mdzad do/_/de nas bcom ldan 'das kyis rnam grangs du mas rnam par smad nas dge slong rnams la bka' stsal pa/_dge slong dag de lta bas na phan yon bcu yang dag 
[\[148b.5\]]par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_'dus shing za na ltung byed do zhes bcom ldan 'das kyis 'dul ba la nyan 
[\[148b.6\]]thos rnams kyi bslab pa'i gzhi de ltar bca' ba mdzad do/_/dge slong rab tu mang po na ba dag sman pa'i gnas su dong ste/_de dag gis de mthong nas smras pa/_bzhin [{]bzangs [,]bzang [}]kho bo cag la je sman ston cig_/des smras pa/_'phags pa dag zhal tshus gsol cig_/sus sbyin 
[\[148b.7\]]par 'gyur/_bdag gis gsol lo/_/ci dge 'dun thams cad dam/_ma lags te dge slong bsnyung ba ji snyed pa dag go/_/bzhin [{]bzangs [,]bzang [}]bcom ldan 'das kyis 'dus shing za ba la bslab pa'i gzhi bca' ba mdzad do/_/'phags pa dag khyed kyi ston pa thugs rje can 
[\[149a\]]
[\[149a.1\]]lags pas de nyid rkyen du mdzad nas gnang bar 'gyur ba de lta bu'i gnas mchis so zhes zer ba'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_de lta bas na na ba'i dus ma gtogs so/_/dge slong dag 
[\[149a.2\]]gis dge 'dun gyi dang /_mchod rten gyi las dag byas nas/_de dag bkres pas glos phab ste nyal zhing dge ba'i phyogs la tron byed par mi nus pa na/_bram ze dang khyim bdag dad pa can dag gtsug lag khang du lhags nas/_de dag gis dris pa/_'phags pa dag bstan 
[\[149a.3\]]pa la gcig tu brtson par bgyi ba lags na/_ci'i slad du glos phab ste gzims shing dge ba'i phyogs la tron mi mdzad/_de dag gis smras pa/_kho bo cag bkres so/_/ci'i slad du zhal tshus mi gsol/_sus sbyin par 'gyur/_bdag cag gis gsol lo/_/ci 
[\[149a.4\]]dge 'dun thams cad gsol lam/_ma lags te khyed cag kho na gsol lo/_/bzhin [{]bzangs [,]bzang [}]dag bcom ldan 'das kyis 'dus shing za ba la bslab pa'i gzhi bca' ba mdzad do zhes zer ba'i skabs de dge slong rnams kyis bcom ldan 'das la gsol pa dang /_bcom ldan 
[\[149a.5\]]'das kyis bka' stsal pa/_de lta bas na las kyi dus ma gtogs so/_/dge slong dag don mthun dang lhan cig 'gron lam du 'dong ba na/_ji tsam na ri brags shig tu phyin nas de dag gis smras pa/_bzhin [{]bzangs [,]bzang [}]dag kho bo cag ri brags su bsod snyoms la rgyu'i bar du 
[\[149a.6\]]re zhig yud tsam zhig sdod cig_/don mthun dag gis smras pa/_'phags pa dag shul 'di na chom rkun pa'i 'jigs pa mchis kyis/_tshur gshegs dang bdag cag nyid kyis bsod snyoms gsol lo/_/ci gcig gis thams cad sbyin nam/_ma lags te la las bzhi 
[\[149a.7\]]la'o/_/la las lnga la'o/_/bzhin [{]bzangs [,]bzang [}]dag bcom ldan 'das kyis 'dus shing za ba la bslab pa'i gzhi bca' ba mdzad do zhes dge slong de dag gis shas cher zan bcad par byas pa'i skabs de dge slong rnams kyis bcom ldan 'das la gsol pa dang /_bcom ldan 'das 
[\[149b\]]
[\[149b.1\]]kyis bka' stsal pa/_de lta bas na lam gyi dus ma gtogs so/_/dge slong rab tu mang po dag don mthun dang lhan cig grur zhugs te ljongs rgyur 'dong ba na ri brags shig tu phyin nas de dag gis smras pa/_bzhin [{]bzangs [,]bzang [}]dag kho bo cag ri brags su bsod snyoms la rgyu'i bar du re zhig 
[\[149b.2\]]yud tsam zhig sdod cig_/don mthun dag gis smras pa/_'phags pa dag gru'i shul 'di na chom rkun pa'i 'jigs pa mchis kyis tshur gshegs dang bdag cag nyid kyis bsod snyoms gsol lo/_/ci gcig gis thams cad sbyin nam/_ma lags te la las bzhi la'o/_/
[\[149b.3\]]la las lnga la'o/_/bzhin [{]bzangs [,]bzang [}]dag bcom ldan 'das kyis 'dus shing za ba la bslab pa'i gzhi bca' ba mdzad do zhes dge slong de dag gis shas cher zan bcad par byas pa'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' 
[\[149b.4\]]stsal pa/_de lta bas na grur zhugs pa'i dus ma gtogs so/_/bcom ldan 'das kyis gtsug phud kyi dus ston dang /_dus ston chen po dang /_lo lnga'i dus ston bya'o zhes bka' stsal nas/_de na dge slong rnams kyi 'dus pa chen po byung bar gyur nas bram ze dang /_khyim 
[\[149b.5\]]bdag dad pa can dag gis dge slong rnams la smras pa/_'phags pa dag tshur gshegs gdugs tshod gsol cig_/dge slong rnams kyis smras pa/_ci dge 'dun thams cad gsol lam/_'phags pa dag bdag cag la dge 'dun thams cad gsol ba'i 'byor pa 
[\[149b.6\]]gang lags pa de lta bu ga la mchis te/_'di ltar la las nyi shu gsol lo/_/la las sum bcu gsol lo/_/bzhin [{]bzangs [,]bzang [}]dag bcom ldan 'das kyis 'dus shing za ba la bslab pa'i gzhi bca' ba mdzad do zhes zer ba'i skabs de dge slong rnams kyis bcom ldan 'das 
[\[149b.7\]]la gsol pa dang /_bcom ldan 'das kyis bka' stsal pa/_de lta bas na 'dus pa chen po'i dus ma gtogs so/_/gang gi tshe rgyal po gzugs can snying pos bden pa dag ma mthong ba de'i tshe na 'od ma'i tshal kun du 'tsho dag la phul bar gyur to/_/gang gi tshe bden pa 
[\[150a\]]
[\[150a.1\]]dag mthong ba de'i tshe 'od ma'i tshal kun du 'tsho dag las phrogs te bcom ldan 'das kyi nyan thos kyi dge 'dun la phul lo/_/rgyal po gzugs can snying po'i zhang po kun du 'tsho dag gi nang du rab tu byung nas/_rgyal pos smras pa/_'phags pa dag 'di bdag gi 
[\[150a.2\]]zhang po lags kyis ji srid du 'gyur ba sten par mi bgyid kyi bar du 'di gcig pu gzhag tu gsol/_gang gi tshe 'gyur ba sten par 'gyur ba de'i tshe na bdag gis 'di yang bskrad par bgyi'o zhes rgyal po gzugs can snying pos kun du 'tsho de la kha zas kyi mkho ba stobs par byed do/_/dge 
[\[150a.3\]]slong dag nam gyi cha stod dang nam gyi cha smad la mi nyal bar sbyor ba'i rjes su brtson par gnas pa de dag kun du 'tsho des mthong nas de shin tu dang ba skyes te/_des dge slong rnams la smras pa/_bdag gis kyang dge slong rnams kyi gdugs tshod bgyi'o/_/de ltar gyis shig_/ci dge 
[\[150a.4\]]'dun thams cad kyi byed dam/_ma lags te bdag gis rgyal pos zhal zas kyi mkho ba stobs par bgyid pa ltar bdag la dge 'dun thams cad kyi gdugs tshod bgyi ba'i 'byor pa gang lags pa de lta bu ma mchis te/_'di ltar dge slong nyi shu'am/_nyi shu rtsa lnga'i gdugs tshod 
[\[150a.5\]]bgyi'o/_/dge slong rnams kyis smras pa/_bcom ldan 'das kyis 'dus shing za ba la bslab pa'i gzhi bca' ba mdzad do zhes zer ba'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_de lta bas na dge sbyong gi zas 
[\[150a.6\]]kyi dus ma gtogs so/_/de nas bcom ldan 'das kyis bslab pa 'dod pa dang /_bslab pa la gus pa dang /_bslab pa la yo byad bsnyungs pa'i bsngags pa brjod nas dge slong rnams la de dang mthun pa dang /_de'i shas che ba dang /_de dang 'tsham pa'i chos dang ldan pa'i 
[\[150a.7\]]bka' mchid mdzad nas dge slong rnams la bka' stsal pa/_dge slong dag de lta bas na snga ma ni bcas pa yin la/_'di ni gnang ba yin te/_nga'i nyan thos rnams kyis 'dul ba la bslab pa'i gzhi 'di ltar gdon par bya ste/_'dus shing za na dus ma gtogs te ltung byed do/_/
[\[150b\]]
[\[150b.1\]]de la dus ni 'di yin te/_na ba dus so/_/las dus so/_/lam dus so/_/grur zhugs pa dang /_'dus pa chen po dang /_dge sbyong gi zas dus te/_de la de ni dus yin no/_/'dus shing za na zhes bya ba ni mi mthun par za na'o/_/dus ma gtogs te zhes bya ba ni dus bzhag ste'o/_/
[\[150b.2\]]ltung byed do zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba de ma bshags shing so sor ma bshags na dge ba'i chos rnams 
[\[150b.3\]]la sgrib par byed pa ste/_des na ltung byed do zhes gsungs so/_/de la dus ni 'di yin te/_na ba dus so zhes bya ba ni 'di lta ste/_dge slong na ba zas gcig gis 'tsho bar mi nus pa'o/_/las dus so zhes bya ba ni 'di lta ste/_dge slong gi dge 'dun gyi'am/_mchod rten gyi las 
[\[150b.4\]]tha na phyag dar re lde tsam mam/_dkyil 'khor ba mal tsam byas pa'o/_/lam dus so zhes bya ba ni 'di lta ste/_dge slong dpag tshad phyed du song ba'am/_de'i phyed du song ste phyir 'ongs pa'o/_/grur zhugs pa dus so zhes bya ba ni 'di lta ste/_dge slong grur zhugs te dpag tshad phyed du 
[\[150b.5\]]song ba'am/_de'i phyed du song ste phyir 'ongs pa'o/_/'dus pa chen po dus so zhes bya ba ni spags pa'o/_/dge sbyong gi zas dus te zhes bya ba ni 'di las phyi rol pa'i rab tu byung ba dag 'khod na de yang dge sbyong zhes bya ba'i grangs su 'gro'o/_/de la de ni dus yin no zhes bya ba ni de la de ni mthun pa'i chos 
[\[150b.6\]]yin pa'o/_/de la ltung bar ji ltar 'gyur zhe na/_dge slong gis mtshams kyi nang la mtshams kyi nang du 'du shes pas 'dus shing za ba za na ltung byed du 'gyur ro/_/dge slong gis mtshams kyi nang du yid gnyis za bas 'dus shing za ba za na ltung byed du 'gyur ro/_/dge slong gis mtshams kyi 
[\[150b.7\]]phyi rol du mtshams kyi nang du 'du shes pas 'dus shing za ba za na nyes byas su 'gyur ro/_/dge slong gis mtshams kyi phyi rol du yid gnyis za bas 'dus shing za ba za na nyes byas su 'gyur ro/_/gnas gnyis po gzhi'i gnas dang /_khang khyim gyi gnas de gnyis yod na de na gang dag 
[\[151a\]]
[\[151a.1\]]gzhi'i gnas su za ba de dag gis khang khyim nas dge slong dag 'ongs sam zhes dri bar bya'o/_/ma dris par za na nyes byas su 'gyur ro/_/gang dag khang khyim du za ba de dag gis kyang gzhi'i gnas nas dge slong dag 'ongs sam zhes dri bar bya'o/_/ma dris par za na ltung byed du 'gyur 
[\[151a.2\]]ro/_/gsum za zhing gcig la byed pa dang /_gsum rdzogs par bsnyen cing gcig rdzogs par ma bsnyen pa dang /_zas brim pa tha na lan tshwa pho tshums gang ngam/_ldam ldum srang gcig tsam 'ongs pa dang /_gnas so sor nges pa dang /_sbyin bdag na re gang dag 'di na 'khod pa de dag 
[\[151a.3\]]la sbyin no zhes zer na ltung ba med do/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/'dus shing za ba'i ltung byed de sum bcu rtsa drug pa rdzogs [{]s+ho[,]so[}]//_//sangs rgyas bcom ldan 'das mnyan yod na rgyal 
[\[151a.4\]]byed kyi tshal mgon med zas sbyin gyi kun dga' ra ba na bzhugs so/_/gang gi tshe tshe dang ldan pa maud gal gyi bu chen po nye ba 'khor la sogs pa sar pa skyes phran gzhon nu bcu bdun sde'i tshogs rab tu phyung zhing rdzogs par bsnyen par byas pa de'i tshe na/_de dag snga dro sham thabs bgos/_lhung 
[\[151a.5\]]bzed dang chos gos thogs te mnyan yod du bsod snyoms la zhugs so/_/bud med kyi yul ni sred pa spyad pa yin pas/_bud med kyis de dag mthong nas brang brdungs te smras pa/_'di dag skyed pa gang dag gis 'di dag skyes ma thag gi kha lan tshwas 'gengs par ma nus pa dang /_brla 
[\[151a.6\]]phrag tu khron pa bcug ste 'brangs par mi nus pa de dag gis ci thob/_bcu bdun sde dag nyam nga bar gyur nas smras pa/_bdag cag gis zan bcad par gyur pa ni bla'i tshig ngan pa rnam pa 'di lta bu dag thos par gyur pa ni mi rung ngo zhes de dag de nyid nas phyir log ste de dag gis zan bcad pa byas nas/_de 
[\[151a.7\]]dag gis ji srid du lus la mdangs yod pa de srid du dge ba'i phyogs la tron byas nas/_gang gi tshe lus la mdangs yal bar gyur pa de'i tshe na glos phab ste nyal ba dang /_nye [{]dga'as [,]dgas [}]de dag mthong nas smras pa/_e ma'o bcu bdun sde dag ci gal te zas gzhan gyi yin zhes te lto yang gzhan 
[\[151b\]]
[\[151b.1\]]gyi yin snyam mam/_ci byas ji tsam gyi dge ba'i phyogs la tron byed kyang mi nus pa de tsam gyi zas zos so/_/sus zos/_khyod kyis so/_/kho bo cag gis ma zos so/_/'o na ci'i phyir glos phab ste nyal/_de dag gis skabs de rgyas par brjod do/_/grong khyer gyi sgabs mo can 
[\[151b.2\]]dag ni skyed mos tshal la dga' bas de dag bza' ba dang /_btung ba khyer te mnyan yod kyi phyi rol rgyal byed kyi tshal du dong nas 'cha' bar byed/_za bar byed/_'thung bar byed pa na bcu bdun sde dag gis de dag mthong nas lto ba nyug par byed cing /_tshigs su bcad pa dag smras pa/_mgon 
[\[151b.3\]]po khyod kyi legs gsungs mang po dag_/rgyu dang mi rgyu'i 'jig rten 'di na spyod/_/bkres mnyam lus kyi tshor ba ma mchis pa/_/thub pa de ni khyod kyi legs gsungs mchog_/de dag gis smras pa/_'phags pa dag gsol na bzhed dam/_'dod do/_/de dag gis bcu bdun sde 
[\[151b.4\]]dag la bza' ba dang /_btung ba byin pa dang /_de dag gis longs spyad nas de dag gis zung du bsdebs te 'chag cing kha ton bya bar brtsams pa dang /_nye [{]dga'as [,]dgas [}]de dag kha ton byed pa mthong nas smras pa/_kye ma'o bcu bdun sde dag gis shin tu brtson 'grus brtsams so/_/btsun pa nye 
[\[151b.5\]]dga' bcom ldan 'das kyis bden chos mngon par rjod par byed do/_/sbyin pa po dang sbyin bdag gis len pa po la zas sbyin pa na gnas lnga sbyin par byed de/_tshe sbyin pa dang /_kha dog sbyin pa dang /_stobs sbyin pa dang /_bde ba sbyin pa dang /_spobs pa sbyin pa ni bde bar 'gyur ro/_/
[\[151b.6\]]zhes bka' stsal pa ni legs par gsungs pa yin te/_zos na spobs pa dang ldan par 'gyur gyi ma zos na mi 'gyur ro/_/khyed kyis zos sam/_zos so/_/khyed dus ma yin par zar rung ngam/_gal te dus su ma rnyed na kho bo cag gis ltogs te 'chi bar bya'am ci/_dge 
[\[151b.7\]]slong don nyung ngu dag ci'i phyir dge slong dag dus ma yin par bca' ba dang /_bza' ba za bar byed ces smod par byed/_phyar ka gtong bar byed/_kha zer bar byed pa'i skabs de dge slong rnams kyis bcom ldan 'das la gsol to/_/de nas bcom ldan 'das kyis byung ba 'di dang /_gleng 
[\[152a\]]
[\[152a.1\]]gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/_sangs rgyas bcom ldan 'das 
[\[152a.2\]]kyis dge slong bcu bdun sde dag la rmas pa/_dge slong dag khyed dus ma yin par bca' ba dang bza' ba 'cha' zhing za ba bden nam/_btsun pa mad do/_/sangs rgyas bcom ldan 'das kyis dge sbyong gi tshul ma yin pa/_rjes su mthun pa ma yin pa/_rung ba ma yin pa/_tshul dang 
[\[152a.3\]]mthun pa ma yin pa de ni rab tu byung bas bya ba ma yin no zhes rnam par smad pa mdzad do/_/de nas bcom ldan 'das kyis rnam grangs du mas rnam par smad nas dge slong rnams la bka' stsal pa/_dge slong dag de lta bas na phan yon bcu yang dag par gzigs pas 'dul ba la nyan thos 
[\[152a.4\]]rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge slong gang dus ma yin par bca' ba'am/_bza' ba 'cha' 'am za na ltung byed do/_/yang dge slong 
[\[152a.5\]]gang zhes bya ba ni bcu bdun sde'am/_gzhan yang de lta bu gang yin pa'o/_/dus ma yin par zhes bya ba ni dus ma yin pa gnyis te/_skya rengs ma shar ba dang /_phyed yol bar ro/_/bca' ba'am bza' ba zhes bya ba ni/_bca' ba lnga po dang bza' ba lnga po dag go/_/'cha' 'am 
[\[152a.6\]]za na zhes bya ba ni mgul du mid na'o/_/ltung byed do zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang /_log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba de ma bshags 
[\[152a.7\]]shing so sor ma bshags na dge ba'i chos rnams la sgrib par byed pa ste/_des na ltung byed do zhes gsungs so/_/de la ltung bar ji ltar 'gyur zhe na/_dge slong gis dus ma yin pa la dus ma yin par 'du shes pas bca' ba dang /_bza' ba 'cha' 'am za na ltung byed du 'gyur ro/_/dge 
[\[152b\]]
[\[152b.1\]]slong gis dus ma yin par yid gnyis za bas bca' ba dang /_bza' ba 'cha' 'am za na ltung byed du 'gyur ro/_/dge slong gis dus su dus ma yin par 'du shes pas bca' ba dang /_bza' ba 'cha' 'am za na nyes byas su 'gyur ro/_/dge slong gis dus su yid gnyis za bas bca' 
[\[152b.2\]]ba dang /_bza' ba 'cha' 'am za na nyes byas su 'gyur ro/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/dus ma yin par za ba'i ltung byed de sum bcu rtsa bdun pa rdzogs [{]s+ho[,]so[}]//_//sangs rgyas bcom 
[\[152b.3\]]ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/tshe dang ldan pa nag po'i kun du spyod pa ni grong ngam/_grong rdal gang na nye bar rten cing gnas pa na/_de snga dro sham thabs bgos/_lhung bzed dang chos gos thogs te grong ngam/_grong rdal de 
[\[152b.4\]]nyid du lus shin tu bsrungs pa dang /_dbang po rnams kyi shin tu bsdams pa dang /_dran pa shin tu nye bar gzhag pas bsod snyoms la 'jug cing /_gal te 'bras chan gsher ba rnyed na ni lhung bzed kyis len par byed/_gal te 'bras chan skam po rnyed na ni lhung bzed kyi snod kyis len 
[\[152b.5\]]par byed de/_de grong ngam/_grong rdal der bsod snyoms la brgyus nas gtsug lag khang du song ste/_'bras chan gsher ba ni za bar byed/_'bras chan skam po ni bskams nas rdza ma so btang ba bkang ste 'jog par byed cing /_de rlung ldang ba'am/_yul ngan 'byung ba'am/_char 
[\[152b.6\]]pa 'bab pa'am/_lhags pa 'byung ba gang dag byung bar gyur pa na/_rlung langs pa'am/_yul ngan byung ba'am/_char pa 'bab pa'am/_lhags pa byung ba de lta bu'i tshe 'bras chan skam po chu dron mos sbangs te zos nas bsam gtan dang /_rnam par thar pa dang /_ting nge 
[\[152b.7\]]'dzin la snyoms par 'jug pa'i bde ba dag nyams su myong bar byed do/_/sangs rgyas bcom ldan 'das 'tsho zhing bzhugs la gson zhing gzhes pa rnams kyi chos nyid ni 'dul bar gyur pa'i skye bo la rjes su thugs brtse bas/_dus dang dus su sems can dmyal ba rgyur gshegs pa 
[\[153a\]]
[\[153a.1\]]dang /_dud 'gro rgyu ba dang /[ {]yi dgas [,]yi dwags [}]rgyu ba dang /_lha rgyu ba dang /_ljongs rgyu ba dang /_chu klung rgyu ba dang /_ri rgyu ba dang /_dur khrod rgyu ba dang /_gtsug lag khang rgyur gshegs pas don 'dir ni sangs rgyas bcom ldan 'das gtsug lag khang rgyur gshegs par bzhed nas tshe dang ldan pa kun dga' 
[\[153a.2\]]bo la bka' stsal pa/_kun dga' bo song la dge slong rnams la dge slong dag de bzhin gshegs pa gtsug lag khang rgyur gshegs kyis khyed cag las gang de bzhin gshegs pa dang thabs cig tu gtsug lag khang rgyur 'gro bar spro ba de chos gos dag long shig ces gyis shig_/tshe 
[\[153a.3\]]dang ldan pa kun dga' bos btsun pa bka' bzhin 'tshal zhes bcom ldan 'das las mnyan nas dge slong rnams la tshe dang ldan pa dag bcom ldan 'das gtsug lag khang rgyur gshegs kyis/_khyed cag las gang de bzhin gshegs pa dang thabs cig gtsug lag khang rgyur 'gro bar 
[\[153a.4\]]spro ba des chos gos dag long shig_/de nas bcom ldan 'das dge slong gi tshogs kyis yongs su bskor cing dge slong gi dge 'dun gyis mdun du bdar te gtsug lag khang rgyu zhing gshegs pa na/_tshe dang ldan pa nag po'i gtsug lag khang ga la ba der gshegs so/_/de'i tshe na 
[\[153a.5\]]tshe dang ldan pa nag po'i gtsug lag khang na 'bras chan skam po rab tu mang po dag bting zhing 'dug go/_/bcom ldan 'das kyis tshe dang ldan pa nag po'i gtsug lag khang na 'bras chan skam po rab tu mang po dag bting zhing 'dug pa gzigs so/_/gzigs nas kyang tshe dang ldan pa kun 
[\[153a.6\]]dga' bo la bka' stsal pa/_kun dga' bo 'bras chan skam po rab tu mang po bting ba 'di dag su'i/_btsun pa tshe dang ldan pa nag po'i kun du spyod pa ni grong ngam/_grong rdal gang na nye bar rten cing gnas pa na/_de snga dro sham thabs bgos/_lhung bzed dang chos gos thogs te 
[\[153a.7\]]grong ngam/_grong rdal de nyid du lus shin tu bsrungs pa dang /_dbang po rnams kyang shin tu bsdams pa dang /_dran pa shin tu nye bar gzhag pas bsod snyoms la 'jug cing /_gal te 'bras chan gsher ba rnyed na ni lhung bzed kyis len par bgyid/_gal te 'bras chan skam po 
[\[153b\]]
[\[153b.1\]]rnyed na ni lhung bzed kyi snod kyis len par bgyid de/_de grong ngam/_grong rdal der bsod snyoms la brgyus nas/_gtsug lag khang du mchis te 'bras chan gsher ba ni 'tshal bar bgyid/_'bras chan skam po ni rdza ma so btang ba bkang ste 'jog par bgyid cing /_de bser ma ldang 
[\[153b.2\]]ba'am/_yul ngan 'byung ba'am/_dgung char 'bab pa'am/_dgung lhags 'byung ba gang dag byung bar 'gyur ba na/_bser ma langs pa'am/_yul ngan byung ba'am/_dgung char bab pa'am/_dgung lhags byung ba de lta bu'i tshe 'bras chan skam po chab dron mos sbangs te 
[\[153b.3\]]'tshal nas bsam gtan dang /_rnam par thar pa dang /_ting nge 'dzin la snyoms par 'jug pa'i bde ba dag nyams su myong bar bgyid do/_/kun dga' bo dge slong dag gsog 'jog byas pa za'am/_btsun pa 'tshal lo/_/de nas bcom ldan 'das kyis byung ba 'di dang /_gleng 
[\[153b.4\]]gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/_sangs rgyas bcom ldan 'das kyis tshe dang ldan 
[\[153b.5\]]pa nag po la rmas pa/_nag po khyod bca' ba dang /_bza' ba gsog 'jog byas pa za ba bden nam/_btsun pa mad do/_/sangs rgyas bcom ldan 'das kyis mi brtson pa dang /_mi sbyor ba dang /_ma brtags par spyod pa rnam par smad pa mdzad do/_/de nas bcom ldan 'das 
[\[153b.6\]]kyis brtson pa dang /_sbyor ba dang /_brtags te spyod pa'i bsngags pa brjod nas dge slong rnams la bka' stsal pa/_dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma 
[\[153b.7\]]bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge slong gang bca' ba dang /_bza' ba gsog 'jog byas pa 'cha' 'am za na ltung byed do/_/yang dge slong gang zhes bya ba ni tshe dang ldan pa nag po'am/_gzhan yang de lta bu gang yin 
[\[154a\]]
[\[154a.1\]]pa'o/_/bca' ba dang bza' ba zhes bya ba ni bca' ba lnga po dang /_bza' ba lnga po dag go/_/gsog 'jog byas pa zhes bya ba ni gsog 'jog byas pa rnam pa gnyis te/_snga dro byin len byas pa phyi dro'i bar du gsog 'jog byas pa dang /_phyi dro byin len byas pa thun tshod 
[\[154a.2\]]las yol bar gsog 'jog byas pa'o/_/'cha' 'am za na zhes bya ba ni mgul du mid na'o/_/ltung byed do zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang /_log par ltung ba dag tu sreg par byed/_'tshod par byed/_
[\[154a.3\]]ltung bar byed pa'o/_/gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/_des na ltung byed do zhes gsungs so/_/de la ltung bar ji ltar 'gyur zhe na/_dge slong gis gsog 'jog byas pa la gsog 'jog byas par 'du shes pas bca' ba 
[\[154a.4\]]dang /_bza' ba 'cha' 'am za na ltung byed du 'gyur ro/_/dge slong gis gsog 'jog byas pa la yid gnyis za bas bca' ba'am/_bza' ba 'cha' 'am za na ltung byed du 'gyur ro/_/dge slong gis gsog 'jog ma byas pa la gsog 'jog byas par 'du shes pas bca' ba 
[\[154a.5\]]dang /_bza' ba 'cha' 'am za na nyes byas su 'gyur ro/_/dge slong gis gsog 'jog ma byas pa la yid gnyis za bas bca' ba dang /_bza' ba 'cha' 'am za na nyes byas su 'gyur ro/_/dge slong gis lhung bzed dang /_lhung bzed chung ngu dang /_kha gzar dang /_khar phor 
[\[154a.6\]]dang /_tshwa khug dang /_lhung bzed kyi snod dang /_gos dang /_man shel dang /_khri dang /_khri'u dang /_khar ba dang /_bum pa dang /_ril ba dang /_lde mig dang /_lde mig kyog po gsog 'jog byas pas 'bags pa za na thams cad du nyes byas su 'gyur ro/_/
[\[154a.7\]]dge slong gis gsog 'jog byas pa'i kha dang /_gsog 'jog byas pa'i lag pa dag gis bca' ba dang /_bza' ba 'cha' 'am za na nyes byas su 'gyur ro/_/dge slong gis me tog dang 'bras bu gsog 'jog byas pa dang /_dge slong gis ji tsam du gsog 'jog byas pa za 
[\[154b\]]
[\[154b.1\]]na thams cad du ltung byed du 'gyur ro/_/dge slong gis kha ma bkrus par skom 'thung na nyes byas su 'gyur ro/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/gsog 'jog gi ltung byed de sum bcu rtsa brgyad pa 
[\[154b.2\]]rdzogs [{]s+ho[,]so[}]//_//sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/tshe dang ldan pa nag po chen po ni thams cad dur khrod pa dang ldan pa yin te/_de'i lhung bzed kyang dur khrod pa yin/_chos gos 
[\[154b.3\]]kyang dur khrod pa yin/_bsod snyoms kyang dur khrod pa yin/_gnas mal yang dur khrod pa yin no/_/ji ltar lhung bzed dur khrod pa yin zhe na/_'di lta ste/_nye du dag gis shi zhing dus la bab pa'i rdze'u dur khrod du 'dor bar byed pa de tshe dang ldan pa nag po chen pos gyo mo kha 
[\[154b.4\]]bzhogs te bsregs nas lhung bzed du byin gyis brlabs shing 'chang bar byed de/_de ltar lhung bzed dur khrod pa yin no/_/ji ltar chos gos dur khrod pa yin zhe na/_'di lta ste/_nye du dag gis shi zhing dus la bab pa'i gos dag dur khrod du 'dor bar byed pa de dag tshe dang ldan pa 
[\[154b.5\]]nag po chen pos bkrus te drubs shing kha bsgyur nas chos gos su byin gyis brlabs shing 'chang bar byed de/_de ltar chos gos dur khrod pa yin no/_/ji ltar bsod snyoms dur khrod pa yin zhe na/_'di lta ste/_nye du dag gis shi zhing dus la bab pa'i zas lnga dur khrod du 'dor bar byed pa 
[\[154b.6\]]de dag tshe dang ldan pa nag po chen pos blangs shing za bar byed de/_de ltar bsod snyoms dur khrod pa yin no/_/ji ltar gnas mal dur khrod pa yin zhe na/_'di lta ste/_tshe dang ldan pa nag po chen po dur khrod na gnas par byed de/_de ltar gnas mal dur khrod pa yin no/_/gang 
[\[154b.7\]]gi tshe skye bo phal po che la mi ngas byung ba de'i tshe na tshe dang ldan pa nag po chen po tsho ba dang /_pags pa dang /_sha dang /_khrag rgyas par gyur cing de yang dang yang du grong du bsod snyoms la 'jug par mi byed la/_gang gi tshe skye bo phal po che la mi ngas ma byung ba de'i tshe na tshe dang ldan pa nag po 
[\[155a\]]
[\[155a.1\]]chen po rid pa dang /_nyam chung ba dang /_rke ba dang /_skam pa dang /_lus ma thob par gyur cing /_de yang dang yang du grong du bsod snyoms la 'jug par byed do/_/sgo ba de mtshan mar bzung nas/_'phags pa nag po chen po 'di gang gi tshe skye bo phal po che la mi 
[\[155a.2\]]ngas byung ba de'i tshe na tsho ba dang /_pags pa dang /_sha dang /_khrag rgyas par gyur cing 'di yang dang yang du grong du bsod snyoms la 'jug par mi byed la/_gang gi tshe skye bo phal po che la mi ngas ma byung ba de'i tshe na 'phags pa nag po chen po 'di rid pa dang /_nyam chung ba dang /_rke ba dang /_
[\[155a.3\]]skam pa dang /_lus ma thob par gyur cing 'di yang dang yang du grong du bsod snyoms la 'jug par byed pa las na 'phags pa nag po chen po 'di mi sha mi za 'am snyam mo/_/thams cad du yang 'phags pa nag po chen po mi sha za'o zhes sgra grags so/_/mnyan yod na bram ze zhig 'dug 
[\[155a.4\]]pa des rigs mnyam pa las chung ma blangs nas de de dang lhan cig rtse bar byed/_dga' bar byed/_dga' mgur spyod par byed do/_/rtse bar byed/_dga' bar byed/_dga' mgur spyod par byed pa de'i bu mo zhig byung nas bsrings shing bskyed de chen mor gyur to/_/dus gzhan 
[\[155a.5\]]zhig na bram ze de dus la bab nas nye du rnams kyis gos sngon po dang /_ser po dang /_dmar po dang /_dkar po dag gis khyogs spyil brgyan nas dur khrod du khyer te/_bsregs shing dong nas de'i chung ma dang /_bu mo gnyis mtha' gcig tu dong ste bsdad pa dang /_tshe dang ldan pa nag 
[\[155a.6\]]po chen po de'i gdong du lta zhing sdod do/_/bu mo des 'phags pa nag po chen po de'i gdong du lta zhing sdod pa mthong ngo /_/mthong nas kyang ma la smras pa/_yum 'phags pa nag po chen po 'di bya rog mo zhar ma bzhin du nges par rtog cing sdod do/_/de nas bcom ldan 'das kyis dge slong 
[\[155a.7\]]rnams la bka' stsal pa/_dge slong dag bram ze'i bu mo zhig smras pa dang /_nye bar smras par gyur te/_des nyan thos chen po ri rab dang 'dra ba la ngag gi las rtsub po smras pas bram ze'i bu mo de tshe rabs lnga brgyar bya rog mo zhar mar 'gyur ro/_/thams cad du bcom ldan 'das kyis 
[\[155b\]]
[\[155b.1\]]bram ze'i bu mo de tshe rabs lnga brgyar bya rog mo zhar mar 'gyur ro zhes lung bstan to zhes sgra grags so/_/bram ze mo des bcom ldan 'das kyis bdag gi bu mo tshe rabs lnga brgyar bya rog mo zhar mar 'gyur bar lung bstan to zhes thos so/_/de nas bram ze mo des bu mo de khrid nas bcom ldan 
[\[155b.2\]]'das ga la ba der song ste phyin nas/_bcom ldan 'das kyi zhabs gnyis la mgo bos phyag 'tshal te/_bcom ldan 'das la 'di skad ces gsol to/_/bcom ldan 'das bu mo 'di la bzod pa mdzad du gsol/_'dis rab tu sdang ba'i sems kyis ngag gi las rtsub po ma smras 
[\[155b.3\]]so/_/bram ze mo ci ngas 'ga' zhig la mna' 'dor bar bya'am/_gal te bu mo 'dis rab tu sdang ba'i sems kyis ngag gi las rtsub po smras par gyur na sems can dmyal ba rnams su skye bar 'gyur ba de lta bu'i gnas yod par 'gyur ro/_/mnyan yod na bram ze'i khye'u dag gis 
[\[155b.4\]]'phags pa nag po chen po mi sha za'o zhes thos nas de dag gis smras pa/_shes ldan dag ci yang dag pa yin nam/_'on te de yang dag pa ma yin pa bdag cag gis 'phags pa nag po chen po bgam par byas/_bdag cag las gcig shi ba'i cha lugs su byas pa de bdag 
[\[155b.5\]]cag gis dur khrod du bkur bar bya'o/_/bdag cag las gang zhig shi ba'i cha lugs su bya/_khyod shi ba'i cha lugs su gyis shig_/des smras pa/_kho bo mi zos sam/_de dag gis smras pa/_kho bo cag gis khyod bsrung bar bya'o/_/des shi ba'i cha lugs su byas pa 
[\[155b.6\]]dang /_de dag gis de yang ba dang /_'bru mar gyis bskus te khyogs spyil du bzhag nas mnyan yod nas phyir 'byung bar brtsams pa dang /_tshe dang ldan pa nag po chen po yang mnyan yod du bsod snyoms la zhugs te/_des de mthong nas bsams pa/_bdag dgang dka' ba 
[\[155b.7\]]'di'i don du grong du bsod snyoms la zhugs te ci rung /_phyir log la zas lnga po 'di dag nyid bza' bar bya'o snyam nas de phyir log go/_/bram ze'i khye'u des de dag la smras pa/_shes ldan dag 'phags pa nag po chen po 'di phyir log pas kho bo zos par mi 'gyur ram/_de 
[\[156a\]]
[\[156a.1\]]dag gis smras pa/_kho bo cag 'khod bzhin du ji ltar za bar 'gyur/_de dag gis de dur khrod du bor te mtha' gcig tu dong nas tshang tshing dang lhab lhub dag gi nang du mgo bsrings te bsdad do/_/der wa zhig gis bgrod par brtsams pa dang /_tshe dang ldan pa nag 
[\[156a.2\]]po chen pos bsams pa/_was zas lnga po dag zos shing bdag gi zan chad par gyur na mi rung ngo snyam du rig nas des myur ba myur bar 'gro bar brtsams pa dang /_bram ze'i khye'u de skrag ste kho bo zos kho bo zos zhes ngu bar brtsams so/_/bram ze'i khye'u de dag dbyug pa thogs te 
[\[156a.3\]]myur ba myur bar dong nas/_de dag gis smras pa/_'phags pa drang srong gi rgyal mtshan thogs shing sdig pa'i las rtsub po 'di dang 'di lta bu lhag par spyod dam/_des smras pa/_ci byas mi sha za'o/_/bzhin [{]bzangs [,]bzang [}]dag ci khyed kyis kho bo mtshon thogs te sha gcod cing za ba 
[\[156a.4\]]mthong ngam/_de dag gis smras pa/_'o na ci'i slad du myur ba myur bar byon/_bzhin [{]bzangs [,]bzang [}]dag kho bo la blo skyes pa/_wa 'dis zas lnga po dag zos shing bdag gi zan chad par gyur na mi rung ngo snyam du rig nas myur ba myur bar 'ongs so/_/'phags pa zas lnga po dag gsol 
[\[156a.5\]]lam/_mi sha gsol ni ma 'tshal gyi/_'di ltar thams cad du 'phags pa nag po chen po mi sha gsol zhes sgra grags par gyur to zhes zer ba'i skabs de dge slong rnams kyis bcom ldan 'das la gsol to/_/de nas bcom ldan 'das 'di snyam du dgongs te/_nyes dmigs 
[\[156a.6\]]gang cung zad byung ba de ni dge slong dag byin len byed du ma bcug par za ba las gyur pa yin pas de lta bas na/_dge slong rnams kyis byin len byed du bcug ste za na de nyid dpang por 'gyur ro snyam du dgongs nas bka' stsal pa/_de lta bas na dge slong rnams kyis byin len byed du bcug ste 
[\[156a.7\]]bza' bar bya'o/_/bcom ldan 'das kyis dge slong rnams kyis byin len byed du bcug ste/_bza' bar bya'o zhes bka' stsal nas/_de dag gis byin len du yod mi shes nas bcom ldan 'das kyis bka' stsal pa/_byin len ni rnam pa lnga ste/_lnga gang zhe na/_lus kyis 
[\[156b\]]
[\[156b.1\]]lus su dang /_lus dang 'brel bas lus su dang /_lus kyis lus dang 'brel bar dang /_lus dang 'brel bas lus dang 'brel bar dang /_gzhag pa'i cho ga nyid ni lnga pa'o/_/ji ltar lus kyis lus su zhe na/_lus kyis sbyin par byed cing lus su len par byed pa ste/_de 
[\[156b.2\]]ltar lus kyis lus su'o/_/ji ltar lus dang 'brel bas lus su zhe na/_lhung bzed kyis sbyin par byed cing lus su len par byed pa ste/_de ltar lus dang 'brel bas lus su'o/_/ji ltar lus kyis lus dang 'brel bar zhe na/_lus kyis sbyin par byed cing lhung bzed du len par 
[\[156b.3\]]byed pa ste/_de ltar lus kyis lus dang 'brel bar ro/_/ji ltar lus dang 'brel bas lus dang 'brel par zhe na/_lhung bzed kyis sbyin par byed cing lhung bzed du len par byed pa ste/_de ltar lus dang 'brel bas lus dang 'brel bar ro/_/ji ltar gzhag pa'i cho ga nyid ni lnga pa yin 
[\[156b.4\]]zhe na/_dge slong dag smad pa zhes bya ba'i yul gyi mi dag yod de/_de dag ma yang smod par byed/_pha yang smod par byed/_phu nu dang bu sring yang smod par byed de/_dge slong gang der 'gro ba des dkyil 'khor byas te 'dir zhog shig ces brjod par bya zhing /_de dag gis der gang 
[\[156b.5\]]bzhag pa de byin len byed par brjod par bya zhing /_byang gi sgra mi snyan gyi dus byin gyis brlabs te bza' bar bya zhing 'di la 'gyod par mi bya ste/_de ltar gzhag pa'i cho ga nyid ni lnga pa yin no/_/bram ze dang khyim bdag dad pa can dag gis dge slong rnams la shing tog dag 'bul bar 
[\[156b.6\]]byed pa na dge slong rnams de dag mi len nas de dag gis smras pa/_'phags pa dag gang gi tshe bcom ldan 'das 'jig rten du ma gshegs pa de'i tshe na ni gzhan mu stegs can dag sbyin gnas lags mod/_da ni bcom ldan 'das 'jig rten du gshegs pas khyed cag sbyin gnas 
[\[156b.7\]]lags na/_gal te khyed cag mi bzhes na ci bdag cag dge ba'i shul rgyags dang bral ba dag gis 'jig rten 'di nas 'jig rten pha rol du mchi bar bgyi'am/_bzhes shig ces zer ba'i skabs de dge slong rnams kyis bcom ldan 'das la gsol pa dang /_bcom ldan 'das 
[\[157a\]]
[\[157a.1\]]kyis bka' stsal pa/_blang bar bya zhing blangs nas kyang rung bar byas te bza' bar bya'o/_/de dag gis rung ba du yod mi shes nas bcom ldan 'das kyis bka' stsal pa/_rung ba ni rnam pa lnga ste/_lnga gang zhe na/_mes rung ba dang /_mtshon gyis rung ba dang /_sen 
[\[157a.2\]]mos rung ba dang /_rnyings pas rung ba dang /_ne tsos rma phyung bas rung ba nyid ni lnga pa'o/_/gzhan yang rung ba lnga ste/_lnga gang zhe na/_phyung ba dang /_gshegs pa dang /_bcad pa dang /_phug pa dang /_sa bon gyi chos med pa nyid ni lnga pa'o/_/bcom ldan 'das kyis shing 
[\[157a.3\]]tog dag byin len byed du bcug ste bza' bar bya'o zhes bka' stsal nas de dag gis byin len du yod mi shes nas/_bcom ldan 'das kyis bka' stsal pa/_lag pa bkan par byin len lnga ste/_lnga gang zhe na/_man shel dang /_khri dang /_khri'u dang /_thu ba dang /_lhung 
[\[157a.4\]]bzed kyi gzhi nyid ni lnga pa'o/_/dge slong rnams shing tog dag re re nas rung bar byed du 'jug pas yun ring du thogs nas bcom ldan 'das kyis bka' stsal pa/_phung po byas te mes gnas gnyis sam/_gsum du reg par byas na thams cad du rung bar 'gyur ro/_/mtshon dang /_
[\[157a.5\]]sen mos ni re re nas so/_/khyim pa rnams shing tog dag mi snyoms par 'brim par byed nas bcom ldan 'das kyis bka' stsal pa/_dge tshul dag 'brim du gzhug par bya'o/_/dge tshul dag kyang mi snyoms par 'brim par byed nas bcom ldan 'das kyis bka' stsal pa/_dge 
[\[157a.6\]]slong dag gis lag pa dag bsnyal te byin len byas nas brim par bya'o/_/'on kyang ma snyoms par gyur nas bcom ldan 'das kyis bka' stsal pa/_brim par bya ba gces pa dang /_bar ma dang /_tha ma dag so sor bya'o/_/gang dag 'brim par byed pa de dag gis phyis 
[\[157a.7\]]thams cad kyis tha chad dag thob nas bcom ldan 'das kyis bka' stsal pa/_'brim par byed pa'i skal ba ni mkhan po dang slob dpon dag gis mnod par bya'o/_/de dag gis bzang po dag thob nas bcom ldan 'das kyis bka' stsal pa/_de dag gi drung na 'dug pa dag gis 
[\[157b\]]
[\[157b.1\]]mnod par bya'o/_/de dag langs shing langs shing rab tu mang po dag gi skal ba dag byin len byed du 'jug nas bcom ldan 'das kyis bka' stsal pa/_stan las ma 'phags pas ji tsam nus pa de tsam dag byin len byed du gzhug go/_/'brim pa na de dag yang byin len 
[\[157b.2\]]byed du 'jug nas bcom ldan 'das kyis bka' stsal pa/_stan las ma 'phags pas gang dag len nus pa de dag ni byin len byed du bcug zin par brjod par bya'o/_/stan las ma 'phags pas gang dag len mi nus pa de dag ni yang byin len byed du gzhug par bya'o/_/khyim 
[\[157b.3\]]bdag na re 'phags pa dag bdag cag gis kyang brim par bgyi'o zhes zer ba na dge slong dag mi btub nas bcom ldan 'das kyis bka' stsal pa/_'brim du gzhug par bya'o/_/de dag dang por 'dzin cing dge slong dag phyis 'dzin nas bcom ldan 'das kyis bka' stsal pa/_dge 
[\[157b.4\]]slong dag gis dang por gzung bar bya zhing /_phyis khyim bdag gis gzung bar bya'o/_/dge slong rnams dge slong dag las blangs pa gang dag yin pa de dag yang byin len byed du 'jug nas bcom ldan 'das kyis bka' stsal pa/_dge slong dag las blangs pa gang dag yin pa de 
[\[157b.5\]]dag gi byin len ni de nyid yin no/_/khyim pa dag las blangs pa gang dag yin pa de dag ni byin len byed du gzhug go/_/gtong ba na dang por khyim pa dag gis gtong zhing phyis dge slong dag gis gtong bar byed nas/_dge slong rnams de dag gsog 'jog byas pa yin no zhes 
[\[157b.6\]]'dor bar byed nas bcom ldan 'das kyis bka' stsal pa/_dang por dge slong dag gis gtang bar bya zhing phyis khyim pa dag gis gtang bar bya ste/_phyi de nyin par dge 'dun la brim par bya'o/_/bram ze dang khyim bdag dad pa can dag gis dge 'dun la zhun mar gyi bum pa dang /_
[\[157b.7\]]'bru mar gyi bum pa dang /_sbrang rtsi'i bum pa dang /_bu ram gyi dbu ba'i bum pa dag 'bul ba na dge slong dag mi len nas bcom ldan 'das kyis bka' stsal pa/_blang bar bya zhing blangs nas dge 'dun la brim par bya'o/_/de dag gis chos gos dag snums par gyur nas bcom 
[\[158a\]]
[\[158a.1\]]ldan 'das kyis bka' stsal pa/_bar du rtswa'am lo ma dag bcug ste brim par bya'o/_/de dag bzung ste 'greng ba na ngal bar gyur nas bcom ldan 'das kyis bka' stsal pa/_gzhag par bya'o/_/de dag gis gzhag pa dang 'dril nas bcom ldan 'das kyis bka' 
[\[158a.2\]]stsal pa/_'og gzhi la gzhag par bya'o/_/de dag gis de dag zos nas de dag nyid la phyir sbyin nas de dag gis smras pa/_'phags pa dag zhun mar dang /_'bru mar dang /_sbrang rtsi dang /_bu ram gyi dbu ba dag phul na bum pa dag ma phul lam ci/_bum pa dag kyang khyed 
[\[158a.3\]]nyid snoms shig_/de dag gis mnos te 'dug pa dang /_bcom ldan 'das kyis bka' stsal pa/_de dag chu'i rdzing bu zab mo'i nang du zhag bdun nam/_brgyad gzhug par bya zhing /_gang gi tshe nya'am/_rus sbal lam/_sbal pa'am/_chu srin byis pa gsod dam/_nya 
[\[158a.4\]]khyi bdag gis ma lus par ldags par gyur pa de'i tshe na rung ba'i khang par bcug ste spyad par bya'o/_/bcom ldan 'das kyis byin len byed du bcug ste bza' bar bya'o zhes bka' stsal nas/_de dag gis ji ltar byin len byed du bcug pa dang /_ji ltar byin len byed du ma bcug pa mi 
[\[158a.5\]]shes nas bcom ldan 'das kyis bka' stsal pa/_rnam pa lngas ni byin len byed du ma bcug par brjod par bya la/_rnam pa lngas ni byin len byed du bcug par brjod par bya'o/_/rnam pa lnga po gang dag gis byin len byed du ma bcug par brjod par bya zhe na/_mtshams kyi phyi rol 
[\[158a.6\]]na 'dug pas dang /_mi 'thob pa'i phyogs nas dang /_glo nas dang /_rgyab nas dang /_lag pa khas phub pas byin len byed du 'jug pa ste/_rnam pa lnga po de dag gis ni byin len byed du ma bcug par brjod par bya'o/_/rnam pa lnga po gang dag gis byin len byed du bcug par 
[\[158a.7\]]brjod par bya zhe na/_mtshams kyi phyi rol ma yin pa na 'dug pas dang /_mi 'thob pa'i phyogs ma yin pa nas dang /_glo ma yin pa nas dang /_rgyab ma yin pa nas dang /_lag pa khas phub pa ma yin pas byin len byed du 'jud pa ste/_rnam pa lnga po de dag gis ni byin len 
[\[158b\]]
[\[158b.1\]]byed du bcug par brjod par bya'o/_/bcom ldan 'das kyis byin len byed du bcug ste bza' bar bya'o zhes bka' stsal nas/_drug sde dag byin len byed du bcug pa dang /_byin len byed du ma bcug pa yang za bar byed nas/_dge slong don nyung ngu dag bcom ldan 'das kyis byin 
[\[158b.2\]]len byed du bcug ste bza' bar bya'o zhes bka' stsal na/_ci'i phyir dge slong dag byin len byed du bcug pa dang /_byin len byed du ma bcug pa yang za bar byed ces smod par byed/_phyar ka gtong bar byed/_kha zer bar byed pa'i skabs de dge slong rnams kyis bcom ldan 'das 
[\[158b.3\]]la gsol to/_/de nas bcom ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sog 
[\[158b.4\]]pa yang snga ma bzhin te/_sangs rgyas bcom ldan 'das kyis drug sde dag la rmas pa/_dge slong dag ngas byin len byed du bcug ste bza' bar bya'o zhes bka' stsal na/_khyed byin len byed du bcug pa dang /_byin len byed du ma bcug pa yang za ba bden nam/_btsun pa mad do/_/
[\[158b.5\]]sangs rgyas bcom ldan 'das kyis dge sbyong gi tshul ma yin pa/_rjes su mthun pa ma yin pa/_rung ba ma yin pa/_tshul dang mthun pa ma yin pa de ni rab tu byung bas bya ba ma yin no zhes rnam par smad pa mdzad do/_/de nas bcom ldan 'das kyis rnam grangs du mas rnam par smad nas 
[\[158b.6\]]dge slong rnams la bka' stsal pa/_dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar 
[\[158b.7\]]gdon par bya ste/_yang dge slong gang ma byin par kha nas mid pa'i zas za na ltung byed do zhes bcom ldan 'das kyis 'dul ba la nyan thos rnams kyi bslab pa'i gzhi de ltar bca' ba mdzad do/_/dge slong dgon pa pa dgon pa na gnas pa rnams la chu dang so shing gi byin len stobs pa 
[\[159a\]]
[\[159a.1\]]med nas de dag gis dgon pa'i gnas mal dag bor te grong mtha'i gnas mal dag tu zhugs so/_/sangs rgyas bcom ldan 'das rnams ni mkhyen bzhin du rmed par mdzad pas sangs rgyas bcom ldan 'das kyis tshe dang ldan pa kun dga' bo la rmas pa/_kun dga' 
[\[159a.2\]]bo ci'i phyir dge slong dgon pa pa dag gis dgon pa'i gnas mal dag bor te grong mtha'i gnas mal dag tu zhugs/_btsun pa bcom ldan 'das kyis yang dge slong gang ma byin par kha nas mid pa'i zas za na ltung byed do zhes 'dul ba la nyan thos rnams kyi bslab pa'i gzhi de ltar bca' 
[\[159a.3\]]ba mdzad pas/_dge slong dgon pa pa dgon pa na gnas pa rnams la chab dang /_so shing gi byin len stobs pa ma mchis nas de dag gis dgon pa'i gnas mal dag bor te grong mtha'i gnas mal dag tu zhugs so/_/bcom ldan 'das kyis bka' stsal pa/_de lta bas na chu dang so 
[\[159a.4\]]shing ma gtogs so/_/glang po che cang shes dang /_spre'u cang shes dang /_dom cang shes dag yod nas de dag gis dge slong rnams la shing tog dag 'bul ba na dge slong rnams 'gyod pas de dag mi len nas/_bcom ldan 'das kyis bka' stsal pa/_gang la len pa yod pa de la 
[\[159a.5\]]stobs pa yang yod pas/_de lta bas na de dag gis bstabs pa ni byin len byas par brjod par bya ste/_de la 'gyod par mi bya'o/_/de nas bcom ldan 'das kyis bslab pa 'dod pa dang /_bslab pa la gus pa dang /_bslab pa la yo byad bsnyungs pa'i bsngags pa brjod nas dge 
[\[159a.6\]]slong rnams la de dang mthun pa dang /_de'i shas che ba dang /_de dang 'tsham pa'i chos dang ldan pa'i bka' mchid mdzad nas dge slong rnams la bka' stsal pa/_dge slong dag de lta bas na snga ma ni bcas pa yin la/_'di ni gnang ba yin te/_nga'i nyan thos rnams kyis 'dul ba la 
[\[159a.7\]]bslab pa'i gzhi 'di ltar gdon par bya ste/_yang dge slong gang ma byin par kha nas mid pa'i zas za na chu dang so shing ma gtogs te ltung byed do/_/yang dge slong gang zhes bya ba ni drug sde'am/_gzhan yang de lta bu gang yin pa'o/_/ma byin par zhes bya ba ni de la skyes pa'am/_bud 
[\[159b\]]
[\[159b.1\]]med dam/_ma ning gang gis kyang ma sbyin par ro/_/kha nas mid pa'i zas zhes bya ba ni bca' ba lnga po dang /_bza' ba lnga po dag go/_/za na zhes bya ba ni mgul du mid na'o/_/chu dang so shing ma gtogs te zhes bya ba ni chu dang so shing bzhag ste'o/_/ltung byed do zhes bya ba ni sems 
[\[159b.2\]]can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang /_log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/_
[\[159b.3\]]des na ltung byed do zhes gsungs so/_/de la ltung bar ji ltar 'gyur zhe na/_dge slong gis byin len ma byas pa la byin len ma byas par 'du shes pas bca' ba dang bza' ba 'cha' 'am za na ltung byed du 'gyur ro/_/dge slong gis byin len ma byas pa la yid gnyis za bas bca' ba dang 
[\[159b.4\]]bza' ba 'cha' 'am za na ltung byed du 'gyur ro/_/dge slong gis byin len byas pa la byin len ma byas par 'du shes pas bca' ba dang /_bza' ba 'cha' 'am za na nyes byas su 'gyur ro/_/dge slong gis byin len byas pa la yid gnyis za bas bca' ba dang bza' ba 'cha' 'am/_za 
[\[159b.5\]]na nyes byas su 'gyur ro/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/sangs rgyas bcom ldan 'das la dge slong rnams kyis zhus pa/_btsun pa tshe dang ldan pa nag po chen pos las ci bgyis na las 
[\[159b.6\]]de'i rnam par smin pas bcom ldan 'das kyi spyan sngar rab tu byung nas/_thams cad dur khrod pa dang ldan zhing nyon mongs pa thams cad spangs pas dgra bcom pa nyid mngon sum du bgyis shing /_dgra bcom pa nyid thob nas yang dag pa ma lags pas skur par gyur/_bcom ldan 
[\[159b.7\]]'das kyis bka' stsal pa/_dge slong dag rigs kyi bu nag po chen po nyid kyis las tshogs rnyed pa/_rkyen yongs su bsgyur ba/_'od pa bzhin du nye bar gnas pa/_gdon mi za bar 'byung bar 'gyur ba dag byas shing bsags pas/_nag po chen po nyid kyis las byas 
[\[160a\]]
[\[160a.1\]]shing bsags pa dag gzhan su zhig gis so sor myong bar 'gyur/_dge slong dag las byas shing bsags pa dag ni phyi rol gyi sa'i khams la rnam par smin par mi 'gyur/_chu'i khams la mi 'gyur/_me'i khams la mi 'gyur/_rlung gi khams la mi 'gyur 
[\[160a.2\]]gyi/_'di ltar las dge ba dang mi dge ba byas shing bsags pa dag ni zin pa'i phung po dang /_khams dang /_skye mched dag la rnam par smin par 'gyur te/_las rnams bskal pa brgyar yang ni/_/chud mi za ba'ang tshogs dang dus/_/rnyed na lus can rnams la ni/_/
[\[160a.3\]]'bras bu dag tu 'gyur ba nyid/_/dge slong dag sngon byung ba 'das pa'i dus na grong khyer bA rA Na sI na rang sangs rgyas bla ma zhes bya ba zhig nye bar rten cing gnas pa de lha'i tshogs 'bum phrag du mas yongs su bskor cing mdun du bdar te/_dur khrod chen po'i dbus nas bA rA Na sIr bsod 
[\[160a.4\]]snyoms la zhugs so/_/dur khrod chen po de na gnod sbyin gdug pa zhig 'dug pa de de na mi ro myags pa za'o/_/gang gi tshe rang sangs rgyas bla ma dur khrod chen po der phyin pa de'i tshe na gnod sbyin gdug pa de lha'i mthus dur khrod chen po de nas bros pa dang /_de'i mi ro myags pa de 
[\[160a.5\]]dag wa la sogs pas zos nas gnod sbyin gdug pa des bsams pa/_rab tu byung ba 'di bdag gi lto'i bgegs su gyur gyis/_bdag gis 'di la bsnyen bkur ma yin pa bya'o snyam nas/_des de'i lhung bzed du mi'i lag pa bcug pa dang /_bA rA Na sIr thams cad 
[\[160a.6\]]du rab tu byung ba de mi sha za'o zhes sgra grags par gyur to/_/rang sangs rgyas bdag nyid chen po des bsams pa/_gnod sbyin gdug pa nyon mongs pa 'di ha cang rmas pa dang /_nyams par gyur na mi rung gis 'di la la gnas drangs pa sbyin no snyam nas/_de de la snying brtse ba'i phyir 
[\[160a.7\]]des ngang pa'i rgyal po 'dab ma brkyang ba ltar steng gi nam mkha' la mngon par 'phags nas 'bar ba dang /_gsal ba dang /_char phab pa dang /_glog 'byin pa'i cho 'phrul dag bya bar brtsams so/_/so so'i skye bo ni rdzu 'phrul la myur du sems gtod par byed pa yin pas gnod 
[\[160b\]]
[\[160b.1\]]sbyin gdug pa de shing ljon pa rtsa ba nas bcad pa bzhin du rang sangs rgyas de'i rkang pa gnyis kyi drung du 'gyel nas smras pa/_yon gnas yang dag par gyur pa mar gshegs su gsol/_mar gshegs su gsol/_nyon mongs pa'i 'dam du bying ba bdag gi sug pa nas drang ba stsal 
[\[160b.2\]]du gsol/_bdag gis khyod la yang dag pa ma lags pa'i bsngags pa ma lags pa brjod do/_/bA rA Na sI thams cad du yang rab tu byung ba de mi sha mi za'i/_'dis de la yang dag pa ma yin pa'i mi bsngags pa brjod do zhes sgra grags par gyur to/_/rang sangs rgyas de 
[\[160b.3\]]gnod sbyin gdug pa de la rjes su snying brtse ba'i phyir steng gi nam mkha' las shod du babs so/_/de nas gnod sbyin gdug pa des de'i lhung bzed nas mi'i lag pa sa la bor te rkang pa gnyis la phyag 'tshal nas smon lam 'di skad ces/_bdag yon gnas yang dag par gyur pa 'di 
[\[160b.4\]]lta bu la gnod pa byas pa gang yin pa'i las de'i cha dang mthun par ma gyur par mchod pa byas pa gang yin pa'i dge ba'i rtsa ba 'dis 'di pas ches khyad par du 'phags pa'i ston pa mnyes par byed cing thugs 'byung bar mi byed pa'i yon tan gyi rnam pa de lta bu thob par gyur cig ces btab bo/_/dge 
[\[160b.5\]]slong dag de la de'i tshe de'i dus na gnod sbyin gdug pa gang yin pa de ni nag po chen po 'di yin te/_des rang sangs rgyas la yang dag pa ma yin pas skur pa btab pa gang yin pa'i las de'i rnam par smin pas tshe rabs mang po dag tu sems can dmyal ba rnams su gdungs nas/_las de 
[\[160b.6\]]nyid kyi lhag mas tshe rabs lnga brgyar yang dag pa ma yin pas skur nas/_da ltar dgra bcom pa thob kyang yang dag pa ma yin pas skur to/_/mchod pa byas nas smon lam btab pa gang yin pa'i las de'i rnam par smin pas ni nga'i drung du rab tu byung nas/_nyon mongs pa thams cad 
[\[160b.7\]]spangs pas dgra bcom pa nyid mngon sum du byas shing /_'dis rang sangs rgyas bye ba phrag 'bum pas ches khyad par du 'phags pa'i ston pa nga mnyes par byas shing thugs byung bar ma byas so/_/'di dur khrod de na gnas gnas pa gang yin pa de'i bag chags kyis da ltar yang thams 
[\[161a\]]
[\[161a.1\]]cad dur khrod pa dang ldan par gyur to/_/dge slong dag de ltar na/_las gcig tu gnag pa rnams kyi rnam par smin pa ni gcig tu gnag pa yin/_las gcig tu dkar ba rnams kyi rnam par smin pa yang gcig tu dkar ba yin/_las 'dren ma rnams 
[\[161a.2\]]kyi rnam par smin pa yang 'dren ma yin no/_/dge slong dag de lta bas na las gcig tu gnag pa rnams dang 'dren ma rnams spangs te/_las gcig tu dkar ba rnams la brtsal bar bya ste/_dge slong dag khyed kyis de ltar bslab par bya'o//_//bar sdom la/_thams cad 
[\[161a.3\]]dur khrod ldan pa dang /_/sgo ba dang ni bu mo dang /_/bram zes bgams dang byin len lnga/_/shing tog la sogs gzhan lnga dang /_/chu dang so shing gnang ba dang /_/glang chen spre'u dom dang ni/_/sngon gyi tshul dang sbyar ba yin/_/byin len ma byas par za ba'i ltung byed de 
[\[161a.4\]]sum bcu rtsa dgu pa rdzogs [{]s+ho[,]so[}]//_//'dul ba rnam par 'byed pa/_bam po lnga bcu rtsa bzhi pa/_sangs rgyas bcom ldan 'das shAkya rnams kyi nang du ljongs rgyu zhing gshegs pa na/_ser skya'i gnas su byon nas ser skya'i gnas na n+ya gro d+ha'i kun dga' ra ba na bzhugs 
[\[161a.5\]]so/_/shAkya ming chen gyis bcom ldan 'das shAkya rnams kyi nang du ljongs rgyu zhing gshegs pa na ser skya'i gnas su byon nas ser skya'i gnas na n+ya gro d+ha'i kun dga' ra ba na bzhugs so zhes thos so/_/thos nas kyang ser skya'i gnas nas byung nas/_bcom ldan 'das ga la ba der 
[\[161a.6\]]song ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/_/mtha' gcig tu 'dug nas bcom ldan 'das shAkya ming chen la chos dang ldan pa'i bka' mchid kyis yang dag par ston par mdzad/_yang dag par 'dzin du 'jud par mdzad/_
[\[161a.7\]]yang dag par gzengs stod par mdzad/_yang dag par rab tu dga' bar mdzad do/_/rnam grangs du mas chos dang ldan pa'i bka' mchid kyis yang dag par bstan/_yang dag par 'dzin du bcug_/yang dag par gzengs bstod/_yang dag par rab tu dga' bar mdzad 
[\[161b\]]
[\[161b.1\]]nas cang mi gsung ngo /_/de nas shAkya ming chen stan las langs te bla gos phrag pa gcig tu byas nas/_bcom ldan 'das ga la ba de logs su thal mo sbyar ba btud de bcom ldan 'das la 'di skad ces gsol to/_/bcom ldan 'das kyis sang bdag gi sdum par dge slong gi dge 
[\[161b.2\]]'dun dang thabs cig tu gdugs tshod gsol bar ci gnang /_bcom ldan 'das kyis shAkya ming chen la cang mi gsung bas gnang ngo /_/de nas shAkya ming chen gyis bcom ldan 'das kyis cang mi gsung bas gnang bar rig nas/_bcom ldan 'das kyi zhabs gnyis la mgo bos 
[\[161b.3\]]phyag 'tshal te/_bcom ldan 'das kyi spyan snga nas song nas rang gi khyim ga la ba der song ste phyin nas zho shas 'tsho ba dag la smras pa/_shes ldan dag bcom ldan 'das dang dge slong gi dge 'dun shul gyis mnyel te gshegs kyis gdugs tshod snga rab tu zhal zas bsod pa sta gon 
[\[161b.4\]]gyis shig_/drug sde dag nang par sngar langs te smras pa/_dga' bo nye dga' je khyim du 'gro ba'i khyim dag bltas 'dong ngo /_/de ltar bya'o zhes de dag khyim du 'gro ba'i khyim dag tu dong ba dang /_de dag gis smras pa/_'phags pa dag 'di nyid du gdugs tshod gsol cig_/
[\[161b.5\]]drug sde dag gis smras pa/_kho bo cag mgron du bos so/_/sus/_shAkya ming chen gyis so/_/'o na sang gdugs tshod gsol cig_/de ltar bya'o/_/de nas shAkya ming chen nang par sngar langs te gdan bshams nas chu ra bzhag ste/_bcom ldan 'das la spyan 
[\[161b.6\]]'dren gyis btsun pa gdugs tshod g.yar dgongs 'tshal na/_bcom ldan 'das kyis da de'i dus la bab par dgongs su gsol zhes spyan drangs so/_/de nas bcom ldan 'das snga dro sham thabs gsol la lhung bzed dang chos gos bsnams te/_dge slong gi tshogs kyis yongs 
[\[161b.7\]]su bskor cing /_dge slong gi dge 'dun gyis mdun du bdar nas/_shAkya ming chen gyi bkad sa ga la ba der gshegs te byon nas/_dge slong gi dge 'dun gyi gong du gdan bsham pa nyid la bzhugs so/_/de nas shAkya ming chen gyis sangs rgyas la sogs pa dge slong 
[\[162a\]]
[\[162a.1\]]gi dge 'dun bde bar bzhugs par rig nas bca' ba dang /_bza' ba gtsang zhing bsod pas rang gi lag nas tshim par byed cing stobs par byed do/_/rnam grangs du mas bca' ba dang bza' ba gtsang zhing bsod pas rang gi lag nas tshim par byas shing bstabs 
[\[162a.2\]]nas/_bcom ldan 'das gdugs tshod gsol cing phyag bcabs te lhung bzed bzhag par rig nas/_stan ches dma' ba blangs te bcom ldan 'das kyi spyan sngar chos mnyan pa'i phyir 'dug go/_/de nas bcom ldan 'das kyis shAkya ming chen la chos dang ldan pa'i bka' 
[\[162a.3\]]mchid kyis yang dag par ston par mdzad/_yang dag par 'dzin du 'jud par mdzad/_yang dag par gzengs stod par mdzad/_yang dag par rab tu dga' bar mdzad do/_/rnam grangs du mas chos dang ldan pa'i bka' mchid kyis yang dag par bstan/_yang dag par 
[\[162a.4\]]'dzin du bcug_/yang dag par gzengs bstod/_yang dag par rab tu dga' bar mdzad nas gdan las bzhengs te gshegs so/_/de nas shAkya ming chen re zhig bcom ldan 'das kyi slad bzhin slad bzhin du zhabs 'bring du song nas/_bcom ldan 'das kyi zhabs 
[\[162a.5\]]gnyis la mgo bos phyag 'tshal te/_bcom ldan 'das la lan gsum bskor ba byas nas/_bcom ldan 'das kyi spyan snga nas phyir log ste/_de steng gi khang [{]bzangs kyi [,]bzang gi [}]gzhir gtogs pa na gtong ba rjes su dran pa sgom par byed do/_/zho shas 'tsho ba dag gis kyang 
[\[162a.6\]]de'i gnas mal dag brtul cing kha zas dag bsdus so/_/drug sde dag gis smras pa/_dga' bo nye dga' gdugs tshod la bab pas zan chad par gyur na mi rung gis 'dong ngo zhes de dag gis khyim du 'gro ba'i khyim dag tu zan drug bcu sbyor du bcug nas shAkya ming chen gyi khyim du dong 
[\[162a.7\]]ba dang /_ji tsam na de na kha zas sta gon byas pa yang med/_gnas mal bshams pa yang med par mthong nas drug sde dag gis zho shas 'tsho ba de dag la smras pa/_shes ldan dag sangs rgyas la sogs pa dge slong gi dge 'dun spyan drangs nas snying las chung ngur 'khod cing 
[\[162b\]]
[\[162b.1\]]gdugs tshod kyang sta gon mi byed/_gnas mal yang shom par mi byed na/_ji sangs rgyas la sogs pa dge slong gi dge 'dun gyi gdugs tshod gcod par byed dam/_de dag gis smras pa/_'phags pa dag khyed cag mnal bar gyur tam ci/_sangs rgyas la sogs 
[\[162b.2\]]pa dge slong gi dge 'dun gdugs tshod gsol te gshegs lags so/_/drug sde dag gis smras pa/_ci kho bo cag gi zan gcad par bya'am/_de dag gis smras pa/_'phags pa dag bdag cag gis shAkya ming chen la sbran gyi bar du re zhig yud tsam zhig gzhes shig ces 
[\[162b.3\]]de dag dong ste shAkya ming chen la smras pa/_'phags pa drug sde dag da gzod mchis te 'tshal ma slong ngo /_/shAkya ming chen gyis smras pa/_deng la lhag rol cung zad ci yod pa de byin cig_/de dag dong ste smras pa/_'phags pa dag bzhugs la gsol cig ces de dag 
[\[162b.4\]]gis brim par brtsams pa dang /_drug sde dag gis smras pa/_shAkya ming chen gyis kha shin tu chen pos bcom ldan 'das kyis sang bdag gi sdum par dge slong gi dge 'dun dang thabs cig gdugs tshod gsol bar ci gnang zhes sangs rgyas la sogs pa dge slong gi dge 'dun 
[\[162b.5\]]spyan drangs na/_gal te zan 'di 'dra bas sangs rgyas la sogs pa dge slong gi dge 'dun spyan drang du rung na ni/_nye [{]dga'as [,]dgas [}]kyang nyi ma re re zhing sangs rgyas la sogs pa dge slong gi dge 'dun spyan 'dren par 'gyur ro/_/'di ltar bkren pa 'di la ci bdog gis deng la khyim bdag 
[\[162b.6\]]che ge mo'i khyim nas 'o ma long shig_/che ge mo'i khyim nas zho long shig_/che ge mo'i khyim nas mar long shig_/che ge mo'i khyim nas nya sha long shig_/che ge mo'i khyim nas sha long shig_/che ge mo'i khyim nas sha skam dag long shig ces de dag gis bdag nyid 
[\[162b.7\]]kyi phyir zas bsod pa de lta bu dag gzhan gyi khyim dag nas bslangs te der zos nas dong ste gtsug lag khang du dong ba dang /_dge slong rnams kyis de dag la smras pa/_tshe dang ldan pa dag khyed kyis gang du zan zos/_de nyid du'o/_/khyed cag de na ma mthong ngo /_/drug sde dag 
[\[163a\]]
[\[163a.1\]]gis smras pa/_kho bo cag phyis lhags so/_/khyed cag gis zan ji lta bu zos/_drug sde dag gis smras pa/_'o ma dang /_zho dang /_mar dang /_nya sha dang /_sha dang /_sha skam dag go/_/dge slong rnams kyis smras pa/_kho bo cag gis zas de lta bu 
[\[163a.2\]]ma thob bo/_/drug sde dag gis smras pa/_bkren pa de la zas de lta bu ga la yod/_kho bo cag gis khyim du 'gro ba'i khyim dag nas blangs te der zos so/_/khyed cag bdag nyid kyi phyir zas bsod pa de lta bu dag gzhan gyi khyim dag nas bslangs te zar rung ngam/_rung yang 
[\[163a.3\]]srid mi rung yang srid de/_ci kho bo cag gis ltogs te 'chi bar bya'am/_dge slong don nyung ngu dag ci'i phyir dge slong dag bdag nyid kyi phyir zas bsod pa de lta bu dag gzhan gyi khyim dag nas bslangs te 'cha' ba dang /_za bar byed ces smod par byed/_phyar ka gtong bar byed/_
[\[163a.4\]]kha zer bar byed pa'i skabs de dge slong rnams kyis bcom ldan 'das la gsol to/_/de nas bcom ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom 
[\[163a.5\]]ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/_sangs rgyas bcom ldan 'das kyis drug sde dag la rmas pa/_dge slong dag ngas dge slong rnams kyi zas bsod pa gang dag gsungs pa 'di lta ste/_'o ma dang /_zho dang /_
[\[163a.6\]]mar dang /_nya sha dang /_sha dang /_sha skam dag ste/_khyed kyis bdag nyid kyi phyir zas bsod pa de lta bu dag gzhan gyi khyim dag nas bslangs te zos pa bden nam/_btsun pa mad do/_/sangs rgyas bcom ldan 'das kyis dge sbyong gi tshul ma yin pa/_rjes su 
[\[163a.7\]]mthun pa ma yin pa/_rung ba ma yin pa/_tshul dang mthun pa ma yin pa de ni rab tu byung bas bya ba ma yin no zhes rnam par smad pa mdzad do/_/de nas bcom ldan 'das kyis rnam grangs du mas rnam par smad nas dge slong rnams la bka' stsal pa/_dge slong dag de lta bas na 
[\[163b\]]
[\[163b.1\]]phan yon bcu yang dag par gzigs pas/_'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_bcom ldan 'das kyis dge slong 
[\[163b.2\]]rnams kyi zas bsod pa gang dag gsungs pa 'di lta ste/_'o ma dang /_zho dang /_mar dang /_nya sha dang /_sha dang /_sha skam dag ste/_yang dge slong dag bdag nyid kyi phyir zas bsod pa de lta bu dag gzhan gyi khyim dag nas blangs te 'cha' 'am/_za na ltung byed do 
[\[163b.3\]]zhes bcom ldan 'das kyis 'dul ba la nyan thos rnams kyi bslab pa'i gzhi de ltar bca' ba mdzad do/_/dge slong na ba zhig gis sman pa la dris pa/_bzhin [{]bzangs [,]bzang [}]je kho bo la sman ston cig_/'phags pa 'o ma gsol cig_/bzhin [{]bzangs [,]bzang [}]kho bo la 'o ma sus sbyin par gyur/_
[\[163b.4\]]'phags pa khyim dag nas slong shig_/bzhin [{]bzangs [,]bzang [}]bcom ldan 'das kyis bslab pa'i gzhi bca' ba mdzad do/_/'phags pa khyod kyi ston pa thugs rje can lags pas/_de nyid rkyen du mdzad nas gnang bar gyur pa gang lags pa de lta bu'i gnas mchis par 'gyur ro zhes 
[\[163b.5\]]zer ba'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_de lta bas na na ba'i dus ma gtogs so/_/de bzhin du dge slong gzhan la 'o ma dang /_zho dang /_mar dang /_nya sha dang /_sha dang /_sha skam dag 
[\[163b.6\]]khyim dag nas slong du gnang ba'i bar du snga ma bzhin no/_/de nas bcom ldan 'das kyis bslab pa 'dod pa dang /_bslab pa la gus pa dang /_bslab pa la yo byad bsnyungs pa'i bsngags pa brjod nas dge slong rnams la de dang mthun pa dang /_de'i shas che ba dang /_de dang 
[\[163b.7\]]'tsham pa'i chos dang ldan pa'i bka' mchid mdzad nas dge slong rnams la bka' stsal pa/_dge slong dag de lta bas na snga ma ni bcas pa yin la 'di ni gnang ba yin te/_nga'i nyan thos rnams kyis 'dul ba la bslab pa'i gzhi 'di ltar gdon par bya ste/_bcom ldan 'das kyis 
[\[164a\]]
[\[164a.1\]]dge slong rnams kyi zas bsod pa gang dag gsungs pa 'di lta ste/_'o ma dang /_zho dang /_mar dang /_nya sha dang /_sha dang /_sha skam dag ste/_yang dge slong gang mi na bar bdag nyid kyi phyir zas bsod pa de lta bu dag gzhan gyi khyim dag nas bslangs te 'cha' 'am za na 
[\[164a.2\]]ltung byed do/_/bcom ldan 'das kyis zhes bya ba ni de bzhin gshegs pa dgra bcom pa yang dag par rdzogs pa'i sangs rgyas kyis so/_/dge slong rnams kyi zhes bya ba ni chos 'di pa rnams kyi'o/_/zas bsod pa gang dag bsod pa zhes bya ba ni rab tu bstan pa'o/_/'di lta ste/_
[\[164a.3\]]'o ma dang /_zho dang /_mar dang /_nya sha dang /_sha dang /_sha skam dag ste zhes bya ba ni zas bsod pa dag go/_/yang dge slong gang zhes bya ba ni drug sde'am/_gzhan yang de lta bu gang yin pa'o/_/mi na bar zhes bya ba ni na ba ma gtogs par ro/_/bdag nyid kyi phyir 
[\[164a.4\]]zhes bya ba ni bdag nyid la bsngos te'o/_/zas bsod pa de lta bu dag ces bya ba ni 'o ma dang /_zho dang /_mar dang /_nya sha dang /_sha dang /_sha skam dag go/_/gzhan gyi khyim dag nas zhes bya ba ni bram ze dang /_khyim bdag gi khyim dag nas so/_/bslangs te zhes bya ba 
[\[164a.5\]]ni gsol te'o/_/'cha' 'am za na zhes bya ba ni mgul du mid na'o/_/ltung byed do zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang /_log par ltung ba dag tu sreg par byed/_'tshod par byed/_ltung bar byed pa'o/_/gzhan 
[\[164a.6\]]yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/_des na ltung byed do zhes gsungs so/_/de la ltung bar ji ltar 'gyur zhe na/_dge slong gis mi na bas slong zhing mi na bas za na de slong ba la nyes byas su 'gyur la/_za 
[\[164a.7\]]ba la ltung byed du 'gyur ro/_/dge slong gis mi na bas slong zhing na bas za na de slong ba la nyes byas su 'gyur la/_za ba la ltung ba med do/_/dge slong gis na bas slong zhing mi na bas za na de slong ba la ltung ba med la za ba la ltung byed du 'gyur ro/_/dge slong gis na bas slong zhing na 
[\[164b\]]
[\[164b.1\]]bas za na gnyis ka la ltung ba med do/_/dge slong bsod snyoms la rgyu zhing khyim dag tu 'gro ba na bud med kyi yul zas thogs te phyir 'byung ba'i tshe dge slong cang mi smra bar sdod pa na/_bud med kyi yul na re 'phags pa ci bzhed ces 'dri na bstabs par brjod par bya ste/_ji 'dod pa de bslang 
[\[164b.2\]]bar bya ba la ltung ba med do/_/sbyin bdag gis ci bder byas pa la ltung ba med do/_/zho sbyin pa na chur khu dang /_dar ba slong ba la ltung ba med do/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/bsod pa 
[\[164b.3\]]slong ba'i ltung byed de bzhi bcu pa rdzogs [{]s+ho[,]so[}]//_//sdom la/_srog chags bcas dang nyal sar 'dug_/'greng dang gcer bu dmag dang ni/_/zhag gnyis bshams dkrugs 'gro ba dang /_/rdeg dang gzas dang gnas ngan len/_/sangs rgyas bcom ldan 'das 
[\[164b.4\]]kau shAm+bI na gdangs can gyi kun dga' ra ba na bzhugs so/_/tshe dang ldan pa 'dun pa shes bzhin du srog chags dang bcas pa'i chu la spyod nas/_de la dge slong rnams kyis smras pa/_tshe dang ldan pa 'dun pa khyod shes bzhin du srog chags dang bcas pa'i chu la ma spyod cig_/
[\[164b.5\]]des smras pa/_kho bo la 'ga' zhig gis bsgrangs te gtad dam ci/_shar gyi rgya mtsho chen por ci'i phyir mi 'gro/_lho dang /_nub dang /_byang gi rgya mtsho chen por ci'i phyir mi 'gro/_'bab chu dang /_mtsho dang /_lteng ka dag tu ci'i phyir mi 'gro zhes zer nas dge slong don 
[\[164b.6\]]nyung ngu dag ci'i phyir dge slong dag shes bzhin du srog chags dang bcas pa'i chu la spyod ces smod par byed/_phyar ka gtong bar byed/_kha zer bar byed pa'i skabs de dge slong rnams kyis bcom ldan 'das la gsol to/_/de nas bcom ldan 'das kyis byung ba 'di dang /_gleng 
[\[164b.7\]]gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/_sangs rgyas bcom ldan 'das kyis tshe dang ldan 
[\[165a\]]
[\[165a.1\]]pa 'dun pa la rmas pa/_'dun pa khyod shes bzhin du srog chags dang bcas pa'i chu la spyod pa bden nam/_btsun pa mad do/_/sangs rgyas bcom ldan 'das kyis dge sbyong gi tshul ma yin pa/_rjes su mthun pa ma yin pa/_rung ba ma yin pa/_tshul dang 
[\[165a.2\]]mthun pa ma yin pa de ni rab tu byung bas bya ba ma yin no zhes rnam par smad pa mdzad do/_/de nas bcom ldan 'das kyis rnam grangs du mas rnam par smad nas dge slong rnams la bka' stsal pa/_dge slong dag de lta bas na phan yon bcu yang dag par gzigs pas 'dul ba la nyan 
[\[165a.3\]]thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge slong gang shes bzhin du srog chags dang bcas pa'i chu la spyod na ltung byed do/_/yang dge 
[\[165a.4\]]slong gang zhes bya ba ni 'dun pa'am/_gzhan yang de lta bu gang yin pa'o/_/shes bzhin du zhes bya ba ni de rang nyid kyis rig par gyur pa'am/_gzhan dag gis brjod pas so/_/srog chags dang bcas pa'i zhes bya ba ni srog chags dang bcas pa ni rnam pa gnyis te/_gang 
[\[165a.5\]]dag mig sngar snang bar gyur pa dang /_gang dag chu tshags kyis zin par gyur pa'o/_/chu la spyod na zhes bya ba ni chu'i spyad pa gnyis su ste/_nang gi dang phyi rol gyis so/_/nang gir spyad pa ni khrus byed pa dang /_'thung ba dang /_so shing 'dor ba dang /_lag pa dang rkang 
[\[165a.6\]]pa dag 'khrus pa'o/_/phyi rol gyir spyad pa ni lhung bzed 'khru ba dang /_lhung bzed chung ngu 'khru ba dang /_chos gos dag 'khru ba dang /_tshon gyi las byed pa dang /_gtsug lag khang du chag chag 'debs pa dang /_zhal zhal skud pa dang /_lci ba sar pa'i byug pas nyug 
[\[165a.7\]]pa'o/_/ltung byed do zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang /_log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba de ma bshags shing so sor 
[\[165b\]]
[\[165b.1\]]ma bshags na dge ba'i chos rnams la sgrib par byed pa ste/_des na ltung byed do zhes gsungs so/_/de la ltung bar ji ltar 'gyur zhe na/_dge slong gis srog chags dang bcas pa'i chu la srog chags dang bcas par 'du shes pas spyod na ltung byed du 'gyur ro/_/dge slong gis 
[\[165b.2\]]srog chags dang bcas pa'i chu la yid gnyis za bas spyod na ltung byed du 'gyur ro/_/dge slong gis srog chags med pa'i chu la srog chags dang bcas par 'du shes pas spyod na nyes byas su 'gyur ro/_/dge slong gis srog chags med pa'i chu la yid gnyis za bas spyod na nyes byas 
[\[165b.3\]]su 'gyur ro/_/dge slong gis srog chags dang bcas pa'i zhun mar dang /_'bru mar dang /_sbrang rtsi dang /_bu ram gyi dbu ba dang /_'o ma dang /_zho dang /_mar za na ltung byed du 'gyur ro/_/dge slong gis srog chags dang bcas pa'i tshwa dang /_'bru'i tshwa dang /_zho 
[\[165b.4\]]ga chu dang /_rtsab mo 'thungs na ltung byed du 'gyur ro/_/dge slong gis srog chags dang bcas pa'i shing thog dang bca' ba 'cha' na ltung byed du 'gyur ro/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/
[\[165b.5\]]srog chags dang bcas pa'i chu la spyod pa'i ltung byed de bzhi bcu rtsa gcig pa rdzogs [{]s+ho[,]so[}]//_//sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/tshe dang ldan pa 'char ka bsam pa'i nor bu'i rigs 
[\[165b.6\]]pa shes te/_snga dro sham thabs bgos/_lhung bzed dang chos gos thogs te mnyan yod du bsod snyoms la zhugs so/_/mnyan yod na spos 'tshong gi khye'u chung ma blangs nas ring po ma lon pa zhig 'dug pa des zong bkram pa na/_bdag chung ma dang lhan cig dga' mgur spyod 
[\[165b.7\]]du 'gro'o snyam pa'i tshul bzhin ma yin pa yid la byed pa skyes nas des zong phyir bsdu bar brtsams pa dang /_tshe dang ldan pa 'char kas de mthong nas bsams pa/_da ltar tshong pa gzhan dag zong 'grems par byed na/_spos 'tshong gi khye'u 'di zong sdud par byed pa ci'i phyir snyam 
[\[166a\]]
[\[166a.1\]]nas des yang bsams pa dang /_'di chung ma blangs nas ring po ma lon pas 'di chung ma dang lhan cig dga' mgur spyod par 'dod do snyam du shes nas der bdag song la re ba med par bya'o snyam nas/_de dang por de'i khyim du song ste stan la 'dug nas 'di skad ces smras so/_/
[\[166a.2\]]bu mo tshur shog 'dug shig dang chos bstan par bya'o/_/bu mo des de'i rkang pa la phyag 'tshal te mdun du chos mnyan pa'i phyir 'dug pa dang /_des de la chos bstan par brtsams so/_/ji tsam na spos 'tshong gi khye'u de 'ongs nas des chung ma la smras pa/_'phags pa 'char 
[\[166a.3\]]ka la bsod snyoms phul la bzhud du gsol cig_/tshe dang ldan pa 'char kas smras pa/_bzhin [{]bzangs [,]bzang [}]kho bos bdag nyid kyi dge ba'i phyogs yongs su nyams par byas te 'ongs nas chos ston par byed na/_khyod chos nyan mi 'dod dam/_'dug la chos nyon cig ces des de nan gyis 
[\[166a.4\]]'dug tu bcug ste/_des ji tsam gyis de'i kun nas dkris pa dang bral ba de tsam du chos bstan pa dang /_de shAkya'i bu'i dge sbyong rnams kyi dge sbyong gi tshul ni tshig go/_/bram ze'i tshul ni tshig ste/_'di ltar rang gi chung ma la yang dbang med do zhes smod par byed/_phyar 
[\[166a.5\]]ka gtong bar byed/_kha zer bar byed nas dge slong don nyung ngu dag ci'i phyir dge slong dag shes bzhin du nyal po byed par shom pa'i khyim du phyis gnon byas te stan la 'dug par byed ces smod par byed/_phyar ka gtong bar byed/_kha zer bar byed pa'i skabs de dge slong rnams kyis 
[\[166a.6\]]bcom ldan 'das la gsol to/_/de nas bcom ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par 
[\[166a.7\]]mdzad pa ste zhes bya ba la sogs pa yang snga ma bzhin te/_sangs rgyas bcom ldan 'das kyis tshe dang ldan pa 'char ka la rmas pa/_'char ka khyod shes bzhin du nyal po byed par shom pa'i khyim du phyis gnon byas te stan la 'dug pa bden nam/_btsun pa mad do/_/sangs 
[\[166b\]]
[\[166b.1\]]rgyas bcom ldan 'das kyis dge sbyong gi tshul ma yin pa/_rjes su mthun pa ma yin pa/_rung ba ma yin pa/_tshul dang mthun pa ma yin pa de ni rab tu byung bas bya ba ma yin no zhes rnam par smad pa mdzad do/_/de nas bcom ldan 'das kyis rnam grangs du mas rnam par smad nas 
[\[166b.2\]]dge slong rnams la bka' stsal pa/_dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar 
[\[166b.3\]]gdon par bya ste/_yang dge slong gang shes bzhin du nyal po byed par shom pa'i khyim du phyis gnon byas te stan la 'dug na ltung byed do/_/yang dge slong gang zhes bya ba ni 'char ka'am/_gzhan yang de lta bu gang yin pa'o/_/shes bzhin du zhes bya ba ni de rang nyid kyis rig par 
[\[166b.4\]]gyur pa'am/_gzhan dag gis brjod pas so/_/nyal po byed par shom pa'i zhes bya ba ni bud med ni skyes pa'i nyal po bya ba yin la skyes pa ni bud med kyi nyal po bya ba yin no/_/khyim du zhes bya ba ni bram ze dang khyim bdag gi khyim du'o/_/phyis gnon byas te zhes bya ba ni phyis zhugs 
[\[166b.5\]]te'o/_/stan la zhes bya ba ni gzhi la'o/_/'dug na zhes bya ba ni 'dom gang gi nang du rkub tshos bzhag na'o/_/ltung byed do zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang /_log par ltung ba dag tu sreg par byed/_'tshod 
[\[166b.6\]]par byed/_ltung bar byed pa'o/_/gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/_des na ltung byed do zhes gsungs so/_/de la ltung bar ji ltar 'gyur zhe na/_dge slong gis ji tsam cung zad shes bzhin 
[\[166b.7\]]du nyal po byed par shom pa'i khyim du phyis gnon byas te stan la 'dug na thams cad du ltung byed du 'gyur ro/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/nyal po byed par shom pa'i khyim na 'dug pa'i ltung 
[\[167a\]]
[\[167a.1\]]byed de bzhi bcu rtsa gnyis pa rdzogs [{]s+ho[,]so[}]//_//sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/tshe dang ldan pa 'char ka bsam pa'i nor bu'i rigs pa shes te/_de snga dro sham thabs 
[\[167a.2\]]bgos/_lhung bzed dang chos gos thogs te mnyan yod du bsod snyoms la zhugs so/_/mnyan yod na spos 'tshong gi khye'u chung ma blangs nas ring po ma lon pa zhig 'dug pa des zong bkram pa na bdag chung ma dang lhan cig dga' mgur spyod du 'gro'o snyam pa'i tshul bzhin ma yin 
[\[167a.3\]]pa yid la byed pa skyes nas/_des zong phyir bsdu bar brtsams pa dang /_tshe dang ldan pa 'char kas de mthong nas bsams pa/_da ltar tshong pa gzhan dag zong 'grems par byed na/_spos 'tshong gi khye'u 'di zong sdud par byed pa ci'i phyir snyam nas des yang bsams pa/_'di 
[\[167a.4\]]chung ma blangs nas ring po ma lon pas 'di chung ma dang lhan cig dga' mgur spyod par 'dod do snyam du shes nas de bdag song la blta'o snyam nas de dang por de'i khyim du song ste sgo glegs kyi rgyab na mgo sri zhing 'greng ngo /_/de'i 'og tu spos 'tshong gi khye'u de 'ongs nas des chung ma khrid de gnas 
[\[167a.5\]]khang du zhugs pa dang /_bu mo des 'char ka dben pa na 'greng ba mthong nas des khyo la smras pa/_rje'i sras 'phags pa 'char ka sgo glegs kyi rgyab na 'greng ngo /_/spos 'tshong gi khye'us smras pa/_'phags pa 'char ka gtsug lag khang na bsam gtan dang /_rnam par thar 
[\[167a.6\]]pa dang /_ting nge 'dzin la snyoms par 'jug pa'i bde ba dag nyams su myong zhing 'greng ngo zhes des chung ma la dga' mgur spyad nas gang gi tshe de'i kun nas dkris pa dang bral bar gyur pa de'i tshe na des 'char ka mthong ba dang /_de shAkya'i bu'i dge sbyong rnams kyis dge sbyong gi tshul ni tshig 
[\[167a.7\]]go/_/bram ze'i tshul ni tshig ste/_'di ltar rang gi chung ma la dbang med do zhes smod par byed/_phyar ka gtong bar byed/_kha zer bar byed nas/_dge slong don nyung ngu dag ci'i phyir dge slong dag shes bzhin du nyal po byed par shom pa'i khyim du dben pa skyabs yod par 'greng bar 
[\[167b\]]
[\[167b.1\]]byed ces smod par byed/_phyar ka gtong bar byed/_kha zer bar byed pa'i skabs de dge slong rnams kyis bcom ldan 'das la gsol to/_/de nas bcom ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba la 
[\[167b.2\]]sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/_sangs rgyas bcom ldan 'das kyis tshe dang ldan pa 'char ka la rmas pa/_'char ka khyod shes bzhin du nyal po byed par shom pa'i 
[\[167b.3\]]khyim du dben pa skyabs yod par 'greng ba bden nam/_btsun pa mad do/_/sangs rgyas bcom ldan 'das kyis dge sbyong gi tshul ma yin pa/_rjes su mthun pa ma yin pa/_rung ba ma yin pa/_tshul dang mthun pa ma yin pa de ni rab tu byung bas bya ba ma yin no zhes rnam par smad pa 
[\[167b.4\]]mdzad do/_/de nas bcom ldan 'das kyis rnam grangs du mas rnam par smad nas dge slong rnams la bka' stsal pa/_dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/
[\[167b.5\]]nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge slong gang shes bzhin du nyal po byed par shom pa'i khyim du dben pa skyabs yod par 'greng na ltung byed do/_/yang dge slong gang zhes bya ba ni 'char ka'am/_gzhan yang de lta bu gang yin pa'o/_/
[\[167b.6\]]shes bzhin du zhes bya ba ni de rang nyid kyis rig par gyur pa'am/_gzhan dag gis brjod pas so/_/nyal po byed par shom pa'i zhes bya ba ni bud med ni skyes pa'i nyal po bya ba yin la skyes pa ni bud med kyi nyal po bya ba yin no/_/khyim du zhes bya ba ni bram ze dang khyim bdag gi khyim 
[\[167b.7\]]du'o/_/dben pa zhes bya ba ni gang na bud med dang /_skyes pa dang /_ma ning gzhan 'ga' yang med pa'o/_/skyabs yod par zhes bya ba ni lngas bskyabs par te rtsig pas bskyabs pa dang /_rib mas bskyabs pa dang /_yol bas bskyabs pa dang /_thibs pos bskyabs pa dang /_
[\[168a\]]
[\[168a.1\]]mtshan mos bskyabs par ro/_/'greng na zhes bya ba ni 'dom gang du 'greng na'o/_/ltung byed do zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang /_log par lta ba dag tu sreg par byed/_'tshod par byed/_ltung 
[\[168a.2\]]bar byed pa'o/_/gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste des na ltung byed do zhes gsungs so/_/de la ltung bar ji ltar 'gyur zhe na/_dge slong gis ji tsam cung zad shes bzhin du nyal po byed par shom pa'i khyim 
[\[168a.3\]]du dben pa skyabs yod par 'greng na thams cad du ltung byed du 'gyur ro/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/nyal po byed par shom pa'i khyim na 'greng ba'i ltung byed de bzhi bcu rtsa gsum pa rdzogs [{]s+ho[,]so[}]//_//
[\[168a.4\]]sangs rgyas bcom ldan 'das rgyal po'i khab na 'od ma'i tshal ka lan da ka'i gnas na bzhugs te/_de nas rgyal po'i khab pa'i tshong pa rab tu mang po dag bcom ldan 'das ga la ba der dong ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'khod do/_/
[\[168a.5\]]mtha' gcig tu 'khod nas/_bcom ldan 'das rgyal po'i khab pa'i tshong pa rab tu mang po dag la chos dang ldan pa'i bka' mchid kyis yang dag par ston par mdzad/_yang dag par 'dzin du 'jud par mdzad/_yang dag par gzengs stod par mdzad/_yang dag par rab tu 
[\[168a.6\]]dga' bar mdzad do/_/rnam grangs du mas chos dang ldan pa'i bka' mchid kyis yang dag par bstan/_yang dag par 'dzin du bcug_/yang dag par gzengs bstod/_yang dag par rab tu dga' bar mdzad nas cang mi gsung ngo /_/de nas rgyal po'i khab pa'i tshong pa rab tu 
[\[168a.7\]]mang po dag gis bcom ldan 'das kyis bka' stsal pa la mngon par dga' ba dang /_rjes su yi rang ba byas nas/_bcom ldan 'das kyi zhabs gnyis la mgo bos phyag 'tshal te/_bcom ldan 'das kyi spyan snga nas dong nas tshe dang ldan pa kun dga' bo ga la ba der dong ste phyin nas tshe 
[\[168b\]]
[\[168b.1\]]dang ldan pa kun dga' bo'i rkang pa gnyis la mgo bos phyag 'tshal te mtha' gcig tu 'khod do/_/mtha' gcig tu 'khod nas tshe dang ldan pa kun dga' bo rgyal po'i khab pa'i tshong pa rab tu mang po dag la chos dang ldan pa'i gtam gyis yang dag par ston par byed/_yang dag par 
[\[168b.2\]]'dzin du 'jud par byed/_yang dag par gzengs stod par byed/_yang dag par rab tu dga' bar byed do/_/rnam grangs du mas chos dang ldan pa'i gtam gyis yang dag par bstan/_yang dag par 'dzin du bcug_/yang dag par gzengs bstod/_yang dag par rab tu dga' bar 
[\[168b.3\]]byas nas cang mi smra'o/_/de nas rgyal po'i khab pa'i tshong pa rab tu mang po dag stan las langs te bla gos phrag pa gcig tu byas nas tshe dang ldan pa kun dga' bo ga la ba de logs su thal mo sbyar ba btud nas/_tshe dang ldan pa kun dga' bo la 'di skad ces smras so/_/btsun pa kun dga' 
[\[168b.4\]]bo bcom ldan 'das dbyar gnas par zhal gyis bzhes nas gang du gshegs par 'gyur/_shes ldan dag sangs rgyas bcom ldan 'das la zhus shig_/btsun pa kun dga' bo/_sangs rgyas bcom ldan 'das ni bsnyen par dka' ba dang /_bzod par dka' ba lags pas bdag cag 
[\[168b.5\]]gis sangs rgyas bcom ldan 'das la zhu ba'i rngo mi thog go/_/shes ldan dag kho bo la yang sangs rgyas bcom ldan 'das la bsnyen par dka' ba dang /_bzod par dka' ba nyid yin pas kho bos kyang sangs rgyas bcom ldan 'das la zhu bar mi nus so/_/btsun pa kun dga' bo gal te 
[\[168b.6\]]btsun pa kun dga' bo la yang sangs rgyas bcom ldan 'das bsnyen par dka' ba dang /_bzod par dka' ba lags pas btsun pa kun dga' bos kyang sangs rgyas bcom ldan 'das la zhu bar mi spro na/_btsun pa kun dga' bos mtshan ma'am/_bka' mchid kyis bcom ldan 'das 
[\[168b.7\]]dbyar gnas par zhal gyis bzhes nas phyogs ga ge mor gshegs par 'gyur bar ji ltar mkhyen/_mtshan mas ni ji ltar mkhyen/_bka' mchid kyis ni ji ltar mkhyen/_shes ldan dag bcom ldan 'das dbyar gnas par zhal gyis bzhes nas phyogs gang du gshegs par bzhed 
[\[169a\]]
[\[169a.1\]]pa'i phyogs de logs su bcom ldan 'das zhal gzigs shing bzhugs la de dag gi bsngags pa yang brjod par mdzad do/_/btsun pa kun dga' bos bcom ldan 'das zhal gar gzigs shing bzhugs/_mi gang dag gi bsngags pa yang brjod par mdzad/_shes 
[\[169a.2\]]ldan dag bcom ldan 'das ko sa lar zhal gzigs shing bzhugs la/_mnyan yod pa'i mi dag gi bsngags pa yang brjod par mdzad do/_/de dag gis tshe dang ldan pa kun dga' bos smras pa la mngon par dga' ba dang /_rjes su yi rang ba byas nas tshe dang ldan pa kun dga' bo'i 
[\[169a.3\]]rkang pa gnyis la mgo bos phyag 'tshal te dong nas de dag gis bsams pa/_bcom ldan 'das dbyar gnas par zhal gyis bzhes nas mnyan yod du gshegs par 'gyur ro snyam nas de dag gis mnyan yod du 'dong ba'i zong sta gon byas so/_/de nas bcom ldan 'das dbyar gnas 
[\[169a.4\]]par zhal gyis bzhes te dbyar gyi zla ba gsum po dag 'das nas/_bcom ldan 'das kyis tshe dang ldan pa kun dga' bo la bka' stsal pa/_kun dga' bo song la dge slong rnams la dge slong dag_/de bzhin gshegs pa ko sa la dag tu ljongs rgyur gshegs kyis khyed cag las 
[\[169a.5\]]gang de bzhin gshegs pa dang thabs cig ko sa la dag tu ljongs rgyur 'gro bar spro ba des chos gos kyi las gyis shig ces bsgo shig_/tshe dang ldan pa kun dga' bos btsun pa bka' bzhin 'tshal zhes bcom ldan 'das las mnyan nas/_dge slong rnams la tshe dang ldan pa dag_/de 
[\[169a.6\]]bzhin gshegs pa ko sa la dag tu ljongs rgyur gshegs kyis/_khyed cag las gang de bzhin gshegs pa dang thabs cig ko sa la dag tu ljongs rgyur 'gro bar spro ba des chos gos kyi las gyis shig ces bsgo'o/_/rgyal po'i khab pa'i tshong pa dag gis tshe dang ldan pa kun dga' 
[\[169a.7\]]bos dge slong rnams la tshe dang ldan pa dag_/de bzhin gshegs pa ko sa la dag tu ljongs rgyur gshegs kyis khyed cag las gang /_de bzhin gshegs pa dang thabs cig ko sa la dag tu ljongs rgyur 'gro bar spro ba des/_chos gos kyi las gyis shig ces bsgo ba thos so/_/
[\[169b\]]
[\[169b.1\]]thos nas kyang /_bcom ldan 'das ga la ba der dong ste phyin nas/_bcom ldan 'das kyi zhabs gnyis la mgo bos phyag 'tshal te/_mtha' gcig tu 'khod do/_/mtha' gcig tu 'khod nas/_bcom ldan 'das rgyal po'i khab pa'i tshong pa rab tu mang po dag 
[\[169b.2\]]la chos dang ldan pa'i bka' mchid kyis yang dag par ston par mdzad/_yang dag par 'dzin du 'jud par mdzad/_yang dag par gzengs stod par mdzad/_yang dag par rab tu dga' bar mdzad do/_/rnam grangs du mas chos dang ldan pa'i bka' mchid kyis yang dag par 
[\[169b.3\]]bstan/_yang dag par 'dzin du bcug_/yang dag par gzengs bstod/_yang dag par rab tu dga' bar mdzad nas cang mi gsung ngo /_/de nas rgyal po'i khab pa'i tshong pa rab tu mang po dag stan las langs te/_bla gos phrag pa gcig tu byas nas bcom ldan 'das ga la 
[\[169b.4\]]ba de logs su thal mo sbyar ba btud de/_bcom ldan 'das la 'di skad ces gsol to/_/bcom ldan 'das dge slong gi dge 'dun dang bcas pas rgyal po'i khab nas mnyan yod kyi bar ji tsam bar bdag cag las na bza' dang /_bsod snyoms dang /_gnas mal dang /_bsnyung 
[\[169b.5\]]ba'i rkyen dang /_sman gyi yo byad dag bzhes par ci gnang /_bcom ldan 'das kyis rgyal po'i khab pa'i tshong pa rab tu mang po dag la cang mi gsung bas gnang ngo /_/de nas rgyal po'i khab pa'i tshong pa rab tu mang po dag gis/_bcom ldan 'das kyis cang mi gsung bas gnang bar rig nas 
[\[169b.6\]]bcom ldan 'das kyis bka' stsal pa la mngon par dga' ba dang /_rjes su yi rang ba byas te/_bcom ldan 'das kyi zhabs gnyis la mgo bos phyag 'tshal nas bcom ldan 'das kyi spyan snga nas dong ngo /_/de nas rgyal po'i khab pa'i tshong pa rab tu mang po dag tshe dang ldan pa kun dga' 
[\[169b.7\]]bo ga la ba der dong ste phyin nas/_tshe dang ldan pa kun dga' bo'i rkang pa gnyis la mgo bos phyag 'tshal te mtha' gcig tu 'khod do/_/mtha' gcig tu 'khod nas rgyal po'i khab pa'i tshong pa rab tu mang po dag gis tshe dang ldan pa kun dga' bo la 'di skad ces smras so/_/btsun pa kun dga' 
[\[170a\]]
[\[170a.1\]]bo bcom ldan 'das shul dag tu ji tsam du gshegs/_shes ldan dag 'di lta ste/_dper na 'khor los sgyur ba'i rgyal po tsam du'o/_/btsun pa kun dga' bo 'khor los sgyur ba'i rgyal po ji tsam du mchi/_shes ldan dag 'khor los sgyur ba'i rgyal po ni 
[\[170a.2\]]lam dag tu rgyang grags bcur 'gro'o/_/de dag gis rgyang grags bcu bcur bcom ldan 'das dge slong gi dge 'dun dang bcas pa'i tshogs dag bshams shing /_de dag gis zhal zas grang cha gang dag yin pa de dag ni de nyid kyi nyin mo sta gon byas/_drod bag gang dag yin 
[\[170a.3\]]pa de dag ni nyi ma re re zhing sta gon byed do/_/de nas bcom ldan 'das dul ba/_'khor dul ba dang ldan pa/_zhi ba 'khor zhi ba dang ldan pa/_grol ba 'khor grol ba dang ldan pa/_dbugs phyin pa 'khor dbugs phyin pa dang ldan pa/_thul ba 'khor thul ba dang ldan pa/_
[\[170a.4\]]dgra bcom pa 'khor dgra bcom pa dang ldan pa/_'dod chags dang bral ba 'khor 'dod chags dang bral ba dang ldan pa/_mdzes pa 'khor mdzes pa dang ldan pa/_khyu mchog ltar ba lang gi tshogs kyis yongs su bskor ba/_glang po che ltar glang po che'i phru gu'i tshogs kyis 
[\[170a.5\]]yongs su bskor ba/_seng ge ltar mche ba can gyi tshogs kyis yongs su bskor ba/_ngang pa'i rgyal po ltar ngang pa'i tshogs kyis yongs su bskor ba/_nam mkha' lding ltar bya'i tshogs kyis yongs su bskor ba/_bram ze ltar slob ma'i tshogs kyis yongs su bskor ba/_sman 
[\[170a.6\]]pa mkhas pa ltar nad pa'i tshogs kyis yongs su bskor ba/_dpa' bo ltar ru pa'i tshogs kyis yongs su bskor ba/_sa mkhan ltar lam du zhugs pa'i tshogs kyis yongs su bskor ba/_ded dpon ltar tshong pa'i tshogs kyis yongs su bskor ba/_tshong dpon ltar 'khor gyi 
[\[170a.7\]]tshogs kyis yongs su bskor ba/_mkhar gyi rgyal po ltar blon po'i tshogs kyis yongs su bskor ba/_'khor los sgyur ba ltar bu stong gi tshogs kyis yongs su bskor ba/_zla ba ltar rgyu skar gyi tshogs kyis yongs su bskor ba/_nyi ma ltar 'od zer stong gi tshogs kyis yongs su 
[\[170b\]]
[\[170b.1\]]bskor ba/_yul 'khor srung ltar dri za'i tshogs kyis yongs su bskor ba/_'phags skyes po ltar grul bum gyi tshogs kyis yongs su bskor ba/_mig mi bzang ltar klu'i tshogs kyis yongs su bskor ba/_nor sbyin ltar gnod sbyin gyi tshogs kyis yongs su bskor ba/_thags 
[\[170b.2\]]zangs ris ltar lha ma yin gyi tshogs kyis yongs su bskor ba/_brgya byin ltar sum bcu rtsa gsum pa'i tshogs kyis yongs su bskor ba/_tshangs pa ltar tshangs ris kyi tshogs kyis yongs su bskor ba/_dbang po rnams kyis shin tu dul ba/_spyod lam dang spyod pa ma 'khrugs pa/_
[\[170b.3\]]chu gter ltar ting nge ba/_sprin ltar chu dang bcas pa/_glang po che'i rgyal po ltar dregs pa dang bral ba/_skyes bu chen po'i mtshan sum bcu rtsa gnyis kyis legs par brgyan pa/_dpe byad bzang po brgyad bcus sku rnam par mdzes pa/_'od 'dom gang gis gzugs can brgyan pa/_
[\[170b.4\]]nyi ma stong bas lhag pa'i 'od dang ldan pa/_rin po che'i ri bo 'gro ba ltar kun du bzang ba/_stobs bcu dang /_mi 'jigs pa bzhi dang /_ma 'dres pa'i dran pa nye bar gzhag pa gsum dang /_thugs rje chen po dang ldan pa/_kun shes kauN+Di n+ya dang /_rta thul dang /_bzang ldan dang /_
[\[170b.5\]]rlangs pa dang /_ming chen dang /_grags pa dang /_gang po dang /_dri med dang /_ba lang bdag dang /_lag [{]bzangs [,]bzang [}]la sogs pa nyan thos chen po de dag dang /_gzhan yang dge slong gi dge 'dun rab tu mang pos yongs su bskor cing mdun du bdar te mnyan yod ga la ba de logs su 
[\[170b.6\]]ljongs rgyu zhing gshegs so/_/don mthun de dang shes pa can zhig lhan cig 'gro ba de phongs pa'i dus la bab cing bkres pas nyam thag par gyur nas/_des bsams pa/_bdag gang gis bkres pas nyam thag par mi 'gyur ba'i thabs ci yod snyam nas/_des yang bsams pa/_
[\[170b.7\]]shAkya'i bu'i dge sbyong rnams la skyabs btsal na des bdag bde bar lam du 'gro bar 'gyur ro snyam du rig nas de dge slong rnams kyi gan du song ste smras pa/_khyed cag gi ston pa ni bzang po la mos pa yin te/_de gser gyi gshol gyis zhing rmo bas des khyed cag la zas ro brgya pa 
[\[171a\]]
[\[171a.1\]]dang /_gos 'bum ri ba dang /_khang pa brtsegs pa lnga brgya pa yang rjes su gnang bas khyed cag ni re zhig tshe 'di nyid la yang bde ba la reg par gnas la/_'di nas shi 'phos pa rnams kyang lha rnams kyi nang du skye bar 'gyur ro/_/kho bo cag gi ston pa ni ngan pa 
[\[171a.2\]]la mos pa yin te/_de til gyi tshigs ma'i gshol gyis zhing rmo bas des kho bo cag la gcer bu dang /_sgre byi dang /_sbrang zan dang /_yul rgyu ba dang /_sa la nyal ba las gzhan rjes su ma gnang bas kho bo cag ni re zhig tshe 'di nyid la yang sdug bsngal la reg par gnas shing 
[\[171a.3\]]'di nas shi 'phos pa rnams kyang sems can dmyal ba rnams kyi nang du skye bar 'gyur ro/_/dge slong rnams kyis bsams pa/_shes pa can 'di dad par gyur to snyam nas de dag gis de la smras pa/_shes pa can ji ltar 'tsho/_dka' bas so/_/dge slong rnams kyis lhung bzed 
[\[171a.4\]]kyi lhag ma 'dod dam/_shes pa can des bsams pa/_gal te dge slong rnams kyi lhung bzed kyi lhag ma ma zos na ltogs te 'chi bar 'gyur ro snyam nas des smras pa/_'tshal lo/_/dge slong rnams kyis smras pa/_shes pa can dge slong rnams zan za ba'i mig lam du 'dug 
[\[171a.5\]]shig dang /_dge slong rnams khyod la lhung bzed kyi lhag ma sbyin par 'gyur ro/_/shes pa can de dge slong rnams zan za ba'i mig lam du 'dug pa dang /_dge slong rnams kyis de la lhung bzed kyi lhag ma byin nas de'i slong phor khur bas byur bur byas so/_/de slong phor khur bas 
[\[171a.6\]]byur bur byas pa thogs te phyir byung ba ded dpon gyis mthong nas des smras pa/_shes pa can khyod la khur ba sus byin/_des smras pa/_khyod kyi yon gnas ni dge slong de dag yin la de dag gi yon gnas ni kho bo yin pas kho bo la de dag gis phul lo/_/ded dpon gyis smras pa/_
[\[171a.7\]]shes pa can dge slong rnams kyis khyod la snying rje bas byin na khyod de skad ces de dag gi yon gnas kho bo yin no zhes zer ram/_gal te bcom ldan 'das kyis gsan par gyur na/_bcom ldan 'das kyis 'dul ba la nyan thos rnams kyi bslab pa'i gzhi bca' bar mdzad par 'gyur ba 
[\[171b\]]
[\[171b.1\]]gang yin pa de lta bu'i gnas yod do/_/des smras pa/_ded dpon mad kyang bzhad gad bgyis so/_/lam de nas don mthun tshur 'ong ba dag cig lhags nas don mthun de dang lhan cig shes pa can zhig 'ong ba des de mthong nas smras pa/_shes pa can nyod pa nyod dam/_des smras pa/_
[\[171b.2\]]nyod do/_/gang nas/_des smras pa/_khyim bdag sgre byi 'di dag kho bo la mkho ba stobs par byed do/_/des smras pa/_shes pa can khyod ni byas pa mi shes pa yin te/_'di dag khyod kyi khyim bdag sgre byi dag yin nam/_'di dag las ni lnga brgya pa'i tshogs dag yongs su mya 
[\[171b.3\]]ngan las 'da' bar snang gis/_khyod kyis shes pa can ni gcig 'ga' yang yongs su mya ngan las 'da' bar mthong ngam zhes des tshigs su bcad pa dag smras pa/_ngan pa ci phyir sa la 'bying mi byed/_/ci phyir lce yang tshal pa brgyar mi 'gas/_/khyod kyi lus la ci phyir gsang ba 
[\[171b.4\]]dag_/rdo rje'i ser ba mdung thung mda' mi 'phen/_/ji ltar seng ge'i lhag ma za ba'i wa/_/seng ge nyid la gsod par 'dod pa ltar/_/de bzhin khyod kyang stobs bcu'i 'khyos za zhing /_/stobs bcu nyid la smod byed ma 'phags pa/_/gang du gang la nye bar brten byas na/_/
[\[171b.5\]]mi ngan 'di 'dras 'tsho ba 'thob pa las/_/de nas nges par mdza' bshes dgra rnams la/_/mnyam mdzad blo ldan thams cad mkhyen pa yin/_/mi rnams gang dag byas pa mi shes pa/_/de dag khyi bas shin tu ngan par bsams/_/khyi yang mi la byas pa shes snang na/_/sbrul 
[\[171b.6\]]'dra'i mi dag dug ni gtong bar byed/_/'di ni re zhig byung ba yin te/_sangs rgyas bcom ldan 'das re zhig 'dul ba la nyan thos rnams kyi bslab pa'i gzhi 'cha' bar ni mi mdzad do/_/de nas bcom ldan 'das ko sa la dag tu ljongs rgyu zhing gshegs pa na mnyan yod du byon to/_/
[\[171b.7\]]mnyan yod na skyed mos tshal zhig na yugs sa mo lnga brgya tsam dog pa 'khal zhing 'khod pa de dag gis/_sangs rgyas bcom ldan 'das skyes bu chen po'i mtshan sum bcu rtsa gnyis kyis gzugs can brgyan cing gsal ba/_gzugs can lta bu chos dang ldan pa/_gser phyes 
[\[172a\]]
[\[172a.1\]]btab pa'i mi lta bu/_gser gyi snod na 'dug pa'i mar me lta bu/_gser gyi ri bo 'gro ba lta bu/_rin po che sna tshogs kyis spras pa'i gser gyi mchod sdong lta bu/_grags pa dang /_gsal ba dang /_mi bsnyengs pa dang /_dri ma med pa dang /_rnam par 
[\[172a.2\]]dag pa'i blo dang ldan pa mthong ngo /_/mthong nas kyang 'di lta ste/_dge ba'i rtsa ba bsags pa'i rgyu las byung ba'i sems can gyis dang por sangs rgyas mthong ba na sems nyams bde ba skyed par byed pa de ltar ni lo bcu gnyis su zhi gnas kyis sems goms par byas pa dang /_dbul pos 
[\[172a.3\]]gter mthong ba dang /_bu med pas bu thob pa dang /_rgyal srid la mngon par dga' ba/_rgyal srid la dbang bskur ba yang sems nyams bde ba skyed par mi byed pas de dag bcom ldan 'das ga la ba der dong ste phyin nas/_bcom ldan 'das kyi zhabs gnyis la mgo bos phyag 'tshal te 
[\[172a.4\]]mtha' gcig tu 'khod do/_/mtha' gcig tu 'khod nas bcom ldan 'das kyis de dag gi bsam pa dang /_bag la nyal dang /_khams dang /_rang bzhin thugs su chud nas ci nas kyang de dag gis 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste 
[\[172a.5\]]rgyun du zhugs pa'i 'bras bu mngon sum du byas pa de ltar chos bstan pa mdzad do/_/de dag gis bden pa dag mthong nas gsol pa/_btsun pa bcom ldan 'das kyis bdag cag la gang mdzad pa 'di lta bu ni bdag cag la phas kyang ma bgyis/_mas kyang ma bgyis/_rgyal 
[\[172a.6\]]pos kyang ma bgyis/_lha rnams kyis kyang ma bgyis/_sngon gyi pha mes dag gis kyang ma bgyis/_dge sbyong dang bram ze dag gis kyang ma bgyis/_byams pa dang /_mdza' bshes dang /_rtsa lag gi tshogs kyis kyang ma bgyis te/_khrag dang mchi ma'i rgya mtsho ni bskams/_
[\[172a.7\]]rus pa'i ri dag las ni bsgral/_ngan song gi sgo dag ni bkum/_mtho ris dang thar pa'i sgo dag ni phye/_sems can dmyal ba dang /_dud 'gro dang /[ {]yi dgas [,]yi dwags [}]dag nas ni rkang pa phyung /_lha dang mi rnams kyi nang du ni bzhag_/'khor ba ni mthar bgyis/_thog ma 
[\[172b\]]
[\[172b.1\]]ma mchis pa'i dus nas bsags pa'i 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu ni thob ste/_btsun pa bdag cag ni mngon par zhugs pa lags so/_/btsun pa bdag cag bcom ldan 'das dang /_chos dang /_dge 
[\[172b.2\]]slong gi dge 'dun la skyabs su mchis/_bdag cag dge bsnyen mar gzung du gsol/_deng slan chad nas ji srid 'tsho'i bar du glo ba thag pa nas skyabs su mchi'o/_/de dag gis bsams pa/_gal te bcom ldan 'das mnyan yod du gshegs par gyur na der bdag cag 
[\[172b.3\]]gis skabs kyang mi rnyed kyis/_bdag cag gis 'di nyid du bcom ldan 'das dge slong gi dge 'dun dang bcas pa sang gdugs tshod la spyan drang ngo snyam nas/_de nas rigs kyi bu mo de dag stan las langs te/_bcom ldan 'das ga la ba de logs su thal mo sbyar ba btud 
[\[172b.4\]]nas/_bcom ldan 'das la 'di skad ces gsol to/_/bcom ldan 'das kyis sang dge slong gi dge 'dun dang thabs cig tu bdag cag gi gdugs tshod gsol bar ci gnang /_bcom ldan 'das kyis rigs kyi bu mo de dag la cang mi gsung bas gnang ngo /_/de nas rigs 
[\[172b.5\]]kyi bu mo de dag gis bcom ldan 'das kyis cang mi gsung bas gnang bar rig nas/_bcom ldan 'das kyi zhabs gnyis la mgo bos phyag 'tshal te/_bcom ldan 'das kyi spyan snga nas dong nas/_tshe dang ldan pa kun dga' bo ga la ba der dong ste phyin nas/_tshe dang ldan pa kun 
[\[172b.6\]]dga' bo'i rkang pa gnyis la mgo bos phyag 'tshal te mtha' gcig tu 'khod do/_/mtha' gcig tu 'khod nas rigs kyi bu mo de dag gis tshe dang ldan pa kun dga' bo la 'di skad ces smras so/_/btsun pa kun dga' bo bdag cag gis sangs rgyas la sogs pa dge slong gi dge 'dun 
[\[172b.7\]]sang gdugs tshod la spyan drang na/_btsun pa kun dga' bo kAr ShA pa Na ji tsam gyis sangs rgyas la sogs pa dge slong gi dge 'dun gyi gdugs tshod 'tshal bar 'gyur/_tshe dang ldan pa kun dga' bos smras pa/_kAr ShA pa Na lnga brgyas so/_/de dag gis kAr ShA pa Na re re 
[\[173a\]]
[\[173a.1\]]bsdus te smras pa/_btsun pa kun dga' bos bdag cag la snod spyad dang /_mi blas dang /_gnas mal gyi 'byor pa ma mchis na khyod kyis zhal zas sta gon mdzod cig dang /_bdag cag mchis te brim par bgyi'o/_/kAr ShA pa Na dag zhog shig_/de 
[\[173a.2\]]dag gis kAr ShA pa Na dag mtha' gcig tu bzhag ste dong ngo //_//'dul ba rnam par 'byed pa/_bam po lnga bcu rtsa lnga pa/_khyim bdag mgon med zas sbyin gyis bcom ldan 'das ko sa la dag tu ljongs rgyu zhing gshegs pa na mnyan yod du byon ces thos so/_/
[\[173a.3\]]thos nas kyang bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/_/mtha' gcig tu 'dug nas bcom ldan 'das khyim bdag mgon med zas sbyin la chos dang ldan pa'i bka' mchid kyis yang dag 
[\[173a.4\]]par ston par mdzad/_yang dag par 'dzin du 'jug par mdzad/_yang dag par gzengs stod par mdzad/_yang dag par rab tu dga' bar mdzad do/_/rnam grangs du mar chos dang ldan pa'i bka' mchid kyis yang dag par bstan/_yang dag par 'dzin du bcug_/yang 
[\[173a.5\]]dag par gzengs bstod/_yang dag par rab tu dga' bar mdzad nas cang mi gsung ngo /_/de nas khyim bdag mgon med zas sbyin stan las langs te/_bla gos phrag pa gcig tu byas nas bcom ldan 'das ga la ba de logs su thal mo sbyar ba btud de/_bcom ldan 'das la 'di 
[\[173a.6\]]skad ces gsol to/_/bcom ldan 'das sang bdag gi sdum par dge slong gi dge 'dun dang thabs cig gdugs tshod gsol bar ci gnang /_khyim bdag nga de'i dang por khyim bdag mo lnga brgyas spyan drangs so/_/de nas khyim bdag mgon med zas sbyin gyis bcom ldan 'das kyis 
[\[173a.7\]]bka' stsal pa la mngon par dga' ba dang /_rjes su yi rang ba byas te/_bcom ldan 'das kyi zhabs gnyis la mgo bos phyag 'tshal nas bcom ldan 'das kyi spyan snga nas song ste/_tshe dang ldan pa kun dga' bo ga la ba der song nas phyin pa dang /_tshe dang ldan pa kun dga' bo'i 
[\[173b\]]
[\[173b.1\]]rkang pa gnyis la mgo bos phyag 'tshal te mtha' gcig tu 'dug go/_/des kAr ShA pa Na de dag mthong nas smras pa/_btsun pa kun dga' bo kAr ShA pa Na 'di dag su'i lags/_tshe dang ldan pa kun dga' bos smras pa/_khyim bdag mo lnga brgya tsam gyis bcom ldan 'das dge 
[\[173b.2\]]slong gi dge 'dun dang thabs cig sang khyim gzhan du gdugs tshod la spyan drangs nas de dag gis kAr ShA pa Na 'di dag bzhag gis/_khyod kyis 'di dag dang bdag nyid kyi kAr ShA pa Na gzhan dag bsres te zhal zas bsod pa sta gon gyis la 'dir skur cig_/des kAr ShA pa Na de dag 
[\[173b.3\]]khyer te song nas des kAr ShA pa Na de dag dang bdag nyid kyi kAr ShA pa Na gzhan dag bsres te zhal zas bsod pa sta gon byas nas rgyal byed kyi tshal du bskur ro/_/tshe dang ldan pa kun dga' bos de dag la zhal zas sta gon byas kyis tshur gshegs la sangs rgyas la sogs pa dge slong gi dge 
[\[173b.4\]]'dun la brims shig ces springs pa dang /_de dag lhags te smras pa/_btsun pa kun dga' bo khyod bdag cag gi dge ba'i bshes gnyen lags kyis tshur spyon khyod kyis kyang brim du gsol/_tshe dang ldan pa kun dga' bos brims par brtsams pa dang /_der gcer bu ma gnyis 
[\[173b.5\]]shig 'ongs te/_de gnyis kyis khyim bdag mo de dag la zas bslangs pa na de dag gis smras pa/_zas 'di ni rgyal bu 'di'i yin no/_/gcer bu ma de gnyis kyis tshe dang ldan pa kun dga' bo la rgyal bu bdag cag gnyis ni sdug bsngal ba lags kyis bdag cag gnyis la zas stsol 
[\[173b.6\]]cig ces zas bslangs pa dang /_tshe dang ldan pa kun dga' bos smras pa/_'dug shig dang sbyin no/_/de gnyis 'dug go/_/de na gcig ni rgan mo zhig yin/_cig shos ni gzhon nu ma zhig yin no/_/tshe dang ldan pa kun dga' bos ma bsams par brims pa dang /_
[\[173b.7\]]rgan mo de la ni khur ba gcig byin/_gzhon nu ma de la ni khur ba gnyis byin no/_/rgan mo des khur b+ba gcig po de zos nas des gzhon nu ma la smras pa/_khyod kyis khur ba du thob/_des smras pa/_gnyis thob bo/_/rgan mos smras pa/_rgyal bu des kho mo la ni 
[\[174a\]]
[\[174a.1\]]khur ba gcig byin la/_khyed la gnyis byin pa las na rgyal bu des khyod don du gnyer gyis sta gon gyis shig_/gzhon nu mas smras pa/_des btsun mo'i 'khor rgyas pa spangs te rab tu byung bas dri ma'i rdzab can kho mo lta bu don du gnyer bar ga la 'gyur/_rgan mos 
[\[174a.2\]]smras pa/_skyes pa dag ni bud med sna tshogs dag la bud med kyi 'dun pa yod pas rgyal bu 'dis khyod don du gnyer gyis sta gon gyis shig_/dge slong don nyung ngu dag ci'i phyir dge slong dag gcer bu pa dang /_gcer bu ma kun du rgyu dang /_kun du rgyu mo la rang gi lag nas bca' ba dang /_
[\[174a.3\]]bza' ba sbyin par byed ces smod par byed/_phyar ka gtong bar byed/_kha zer bar byed pa'i skabs de dge slong rnams kyis bcom ldan 'das la gsol to/_/de nas bcom ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba 
[\[174a.4\]]la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/_sangs rgyas bcom ldan 'das kyis tshe dang ldan pa kun dga' bo la rmas pa/_kun dga' bo khyod gcer bu pa dang /_gcer bu ma kun 
[\[174a.5\]]du rgyu dang /_kun du rgyu mo la rang gi lag nas bca' ba dang bza' ba sbyin par byed pa bden nam/_btsun pa mad do/_/sangs rgyas bcom ldan 'das kyis mi brtson pa dang /_mi sbyor ba dang /_ma brtags par spyod pa rnam par smad pa mdzad do/_/de nas bcom ldan 'das kyis 
[\[174a.6\]]brtson pa dang /_sbyor ba dang /_brtags te spyod pa'i bsngags pa brjod nas dge slong rnams la bka' stsal pa/_dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi 'di ltar bca' bar bya ste zhes bya ba la sogs pa snga ma 
[\[174a.7\]]bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge slong gang gcer bu pa'am/_gcer bu ma kun du rgyu'am/_kun du rgyu mo la rang gi lag nas bca' ba dang bza' ba sbyin na ltung byed do/_/yang dge slong gang zhes bya ba ni chos 
[\[174b\]]
[\[174b.1\]]'di pa'o/_/gcer bu pa'am/_gcer bu ma kun du rgyu'am/_kun du rgyu mo la rang gi lag nas zhes bya ba ni lag pas lag par ro/_/bca' ba dang bza' ba zhes bya ba ni bca' ba lnga dang bza' ba lnga'o/_/sbyin na zhes bya ba ni bsab mi dgos par ro/_/ltung byed do zhes bya ba ni 
[\[174b.2\]]sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang /_log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par 
[\[174b.3\]]byed pa ste/_des na ltung byed do zhes gsungs so/_/de la ltung bar ji ltar 'gyur zhe na/_dge slong gis ji tsam cung zad gcer bu pa'am/_gcer bu ma kun du rgyu'am/_kun du rgyu mo la rang gi lag nas bca' ba dang /_bza' ba sbyin na thams cad du ltung byed du 'gyur ro/_/nye 
[\[174b.4\]]du dang /_nad pa dang /_sdig pa can gyi lta ba'i rnam pa las dbral bar 'dod pa yin na ltung ba med do/_/dum bur byas te sbyin pa dang /_gzhan sbyin du 'jug pa la ltung ba med do/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa 
[\[174b.5\]]la ltung ba med do/_/gcer bu pa la sbyin pa'i ltung byed de bzhi bcu rtsa bzhi pa rdzogs [{]s+ho[,]so[}]//_//sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/ko sa lar byung ba'i rgyal po gsal rgyal gyis ri brags pa zhig log nas 
[\[174b.6\]]der ru pa gcig btang ba dang /_de bcom zhing rab tu bcom ste phyir 'ongs so/_/ru pa gnyis pa dang /_gsum pa btang ba dang de yang bcom bzhin rab tu bcom ste phyir 'ongs nas blon po rnams kyis ko sa lar byung ba'i rgyal po gsal rgyal la smras pa/_lha ri brags pa'i dpung ni skyes 
[\[174b.7\]]lha'i dpung ni nyams pas/_gal te lha nyid der rang ma gshegs na ri brags pa phebs dka' bar 'gyur na/_lhas rang nyid der gshegs par mdzad du gsol/_ko sa lar byung ba'i rgyal po gsal rgyal gyis nga'i yul na mtshon gyis 'tsho ba gang dag 'khod pa de dag thams cad 
[\[175a\]]
[\[175a.1\]]'dong bar bya'o/_/gang mi 'gro ba des chad par kAr ShA pa Na lnga brgya dbul bar bya'o zhes dril bsgrags pa byed du bcug ste/_rgyal po'i dpung gi tshogs yan lag bzhi pa 'phags pa dang /_drug sde dag gis smras pa/_dga' bo nye dga' gsus po che'i dpung gi 
[\[175a.2\]]tshogs yan lag bzhi pa ci 'dra bltas 'dong ngo zhes de dag lam kar dong ste 'khod pa dang /_ji tsam glang po che pa'i tshogs 'ongs nas drug sde dag gis de dag la rmas pa/_shes ldan dag gar 'dong /_'phags pa dag ko sa lar byung ba'i rgyal po gsal rgyal gyis ri brags pa zhig 
[\[175a.3\]]log pa de 'bebs su mchi'o/_/bkren pa dag glang po che 'di lta bu dag gis ri brags pa phebs par 'gyur ram/_khyod kyi glang po che 'di dag ni phag 'dra la/_ri brags pa'i glang po che dag ni ri bo brtsegs pa 'dra bas/_khyed cag phar 'gro ba yod kyang phyir ldog pa med kyis phyir deng la 
[\[175a.4\]]pha ma dag la til gyi chu byin la gzod deng shig_/de dag mtha' gcig tu dong ste sems khong du chud cing 'khod do/_/de nas rta pa'i tshogs 'ongs nas drug sde dag gis de dag la rmas pa/_shes ldan dag gar 'dong /_'phags pa dag ko sa lar byung ba'i rgyal po gsal rgyal gyis 
[\[175a.5\]]ri brags pa zhig log pa de 'bebs su mchi'o/_/bkren pa dag rta 'di lta bu dag gis ri brags pa phebs par 'gyur ram/_khyed kyi rta 'di dag ni bong bu 'dra la/_ri brags pa'i rta dag ni glang po che'i phru gu 'dra bas khyed cag phar 'gro ba yod kyang phyir ldog pa med kyis phyir deng la pha ma 
[\[175a.6\]]dag la til gyi chu byin la gzod deng shig_/de dag mtha' gcig tu dong ste sems khong du chud cing 'khod do/_/de nas shing rta pa'i tshogs 'ongs nas drug sde dag gis de dag la rmas pa/_shes ldan dag gar 'dong /_'phags pa dag ko sa lar byung ba'i rgyal po gsal rgyal gyis 
[\[175a.7\]]ri brags pa zhig log pa de 'bebs su mchi'o/_/bkren pa dag shing rta 'di lta bu dag gis ri brags pa phebs par 'gyur ram/_khyod kyi shing rta 'di dag ni shing rta zhig pa 'dra la/_ri brags pa'i shing rta dag ni gzhal med khang 'dra bas khyed cag phar 'gro ba yod kyang phyir ldog pa 
[\[175b\]]
[\[175b.1\]]med kyis phyir deng la pha ma dag la til gyi chu byin la gzod deng shig_/de dag mtha' gcig tu dong ste sems khong du chud cing 'khod do/_/de nas dpung bu chung gi tshogs 'ongs nas drug sde dag gis de dag la rmas pa/_shes ldan dag gar 'dong /_'phags pa dag ko sa lar 
[\[175b.2\]]byung ba'i rgyal po gsal rgyal gyis ri brags pa zhig log pa de 'bebs su mchi'o/_/bkren pa dag mi 'di lta bu dag gis ri brags pa phebs par 'gyur ram/_khyed kyi mi 'di dag ni rtswa mi 'dra la/_ri brags pa'i mi dag ni gnod sbyin gdug pa 'dra bas khyed cag phar 
[\[175b.3\]]'gro ba yod kyang phyir ldog pa med kyis phyir deng la pha ma dag la til gyi chu byin la gzod deng shig_/de dag mtha' gcig tu dong ste sems khong du chud cing 'khod do/_/ji tsam na ko sa lar byung ba'i rgyal po gsal rgyal 'ongs nas des smras pa/_khyed cag ci'i phyir mi 'dong bar 
[\[175b.4\]]mtha' gcig tu dong ste sems khong du chud cing 'khod/_de dag gis smras pa/_lha bdag cag rgyal bar ga la 'gyur/_'di ltar dge sbyong mgo reg ras yug chen glegs pa 'tshal ba 'di dag mi mchi dgu mchi'o/_/gang dag 'phags pa drug sde dag go/_/shes ldan dag 
[\[175b.5\]]de dag ni dge sbyong hral po dag yin pas de dag gis smras pas khyed la ci gnod deng shig_/ko sa lar byung ba'i rgyal po gsal rgyal gyis bsams pa/_'di dag yang dang yang du bdag la tho 'tsham par 'gyur ro snyam du rig nas mi zhig la smras pa/_kwa'i nang rje tshur shog_/bcom 
[\[175b.6\]]ldan 'das ga la ba der song la nga'i tshig gis bcom ldan 'das kyi zhabs gnyis la mgo bos phyag 'tshal te/_bcom ldan 'das la gnod pa nyung ngam/_nyam nga ba chung ngam/_bskyod pa yang ngam/_'tsho'am/_stobs dang ldan nam/_bde ba la reg par gnas sam/_kha 
[\[175b.7\]]na ma tho ba ma mchis sam zhes snyun gsol la 'di skad ces ko sa lar byung ba'i rgyal po gsal rgyal gyi mchid nas btsun pa 'phags pa 'di dag dmag chas pa la ltar mchis na/_kye ma bcom ldan 'das kyis thugs brtse ba'i slad du gang gis 'phags pa dag dmag chas pa la ltar mchis 
[\[176a\]]
[\[176a.1\]]par mi 'gyur bar dran par bgyi ba chung zhig bca' ba mdzad na legs so zhes gsol cig_/mi des lha bka' bzhin 'tshal zhes ko sa lar byung ba'i rgyal po gsal rgyal las mnyan nas/_bcom ldan 'das ga la ba der song ste phyin nas/_bcom ldan 'das 
[\[176a.2\]]kyi zhabs gnyis la mgo bos phyag 'tshal te mtha' gcig tu 'dug go/_/mtha' gcig tu 'dug nas mi des bcom ldan 'das la 'di skad ces gsol to/_/btsun pa ko sa lar byung ba'i rgyal po gsal rgyal bcom ldan 'das kyi zhabs gnyis la mgo bos phyag 'tshal te/_bcom ldan 
[\[176a.3\]]'das la gnod pa nyung ngam/_nyam nga ba chung ngam/_bskyod pa yang ngam/_'tsho'am/_stobs dang bde ba la reg par gnas sam/_kha na ma tho ba ma mchis sam zhes snyun gsol lo/_/kwa'i nang rje ko sa lar byung ba'i rgyal po gsal rgyal dang khyed bde bar gyur cig_/btsun 
[\[176a.4\]]pa ko sa lar byung ba'i rgyal po gsal rgyal gyi mchid nas/_btsun pa 'phags pa 'di dag dmag chas pa la ltar mchi na/_kye ma bcom ldan 'das kyis thugs brtse ba'i slad du gang gis 'phags pa dag dmag chas pa la ltar mchi bar mi 'gyur bar dran par bgyi ba chung zhig bca' ba 
[\[176a.5\]]mdzad na legs so zhes mchi'o/_/bcom ldan 'das kyis mi de la cang mi gsung bas gnang ngo /_/de nas mi des bcom ldan 'das kyis cang mi gsung bas gnang bar rig nas/_bcom ldan 'das kyi zhabs gnyis la mgo bos phyag 'tshal te/_bcom ldan 'das kyi spyan snga 
[\[176a.6\]]nas song ngo /_/de nas bcom ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang 
[\[176a.7\]]snga ma bzhin te/_sangs rgyas bcom ldan 'das kyis drug sde dag la rmas pa/_dge slong dag khyod dmag chas pa la ltar 'gro ba bden nam/_btsun pa mad do/_/sangs rgyas bcom ldan 'das kyis dge sbyong gi tshul ma yin pa/_rung ba ma yin pa/_rjes su mthun pa ma yin pa 
[\[176b\]]
[\[176b.1\]]tshul dang mthun pa ma yin pa de ni rab tu byung bas bya ba ma yin no zhes rnam par smad pa mdzad do/_/de nas bcom ldan 'das kyis rnam grangs du mas rnam par smad nas dge slong rnams la bka' stsal pa/_dge slong dag de lta bas na phan yon bcu yang dag par gzigs pas 'dul ba 
[\[176b.2\]]la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge slong gang dmag chas pa la ltar 'gro na ltung byed do/_/yang dge slong gang zhes bya ba ni drug 
[\[176b.3\]]sde'am/_gzhan yang de lta bu gang yin pa'o/_/dmag ces bya ba la dmag ni yan lag gcig pa yang yod/_yan lag gnyis pa yang yod/_yan lag gsum pa yang yod/_yan lag bzhi pa yang yod/_dmag yan lag gcig pa gang zhe na/_glang po che 
[\[176b.4\]]pa'i tshogs so/_/dmag yan lag gnyis pa gang zhe na/_glang po che pa'i tshogs dang /_rta pa'i tshogs so/_/dmag yan lag gsum pa gang zhe na/_glang po che pa'i tshogs dang /_rta pa'i tshogs dang /_shing rta pa'i tshogs so/_/dmag yan lag bzhi pa gang zhe na/_glang 
[\[176b.5\]]po che pa'i tshogs dang /_rta pa'i tshogs dang /_shing rta pa'i tshogs dang /_dpung bu chung gi tshogs so/_/chas pa la zhes bya ba ni g.yul 'gyed par mngon par dga' ba la'o/_/ltar 'gro na zhes bya ba ni 'gro na'o/_/ltung byed do zhes bya ba ni sems can dmyal ba dang /_dud 'gro 
[\[176b.6\]]dang /[ {]yi dgas [,]yi dwags [}]ngan song dang /_ngan 'gro dang /_log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/_des na ltung byed do zhes 
[\[176b.7\]]gsungs so/_/de la ltung bar ji ltar 'gyur zhe na/_dge slong ji tsam cung zad dmag chas pa la ltar 'gro na thams cad du ltung byed du 'gyur ro/_/dge slong bsod snyoms la zhugs pa na dmag 'gro ba dang /_gtsug lag khang lam ka na 'dug pa dang /_dmag gtsug lag 
[\[177a\]]
[\[177a.1\]]khang du 'ongs pa dang /_rgyal po dang /_btsun mo dang /_gzhon nu dang /_zhang blon dang /_khrom gyi ru sna dang /_grong rdal gyi mi dang /_ljongs kyi mis bkug pa la ltung ba med do/_/bar chad brgyad po dag las bar chad gang yang rung ba nye bar gnas par gyur pa la 
[\[177a.2\]]ltung ba med do/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/dmag la lta ba'i ltung byed de bzhi bcu rtsa lnga pa rdzogs [{]s+ho[,]so[}]//_//sangs rgyas bcom ldan 'das mnyan yod na rgyal byed kyi tshal mgon med 
[\[177a.3\]]zas sbyin gyi kun dga' ra ba na bzhugs so/_/ri brags pa de de lta na yang ma phebs nas/_rgyal pos de nyid du phru ma btab ste 'dug pa dang /_blon po rnams kyis smras pa/_lha khyim bdag mgon med zas sbyin ni bsod nams kyi rnam par smin pa can dbang che bar grags pa lags pas/_
[\[177a.4\]]gal te de mchis par gyur na/_de'i mthus ri brags pa 'di phebs par 'gyur ba gang lags pa de lta bu'i gnas mchis par 'gyur gda'o/_/rgyal pos khyim bdag mgon med zas sbyin la khyim bdag mthong bar 'dod do zhes yi ge spring ba dang /_khyim bdag mgon med zas sbyin 
[\[177a.5\]]der 'ongs so/_/de lta na yang ri brags pa de ma phebs nas ko sa lar byung ba'i rgyal po gsal rgyal gyis khyim bdag mgon med zas sbyin la smras pa/_khyim bdag khye'u dag mi dran nam/_lha khye'u dag ni mi dran te/_'di ltar 'phags pa dag mthong bar 'tshal lo/_/ko sa lar byung 
[\[177a.6\]]ba'i rgyal po gsal rgyal gyis dge 'dun la 'phags pa dag mthong bar 'tshal lo zhes yi ge springs pa dang /_dge skos kyis dge 'dun gyi dbus su yi ge bklags te/_gang der 'gro bar spro ba des tshul shing long shig ces tshul shing brims pa dang /_dge slong gnas brtan 
[\[177a.7\]]gnas brtan dag gis smras pa/_kho bo cag ni rgan po sbyor mi bzod pa dag yin pas der 'gro ni mi nus so/_/dge slong gsar bu gsar bu dag gis smras pa/_der chos bstan par bya dgos na bdag cag ni thos pa nyung ba yin pas chos ston par ni mi nus na der chu brim par bya'am ci 
[\[177b\]]
[\[177b.1\]]bdag cag kyang der 'gro mi nus so/_/drug sde dag gis smras pa/_dga' bo nye dga' ji srid du bcom ldan 'das bzhugs shing bdag cag gson pa de srid du bstan pa gnas la/_bcom ldan 'das yongs su mya ngan las 'das shing bdag cag dus la bab na bstan pa nub par brjod 
[\[177b.2\]]par bya ste/_ji srid du bdag cag gson pa de srid du bstan pa la gces pa bskyed par byas/_tshul shing blang ngo zhes de dag gis tshul shing blangs te/_der dong nas rgyal po la chos bstan pas rgyal po mngon par dad par byas so/_/btsun mo dang /_gzhon nu dag dang /_zhang blon dang /_
[\[177b.3\]]khrom gyi ru sna dag la yang chos bstan pas skye bo phal po che'i tshogs mngon par dad par byas so/_/ko sa lar byung ba'i rgyal po gsal rgyal gyis blon po rnams la smras pa/_ri brags pa bskor du 'dong ngo zhes de dag 'phags pa dang /_drug sde dag gis smras pa/_dga' bo nye dga' bdag 
[\[177b.4\]]cag gis yun ji srid du gzhan gyi spyod lam gyis gnas par bya/_rang gi spyod lam gyis gnas par byas/_gsus po che'i dmag ci 'dra ba ltar 'dong ngo zhes de dag lam kar dong ste 'khod pa dang /_ji tsam na glang po che pa'i tshogs 'ongs nas de dag gis smras pa/_'phags pa dag 
[\[177b.5\]]shul phye shig shul phye shig_/ci bya/_glang po che'i tshogs mchi'o/_/bkren pa dag 'di 'dra ba dag glang po che yin nam/_phag pa dag 'dra'o zhes de dag gis de dag gi mche ba dag nas bzung ste mtha' gcig tu bor ro/_/ji tsam na rta pa'i tshogs 'ongs nas de dag gis 
[\[177b.6\]]smras pa/_'phags pa dag shul phye shig shul phye shig_/ci bya/_rta pa'i tshogs mchi'o/_/bkren pa dag 'di 'dra ba dag rta yin nam/_bong bu dag 'dra'o zhes de dag gis de dag gi mjug ma dag nas bzung ste mtha' gcig tu bor ro/_/ji tsam na shing rta pa'i tshogs 'ongs 
[\[177b.7\]]nas de dag gis smras pa/_'phags pa dag shul phye shig shul phye shig_/ci bya/_shing rta pa'i tshogs mchi'o/_/bkren pa dag 'di 'dra ba dag shing rta yin nam/_shing rta zhig pa dag 'dra'o zhes de dag gis de dag gi srog shing dag nas bzung ste mtha' gcig tu bor ro/_/
[\[178a\]]
[\[178a.1\]]ji tsam na dpung bu chung gi tshogs 'ongs nas de dag gis smras pa/_'phags pa dag shul phye shig shul phye shig_/ci bya/_dpung bu chung gi tshogs mchi'o/_/bkren pa dag 'di 'dra ba dag mi yin nam/_rtswa mi dag 'dra'o zhes de dag gis de dag gi gnya' ba 
[\[178a.2\]]dag nas bzung ste mtha' gcig tu bor nas de dag sems khong du chud cing 'khod do/_/ji tsam na ko sa lar byung ba'i rgyal po gsal rgyal 'ongs nas des smras pa/_shes ldan dag ci'i phyir khyed cag mi 'dong bar sems khong du chud cing 'khod/_lha bdag cag rgyal bar ga la 'gyur/_'di 
[\[178a.3\]]ltar dge sbyong mgo reg ras yug chen glegs pa 'tshal ba 'di dag mi mchi dgu mchi'o/_/gang dag_/'phags pa drug sde dag go/_/shes ldan dag 'di dag ni dge sbyong hral po dag yin pas de dag gis smras pas khyed la ci gnod deng shig_/ko sa lar byung ba'i rgyal po gsal 
[\[178a.4\]]rgyal gyis bsams pa/_'di dag bdag la yang dang yang du tho 'tsham par 'gyur ro snyam du rig nas mi zhig la smras pa/_kwa'i nang rje tshur shog_/bcom ldan 'das ga la ba der song la nga'i tshig gis bcom ldan 'das kyi zhabs gnyis la mgo bos phyag 'tshal te/_bcom ldan 
[\[178a.5\]]'das la gnod pa nyung ngam/_nyam nga ba chung ngam/_bskyod pa yang ngam/_'tsho'am/_stobs dang bde ba la reg par gnas sam/_kha na ma tho ba ma mchis sam zhes snyun gsol la 'di skad ces/_btsun pa ko sa lar byung ba'i rgyal po gsal rgyal gyi mchid nas btsun pa 
[\[178a.6\]]'phags pa 'di dag dmag chas pa la ltar mchis nas shin tu yun ring por dmag gi nang na gnas na kye ma bcom ldan 'das kyis thugs brtse ba'i slad du gang gis 'phags pa dag dmag chas pa la ltar mchis nas/_shin tu yun ring por dmag gi nang na gnas par mi 'gyur bar bcom 
[\[178a.7\]]ldan 'das kyis 'phags pa rnams la dran par bgyi ba cung zhig bca' ba mdzad na legs so zhes gsol cig_/mi des lha bka' bzhin 'tshal zhes ko sa lar byung ba'i rgyal po gsal rgyal las mnyan nas/_bcom ldan 'das ga la ba der song ste phyin nas/_bcom ldan 'das kyi 
[\[178b\]]
[\[178b.1\]]zhabs gnyis la mgo bos phyag 'tshal te mtha' gcig tu 'dug go/_/mtha' gcig tu 'dug nas mi des bcom ldan 'das la 'di skad ces gsol to/_/bcom ldan 'das ko sa lar byung ba'i rgyal po gsal rgyal bcom ldan 'das kyi zhabs gnyis la mgo bos phyag 'tshal te/_
[\[178b.2\]]bcom ldan 'das la nyam nga ba nyung ngam/_gnod pa chung ngam/_bskyod pa yang ngam/_'tsho'am/_stobs dang ldan nam/_bde ba la reg par gnas sam/_kha na ma tho ba ma mchis sam zhes snyun gsol lo/_/kwa'i nang rje ko sa lar byung ba'i rgyal po gsal rgyal dang khyod bde 
[\[178b.3\]]bar gyur cig_/btsun pa ko sa lar byung ba'i rgyal po gsal rgyal gyi mchid nas btsun pa 'phags pa 'di dag dmag chas pa la ltar mchis nas shin tu yun ring por dmag gi nang na gnas na/_kye ma bcom ldan 'das kyis thugs brtse ba'i slad du gang gis 'phags pa dag 
[\[178b.4\]]dmag chas pa la ltar mchis nas shin tu yun ring por dmag gi nang na gnas par mi 'gyur bar/_bcom ldan 'das kyis 'phags pa rnams la dran par bgyi ba cung zhig bca' ba mdzad na legs so zhes mchi'o/_/bcom ldan 'das kyis mi de la cang mi gsung bas gnang ngo /_/
[\[178b.5\]]de nas mi des bcom ldan 'das kyis cang mi gsung bas gnang bar rig nas bcom ldan 'das kyi spyan snga nas song ngo /_/de nas bcom ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/
[\[178b.6\]]sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/_sangs rgyas bcom ldan 'das kyis drug sde dag la rmas pa/_dge slong dag khyed dmag chas pa la ltar song nas shin tu yun ring por dmag gi nang na gnas pa 
[\[178b.7\]]bden nam/_btsun pa mad do/_/sangs rgyas bcom ldan 'das kyis dge sbyong gi tshul ma yin pa/_rjes su mthun pa ma yin pa/_rung ba ma yin pa/_tshul dang mthun pa ma yin pa de ni rab tu byung bas bya ba ma yin no zhes rnam par smad pa mdzad do/_/de nas bcom ldan 'das 
[\[179a\]]
[\[179a.1\]]kyis rnam grangs du mas rnam par smad nas dge slong rnams la bka' stsal pa/_dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos 
[\[179a.2\]]rnams kyis 'dul ba la bslab pa'i gzhi 'di ltar gdon par bya ste/_dge slong la dmag chas pa la ltar 'gro ba de lta bu'i rkyen zhig byung na dge slong des dmag de'i nang du zhag gnyis tshun chad gnas par bya'o/_/de las lhag par gnas na ltung byed do/_/dge slong la zhes bya ba ni drug 
[\[179a.3\]]sde'am/_gzhan yang de lta bu gang yin pa la'o/_/dmag ces bya ba la dmag ni yan lag gcig pa yang yod/_yan lag gnyis pa yang yod/_yan lag gsum pa yang yod/_yan lag bzhi pa yang yod do/_/dmag yan lag gcig pa gang zhe na/_glang po che 
[\[179a.4\]]pa'i tshogs so/_/dmag yan lag gnyis pa gang zhe na/_glang po che pa'i tshogs dang rta pa'i tshogs so/_/dmag yan lag gsum pa gang zhe na/_glang po che pa'i tshogs dang /_rta pa'i tshogs dang /_shing rta pa'i tshogs so/_/dmag yan lag bzhi pa gang zhe na/_glang po 
[\[179a.5\]]che pa'i tshogs dang /_rta pa'i tshogs dang /_shing rta pa'i tshogs dang /_dpung bu chung gi tshogs so/_/chas pa la zhes bya ba ni g.yul 'gyed par mngon par dga' ba la'o/_/ltar 'gro ba zhes bya ba ni rgyu gang gis so/_/de lta bu'i rkyen zhig byung na zhes bya ba ni rgyal po dang /_btsun 
[\[179a.6\]]mo dang /_gzhon nu dang /_zhang blon dang /_khrom gyi ru sna dang /_grong rdal gyi mi dang /_ljongs kyi mis bkug na'o/_/dge slong des zhes bya ba ni dge slong gang yin pa des so/_/dmag de'i nang du zhes bya ba ni dmag chas pa de'i nang du'o/_/zhag gnyis tshun cad gnas par 
[\[179a.7\]]bya'o zhes bya ba ni zhag gnyis kyi mtha' tshun cad gnas par bya ba'o/_/de las lhag par gnas na zhes bya ba ni de las 'das par gnas na'o/_/ltung byed do zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang /_log par ltung ba dag 
[\[179b\]]
[\[179b.1\]]tu 'tshod par byed/_sreg par byed/_ltung bar byed pa'o/_/gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/_des na ltung byed do zhes gsungs so/_/de la ltung bar ji ltar 'gyur zhe na/_dge slong gis ji 
[\[179b.2\]]tsam du cung zad zhag gnyis las lhag par dmag gi nang na gnas na thams cad du ltung byed du 'gyur ro/_/rgyal po dang /_btsun mo dang /_gzhon nu dang /_zhang blon dang /_khrom gyi ru sna dang /_grong rdal gyi mi dang /_ljongs kyi mi na re 'dug shig ces zer ba la ltung ba med do/_/bar 
[\[179b.3\]]chad brgyad po dag las bar chad gang yang rung bas nye bar gnas par 'gyur na ltung ba med do/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/dmag gi nang na gnas pa'i ltung byed de/_bzhi bcu rtsa drug pa 
[\[179b.4\]]rdzogs [{]s+ho[,]so[}]//_//sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/ri brags pa de de lta na yang ma phebs nas/_ko sa lar byung ba'i rgyal po gsal rgyal gyis khyim bdag mgon med zas sbyin la smras pa/_khyim 
[\[179b.5\]]bdag khye'u dag mi dran nam/_lha khye'u dag ni mi dran te 'di ltar 'phags pa dag mthong bar 'tshal lo/_/ko sa lar byung ba'i rgyal po gsal rgyal gyis dge slong gi dge 'dun la 'phags pa dag mthong bar 'tshal lo zhes yi ge springs pa dang /_dge skos kyis dge 'dun gyi dbus 
[\[179b.6\]]su yi ge bklags te/_gang der 'gro bar spro ba des tshul shing long shig ces tshul shing brims pa dang /_dge slong gnas brtan gnas brtan dag gis smras pa/_kho bo cag ni rgan po sbyor mi bzod pa dag yin pas der 'gro mi nus so/_/dge slong gsar bu gsar bu dag gis smras pa 
[\[179b.7\]]der chos bstan par bya dgos na bdag cag ni thos pa nyung ba yin pas chos ston par ni mi nus na der chu brim par bya'am ci bdag cag kyang der 'gro mi nus so/_/drug sde dag gis smras pa/_dga' bo nye dga' ji srid du bcom ldan 'das bzhugs shing bdag cag gson pa de srid du bstan pa 
[\[180a\]]
[\[180a.1\]]gnas la/_bcom ldan 'das yongs su mya ngan las 'das shing bdag cag dus la bab na bstan pa nub par brjod par bya ste/_ji srid du bdag cag gson pa de srid du bstan pa la gces pa bskyed par byas/_tshul shing blang ngo zhes de dag gis tshul shing 
[\[180a.2\]]blangs te der dong nas rgyal po la chos bstan pas rgyal po mngon par dad par byas so/_/btsun mo dang /_gzhon nu dag dang /_zhang blon dang /_khrom gyi ru sna dag la yang chos bstan pas skye bo phal po che'i tshogs mngon par dad par byas so/_/ko sa lar byung ba'i rgyal po 
[\[180a.3\]]gsal rgyal gyis blon po rnams la smras pa/_deng la g.yul shoms shig dang ri brags pa bskor bar bya'o/_/de dag gis g.yul bsham par brtsams pa dang /_drug sde dag gis smras pa/_dga' bo nye dga' bdag cag gis yun ji srid du gzhan gyi spyod lam gyis 
[\[180a.4\]]gnas par bya/_rang gi spyod lam gyis gnas par byas/_gsus po che'i rgyal mtshan gyi mchog dang /_dpung gi mchog dang /_g.yul bkod cing bshams pa'i dmag la lta ba nyams su myong bar byas 'dong ngo zhes de dag glang po che pa'i tshogs kyi gan du dong ste dris pa/_shes 
[\[180a.5\]]ldan dag ci byed/_de dag gis smras pa/_'phags pa dag bkod pa shom mo/_/drug sde dag gis smras pa/_bkren pa dag glang po che bcos ma 'di lta bu dag phyogs 'dir 'jog gam 'di sol cig ces de dag gis de dag gi mche ba dag nas bzung ste mtha' gcig tu bor ro/_/
[\[180a.6\]]de dag rta pa'i tshogs kyi gan du dong ste dris pa/_shes ldan dag ci byed/_de dag gis smras pa/_'phags pa dag bkod pa shom mo/_/drug sde dag gis smras pa/_bkren pa dag rta theng po 'di lta bu dag phyogs 'dir 'jog gam 'di sol cig ces de dag gis de dag gi 
[\[180a.7\]]mjug ma dag nas bzung ste mtha' gcig tu bor ro/_/de dag shing rta pa'i tshogs kyi gan du dong ste dris pa/_shes ldan dag ci byed/_de dag gis smras pa/_'phags pa dag bkod pa shom mo/_/drug sde dag gis smras pa/_bkren pa dag shing rta zhig pa 'di lta bu dag 
[\[180b\]]
[\[180b.1\]]phyogs 'dir 'jog gam 'di sol cig ces de dag gis de dag gi srog shing dag nas bzung ste mtha' gcig tu bor ro/_/de dag dpung bu chung gi tshogs kyi gan du song ste dris pa/_shes ldan dag ci byed/_de dag gis smras pa/_'phags pa dag bkod pa shom mo/_/
[\[180b.2\]]drug sde dag gis smras pa/_bkren pa dag mi zhar ba'i 'di lta bu dag phyogs 'dir 'jog gam 'di sol cig ces de dag gis de dag gi gnya' ba dag nas bzung ste mtha' gcig tu bor ro/_/drug sde dag de dag gi mdun logs su ri brags pa dang ha cang thag mi ring bar 'khod de blag 
[\[180b.3\]]cor gyis sgra phyung ba dang /_de dag gis bsams pa/_ri brags pa dag rdzong nas rlugs te byung ngo snyam du rig nas skrag cing sngangs te 'bros par brtsams pa dang /_drug sde dag myur ba myur bar dong ste/_khrom gyi ru sna'i mdun du 'khod nas smras pa/_shes ldan dag ci'i phyir 
[\[180b.4\]]'bros/_de dag gis smras pa/_'phags pa dag ri brags pa dag rdzong nas rlugs te byung ngo /_/drug sde dag gis smras pa/_bkren pa dag de ni kho bo cag gis ku re cung zhig byas pa yin te/_gal te ri brags pa dag gis khyed cag de ltar bred ngas par shes shing rig par 
[\[180b.5\]]gyur na nang par snga ba kho nar yang khyed cag gnya' ba dag nas btags te ri brags su khrid par 'gyur gyis ma 'jigs par phyir log shig_/de dag phyogs gcig tu dong ste sems khong du chud cing 'khod do/_/ji tsam na ko sa lar byung ba'i rgyal po gsal rgyal 'ongs nas des 
[\[180b.6\]]smras pa/_shes ldan dag khyed kyis da dung yang g.yul gyi bkod pa ma bshams sam/_de dag gis smras pa/_lha bdag cag rgyal bar ga la 'gyur/_'di ltar dge sbyong mgo reg ras yug chen glegs pa 'tshal ba 'di dag mchis nas bdag cag la tho 'tsham zhing 
[\[180b.7\]]mi mchi dgu mchi'o/_/rgyal pos smras pa/_dge sbyong gang dag_/'phags pa drug sde dag go/_/shes ldan dag 'di dag ni dge sbyong hral po dag yin pas de dag gis smras pa khyed la ci gnod/_deng la g.yul gyi bkod pa shom shig_/ko sa lar byung ba'i rgyal po gsal rgyal gyis bsams pa/_
[\[181a\]]
[\[181a.1\]]'di dag bdag la yang dang yang du tho 'tsham par 'gyur ro snyam du rig nas mi zhig la smras pa/_kwa'i nang rje tshur shog bcom ldan 'das ga la ba der song la nga'i tshig gis bcom ldan 'das kyi zhabs gnyis la mgo bos phyag 'tshal te bcom ldan 'das la gnod pa nyung ngam/_nyam nga ba chung ngam/_bskyod 
[\[181a.2\]]pa yang ngam/_'tsho'am/_stobs dang bde ba la reg par gnas sam/_kha na ma tho ba ma mchis sam zhes snyun gsol la 'di skad ces btsun pa ko sa lar byung ba'i rgyal po gsal rgyal gyi mchid nas btsun pa 'phags pa 'di dag shin tu yun ring por dmag gi nang na gnas pa'i tshe yang 
[\[181a.3\]]bshams pa 'khrug tu mchi zhing rgyal mtshan gyi mchog dang /_dpung gi mchog dang /_g.yul bshams pa'i dmag la lta ba nyams su myong bar bgyid na/_kye ma bcom ldan 'das kyis thugs brtse ba'i slad du gang gis 'phags pa dag shin tu yun ring por dmag gi nang na gnas pa'i tshe 
[\[181a.4\]]yang bshams pa 'khrug tu mi mchi zhing /_rgyal mtshan gyi mchog dang /_dpung gi mchog dang /_g.yul bshams pa'i dmag la lta ba nyams su myong bar bgyid par mi 'gyur bar dran par bgyi ba cung zhig bca' ba mdzad na legs so zhes mchi'o zhes gsol cig_/mi des 
[\[181a.5\]]lha bka' bzhin 'tshal zhes ko sa lar byung ba'i rgyal po gsal rgyal las mnyan nas bcom ldan 'das ga la ba der song ste phyin nas/_bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/_/mtha' gcig tu 'dug nas mi des bcom ldan 'das la 
[\[181a.6\]]'di skad ces gsol to/_/btsun pa ko sa lar byung ba'i rgyal po gsal rgyal bcom ldan 'das kyi zhabs gnyis la mgo bos phyag 'tshal te/_bcom ldan 'das la gnod pa nyung ngam/_nyam nga ba chung ngam/_bskyod pa yang ngam/_'tsho'am/_stobs dang bde ba la reg par 
[\[181a.7\]]gnas sam/_kha na ma tho ba ma mchis sam zhes snyun gsol lo/_/kwa'i nang rje ko sa lar byung ba'i rgyal po gsal rgyal dang khyed bde bar gyur cig_/btsun pa ko sa lar byung ba'i rgyal po gsal rgyal gyi mchid nas 'phags pa 'di dag shin tu yun ring por dmag gi nang na gnas pa'i 
[\[181b\]]
[\[181b.1\]]tshe yang bshams pa 'khrug tu mchi zhing /_rgyal mtshan gyi mchog dang /_dpung gi mchog dang /_g.yul bshams pa'i dmag la lta ba nyams su myong bar bgyid na/_kye ma bcom ldan 'das kyis thugs brtse ba'i slad du gang gis 'phags pa 'di dag shin tu yun ring por dmag gi 
[\[181b.2\]]nang na gnas pa'i tshe yang bshams pa 'khrug tu mi mchi zhing /_rgyal mtshan gyi mchog dang /_dpung gi mchog dang /_g.yul bshams pa'i dmag la lta ba nyams su myong bar bgyid par mi 'gyur bar dran par bgyi ba cung zhig bca' ba mdzad na legs so zhes mchi'o/_/bcom ldan 'das 
[\[181b.3\]]kyis mi de la cang mi gsung bas gnang ngo /_/de nas mi des bcom ldan 'das kyis cang ma gsung bas gnang bar rig nas/_bcom ldan 'das kyi zhabs gnyis la mgo bos phyag 'tshal te bcom ldan 'das kyi spyan snga nas song ngo /_/de nas bcom ldan 'das kyis byung ba 'di dang /_gleng gzhi 'di 
[\[181b.4\]]dang /_skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/_sangs rgyas bcom ldan 'das kyis drug sde dag la rmas pa/_dge 
[\[181b.5\]]slong dag khyed dmag gi nang na gnas pa'i tshe bshams pa 'khrug tu 'gro zhing /_rgyal mtshan gyi mchog dang /_dpung gi mchog dang /_g.yul bshams pa'i dmag la lta ba nyams su myong bar byed pa bden nam/_btsun pa mad do/_/sangs rgyas bcom ldan 'das kyis dge sbyong gi 
[\[181b.6\]]tshul ma yin pa/_rjes su mthun pa ma yin pa/_rung ba ma yin pa/_tshul dang mthun pa ma yin pa de ni rab tu byung bas bya ba ma yin no zhes rnam par smad pa mdzad do/_/de nas bcom ldan 'das kyis rnam grangs du mas rnam par smad nas dge slong rnams la bka' stsal pa/_dge slong 
[\[181b.7\]]dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_dge slong zhag gnyis dmag de'i nang na 
[\[182a\]]
[\[182a.1\]]gnas pa'i tshe yang gal te bshams pa 'khrug tu 'gro'am/_rgyal mtshan gyi mchog gam/_dpung gi mchog gam/_g.yul bshams pa'i dmag la lta ba nyams su myong bar byed na ltung byed do/_/dge slong zhes bya ba ni drug sde'am/_gzhan yang de lta bu gang yin pa'o/_/
[\[182a.2\]]zhag gnyis zhes bya ba ni zhag gnyis tshun chad do/_/dmag ces bya ba la dmag ni yan lag gcig pa yang yod/_yan lag gnyis pa yang yod/_yan lag gsum pa yang yod/_yan lag bzhi pa yang yod do/_/dmag yan lag gcig pa gang zhe na/_glang po che pa'i tshogs 
[\[182a.3\]]so/_/dmag yan lag gnyis pa gang zhe na/_glang po che pa'i tshogs dang /_rta pa'i tshogs so/_/dmag yan lag gsum pa gang zhe na/_glang po che pa'i tshogs dang /_rta pa'i tshogs dang /_shing rta pa'i tshogs so/_/dmag yan lag bzhi pa gang zhe na/_glang po che 
[\[182a.4\]]pa'i tshogs dang /_rta pa'i tshogs dang /_shing rta pa'i tshogs dang /_dpung bu chung gi tshogs so/_/de'i nang na gnas pa'i tshe yang zhes bya ba ni 'dug pa'i tshe yang ngo /_/gal te bshams pa 'khrug tu 'gro'am zhes bya ba ni g.yul la chas pa 'khrug tu 'gro ba'o/_/rgyal mtshan 
[\[182a.5\]]gyi mchog ces bya ba ni rgyal mtshan rnam pa bzhi ste/_khyu mchog gi rgyal mtshan dang /_chu srin gyi rgyal mtshan dang /_seng ge'i rgyal mtshan dang /_klu'i rgyal mtshan no/_/dpung gi mchog ces bya ba ni dpung gi tshogs yan lag bzhi pa ste/_glang po che pa'i tshogs dang /_
[\[182a.6\]]rta pa'i tshogs dang /_shing rta pa'i tshogs dang /_dpung bu chung gi tshogs so/_/g.yul bshams pa'i dmag la lta ba nyams su myong bar byed na zhes bya ba la bshams pa ni rnam pa bzhi ste/_'bru'i kha lta bu dang /_shing rta'i dbyibs lta bu dang /_zla gam gyi rnam pa lta 
[\[182a.7\]]bu dang /_nam mkha' lding gi 'dab ma lta bu'o/_/ltung byed do zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang /_log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba 
[\[182b\]]
[\[182b.1\]]de ma bshags shing so sor ma bshags na dge ba'i chos rnams la sgrib par byed pa ste/_des na ltung byed do zhes gsungs so/_/de la ltung bar ji ltar 'gyur zhe na/_dge slong gis glang po che go bskon pa'i bshams pa 'khrug par byed na ltung byed du 'gyur ro/_/go ma bskon pa'i bshams 
[\[182b.2\]]pa 'khrug par byed na nyes byas su 'gyur ro/_/dge slong gis rta go bskon pa'i bshams pa 'khrug par byed na ltung byed du 'gyur ro/_/go ma bskon pa'i bshams pa 'khrug par byed na nyes byas su 'gyur ro/_/dge slong gis shing rta bcas pa'i bshams pa 'khrug par byed na ltung byed du 'gyur 
[\[182b.3\]]ro/_/ma bcas pa'i bshams pa 'khrug par byed na nyes byas su 'gyur ro/_/dge slong gis dpung bu chung go bskon pa'i bshams pa 'khrug par byed na ltung byed du 'gyur ro/_/go ma bskon pa'i bshams pa 'khrug par byed na nyes byas su 'gyur ro/_/dge slong bshams pa 'khrug 
[\[182b.4\]]tu 'gro na ltung byed du 'gyur ro/_/rgyal mtshan gyi mchog dang /_dpung gi mchog dang /_g.yul bshams pa'i dmag la lta ba nyams su myong bar byed pa'i ltung byed kyang de bzhin no/_/bar chad brgyad po dag las bar chad gang yang rung ba nye bar gnas par gyur pa la ltung ba med do/_/
[\[182b.5\]]las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/dpung gi yan lag nyams su myong bar byed pa'i ltung byed de bzhi bcu rtsa bdun pa rdzogs [{]s+ho[,]so[}]//_//sangs rgyas bcom ldan 'das mnyan yod na rgyal byed kyi 
[\[182b.6\]]tshal mgon med zas sbyin gyi kun dga' ra ba na bzhugs so/_/gang gi tshe tshe dang ldan pa maud gal gyi bu chen pos nye ba 'khor la sogs pa sar pa skyes phran gzhon nu bcu bdun sde'i tshogs dag rab tu phyung /_rdzogs par bsnyen par byas pa de'i tshe na de dag drug sde dag la sten par byed/_
[\[182b.7\]]bsnyen par byed/_bsnyen bkur byed do/_/de nas 'char kas smras pa/_bcu bdun sde dag tshur sheg_/'di dang 'di gyis shig_/de dag gis smras pa/_ci khyod kho bo cag gi slob dpon yin nam mkhan po yin mi byed do/_/des glen pa dag khyed gzhan ci zhig byed ces de 
[\[183a\]]
[\[183a.1\]]dag las gcig brdegs pa dang /_de dag thams cad kyis bdag cag brdegs so/_/bdag cag brdegs so zhes phyis gan du 'gyel te ngu bar brtsams so/_/dge slong rnams kyis smras pa/_tshe dang ldan pa 'char ka ci'i phyir gzhon nu dag la rdeg par byed/_'char 
[\[183a.2\]]kas smras pa/_tshe dang ldan pa dag kho bos gcig brdegs pa dang thams cad sa la 'gyel te ngu'o/_/dge slong rnams kyis bcu bdun sde dag la smras pa/_tshe dang ldan pa dag khyed cag las gcig brdegs na ci'i phyir thams cad sa la 'gyel te ngu /_de dag gis smras pa/_
[\[183a.3\]]gal te ma ngus na thams cad rdeg par 'gyur ro/_/dge slong don nyung ngu dag ci'i phyir dge slong dag khros 'khrugs rngam par gyur te yi ma rangs nas dge slong la rdeg par byed ces smod par byed/_phyar ka gtong bar byed/_kha zer bar byed pa'i skabs de dge slong rnams kyis bcom ldan 
[\[183a.4\]]'das la gsol to/_/de nas bcom ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs 
[\[183a.5\]]pa yang snga ma bzhin te/_sangs rgyas bcom ldan 'das kyis tshe dang ldan pa 'char ka la rmas pa/_'char ka khyod khros 'khrugs rngam par gyur te yi ma rangs nas dge slong la brdegs pa bden nam/_btsun pa mad do/_/sangs rgyas bcom ldan 'das kyis dge sbyong gi tshul ma yin pa/_
[\[183a.6\]]rjes su mthun pa ma yin pa/_rung ba ma yin pa/_tshul dang mthun pa ma yin pa de ni rab tu byung bas bya ba ma yin no zhes rnam par smad pa mdzad do/_/de nas bcom ldan 'das kyis rnam grangs du mas rnam par smad nas dge slong rnams la bka' stsal pa/_dge slong dag de lta bas na phan 
[\[183a.7\]]yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge slong gang khros 'khrugs rngam par gyur te yi ma rangs 
[\[183b\]]
[\[183b.1\]]nas dge slong la rdeg na ltung byed do/_/yang dge slong gang zhes bya ba ni 'char ka'am/_gzhan yang de lta bu gang yin pa'o/_/khros 'khrugs rngam par gyur te yi ma rangs nas zhes bya ba ni khros shing khro ba'i zil gyis non nas so/_/dge slong la zhes bya ba ni chos 'di pa la'o/_/rdeg na zhes bya 
[\[183b.2\]]ba ni rdeg par byed na'o/_/ltung byed do zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang /_log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba de ma bshags shing so sor ma bshags 
[\[183b.3\]]na dge ba'i chos rnams la sgrib par byed pa ste/_des na ltung byed do zhes gsungs so/_/de la ltung bar ji ltar 'gyur zhe na/_nang gis zin pa dang /_phyi rol du 'phangs pa dang /_de gnyi ga dang ldan pas so/_/ji ltar nang gis zin pas she na/_dge slong khros 'khrugs rngam par gyur te yi ma 
[\[183b.4\]]rangs nas dge slong la sor mo gcig gis rdeg par byed na ltung byed du 'gyur ro/_/sor mo gnyis dang /_gsum dang /_bzhi dang /_sor mo lngas rdeg par byed na ltung byed lngar 'gyur ro/_/khu tshur dang /_gru mo dang /_phrag pa dang /_mgo dang /_glo dang /_rgyab dang /_rked pa dang /_brla 
[\[183b.5\]]dang /_pus mo dang /_rje ngar dang /_tha na rkang pa'i mthe bos rdeg par byed na ltung byed du 'gyur te/_de ltar nang gis zin pas so/_/ji ltar phyi rol du 'phangs pas she na/_dge slong khros 'khrugs rngam par gyur te yi ma rangs nas dge slong la mdas 'phen par byed na ltung byed du 'gyur ro/_/mdas 
[\[183b.6\]]ji lta ba de bzhin du lcags mda' dang /_mda' phyed lcags las byas pa dang /_mde'u ste'u ka ma dang /_mde'u be'u so lta bu dang /_mde'u zur bzhi ma dang /_mde'u ka ra bI ra'i 'dab ma lta bu dang /_mde'u bye'u snying ma dang /_'khor lo dang /_rdo rje rtse gcig dang /_mda' bo che dang /_mtshon 
[\[183b.7\]]rtse gcig pa dang /_rgya shug gi tshig gu dang /_tha na yungs kar spar gang 'phen par byed na yungs kar ji snyed lus la phog pa de snyed kyi ltung byed du 'gyur ro/_/yungs kar ji snyed lus la ma phog pa de snyed kyi nyes byas su 'gyur te/_de ltar phyi rol du 'phangs pas so/_/ji ltar de gnyi ga 
[\[184a\]]
[\[184a.1\]]dang ldan pas she na/_dge slong khros 'khrugs rngam par gyur te yi ma rangs nas dge slong la ral gris 'debs na ltung byed du 'gyur ro/_/ral gris ji lta ba de bzhin du shang lang dang /_ral gri so gcig pa dang /_ral gri so gnyis pa dang /_mdung dang /_'phangs 
[\[184a.2\]]mdung dang /_chu gri dang /_rtsa'i nyag ma dang /_tha na phyags mas rdeg par byed na nyag ma ji snyed lus la phog pa de snyed kyi ltung byed du 'gyur ro/_/nyag ma ji snyed lus la ma phog pa de snyed kyi nyes byas su 'gyur te/_de ltar gnyi ga dang ldan pas so/_/brnangs pa dang /_thal lcag gis 
[\[184a.3\]]rig sngags sgrub par byed pa la ltung ba med do/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/rdeg pa'i ltung byed de bzhi bcu rtsa brgyad pa rdzogs [{]s+ho[,]so[}]//_//sangs rgyas bcom ldan 'das mnyan yod na rgyal byed 
[\[184a.4\]]kyi tshal mgon med zas sbyin gyi kun dga' ra ba na bzhugs so/_/gang gi tshe tshe dang ldan pa maud gal gyi bu chen pos nye ba 'khor la sogs pa sar pa skyes phran gzhon nu bcu bdun sde'i tshogs dag rab tu phyung /_rdzogs par bsnyen par byed pa de'i tshe na de dag drug sde dag la sten par byed/_
[\[184a.5\]]snyen par byed/_bsnyen bkur byed do/_/de nas 'char kas smras pa/_bcu bdun sde dag tshur sheg_/'di dang 'di gyis shig_/de dag gis smras pa/_ci khyod kho bo cag gi slob dpon yin nam mkhan po yin/_mi byed do/_/des glen pa dag khyed gzhan ci zhig byed ces de 
[\[184a.6\]]dag las gcig la brdeg par gzas pa dang /_de dag thams cad kyis bdag cag la brdeg par gzas so/_/bdag cag la brdeg par gzas so zhes phyis gan du 'gyel te ngu bar brtsams so/_/dge slong rnams kyis smras pa/_tshe dang ldan pa 'char ka ci'i phyir gzhon nu dag la 
[\[184a.7\]]brdeg par gzas/_'char kas smras pa/_tshe dang ldan pa dag kho bos gcig la brdeg par gzas pa dang thams cad sa la 'gyel te ngu'o/_/dge slong rnams kyis bcu bdun sde dag la smras pa/_tshe dang ldan pa dag khyed cag las gcig la brdeg par gzas na ci'i phyir thams cad sa la 
[\[184b\]]
[\[184b.1\]]'gyel te ngu /_de dag gis smras pa/_gal te ma ngus na gang la ci brdeg gtol med do/_/dge slong don nyung ngu dag ci'i phyir dge slong dag khros 'khrugs rngam par gyur te yi ma rangs nas dge slong la brdeg par gzas par byed ces smod par byed/_phyar ka gtong bar byed/_kha zer bar byed 
[\[184b.2\]]pa'i skabs de dge slong rnams kyis bcom ldan 'das la gsol to/_/de nas bcom ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin 
[\[184b.3\]]du rmed par mdzad pa ste zhes bya ba la sogs pa yang snga ma bzhin te/_sangs rgyas bcom ldan 'das kyis tshe dang ldan pa 'char ka la rmas pa/_'char ka khyod khros 'khrugs rngam par gyur te yi ma rangs nas dge slong la brdeg par gzas pa bden nam/_btsun pa mad do/_/sangs rgyas 
[\[184b.4\]]bcom ldan 'das kyis dge slong gi tshul ma yin pa/_rjes su mthun pa ma yin pa/_rung ba ma yin pa/_tshul dang mthun pa ma yin pa de ni rab tu byung bas bya ba ma yin no zhes rnam par smad pa mdzad do/_/de nas bcom ldan 'das kyis rnam grangs du mas rnam par smad nas dge slong rnams 
[\[184b.5\]]la bka' stsal pa/_dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge slong 
[\[184b.6\]]gang khros 'khrugs rngam par gyur te yi ma rangs nas dge slong la brdeg par gzas na tha na thal mos kyang rung ste ltung byed do/_/yang dge slong gang zhes bya ba ni 'char ka'am/_gzhan yang de lta bu gang yin pa'o/_/khros 'khrugs rngam par gyur te yi ma rangs nas zhes bya ba ni khros shing khro ba'i 
[\[184b.7\]]zil gyis non nas so/_/dge slong la zhes bya ba ni chos 'di pa la'o/_/brdeg par gzas na zhes bya ba ni brdeg par bsham na'o/_/tha na thal mos kyang rung ste zhes bya ba ni tha na thal lcag tsam gzas kyang rung ste'o/_/ltung byed do zhes bya ba ni sems can dmyal ba dang /_dud 'gro dang /_yi 
[\[185a\]]
[\[185a.1\]]dgas ngan song dang /_ngan 'gro dang /_log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/_des na ltung byed do zhes gsungs so/_/
[\[185a.2\]]de la ltung bar ji ltar 'gyur zhe na/_nang gis zin pa dang /_phyi rol du 'phangs pa dang /_de gnyi ga dang ldan pas so/_/ji ltar nang gis zin pas she na/_dge slong khros 'khrugs rngam par gyur te yi ma rangs nas dge slong la sor mo gcig gis brdeg par gzas na ltung byed du 'gyur ro/_/sor 
[\[185a.3\]]mo gnyis dang /_gsum dang /_bzhi dang /_sor mo lngas brdeg par gzas na ltung byed lngar 'gyur ro/_/khu tshur dang /_gru mo dang /_phrag pa dang /_mgo dang /_glo dang /_rgyab dang /_rked pa dang /_brla dang /_pus mo dang /_rje ngar dang /_tha na rkang pa'i mthe bos brdeg par gzas na 
[\[185a.4\]]ltung byed du 'gyur te/_de ltar na nang gis zin pas so/_/ji ltar phyi rol du 'phangs pas she na/_dge slong khros 'khrugs rngam par gyur te yi ma rangs nas dge slong la mda' 'phen pa gzo bar byed na ltung byed du 'gyur ro/_/mda' 'phen pa gzo ba ji lta ba de bzhin du lcags mda' dang /_mda' 
[\[185a.5\]]phyed lcags las byas pa dang /_mde'u ste'u ka ma dang /_mde'u be'u so lta bu dang /_mde'u zur bzhi ma dang /_mde'u ka ra bI ra'i 'dab ma lta bu dang /_mde'u bye'u snying ma dang /_'khor lo dang /_rdo rje rtse gcig dang /_mda' bo che dang /_mtshon rtse gcig dang /_rgya shug gi tshig 
[\[185a.6\]]gu dang /_tha na yungs kar spar gang gzas par byed na yungs kar ji snyed gzas pa de snyed kyi ltung byed du 'gyur te/_de ltar phyi rol du 'phangs pas so/_/ji ltar de gnyi ga dang ldan pas she na/_dge slong khros 'khrugs rngam par gyur te yi ma rangs nas dge slong la ral gris gdab par gzas 
[\[185a.7\]]par byed na ltung byed du 'gyur ro/_/ral gris ji lta ba de bzhin du shang lang dang /_ral gri so gcig pa dang /_ral gri so gnyis pa dang /_mdung dang /_'phangs mdung dang /_chu gri dang /_rtswa'i nyag ma dang /_tha na phyags mas brdeg pa gzas par byed na nyag ma ji snyed gzas pa de snyed kyi 
[\[185b\]]
[\[185b.1\]]ltung byed du 'gyur ro/_/phyags mas ji lta ba bzhin du thur ma'i chags pa dang /_thag pa'i chun pos brdeg pa gzas pa yang de bzhin te/_de ltar gnyi ga dang ldan pas so/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/
[\[185b.2\]]gzas pa'i ltung byed de bzhi bcu rtsa dgu pa rdzogs [{]s+ho[,]so[}]//_//sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/dga' bo la lhan cig gnas pa'i dge slong chos zhes bya ba ngo tsha shes pa/_'gyod pa dang ldan pa/_bsdams 
[\[185b.3\]]pa/_bslab pa 'dod pa zhig yod pa des de ji srid du gnas ngan len kun du spyod par mi shes pa de srid du de dang lhan cig gnas so/_/gang gi tshe des de gnas ngan len kun du spyod par shes pa de'i tshe na de rang bzhin du gnas pa'i dge slong rnams dang lhan cig gnas par brtsams te/_bcom ldan 
[\[185b.4\]]'das kyi bka' lung gis dus gsum du rkang pa la phyag 'tshal du 'gro ba 'ba' zhig byed do/_/de de'i gan du song ste mkhan po gdugs la spyod du mchi'o zhes zhus pa dang /_nye [{]dga'as [,]dgas [}]thos nas smras pa/_bu chos kho bo'i stan yang khyer la song shig_/ci slob dpon yang gdugs la spyod 
[\[185b.5\]]du bzhud dam/_glen pa khyod kyis kho bo la so sor brtag gam/_kho bos mi shes pa'i rnal 'byor spyod pa'i sa gang yod/_bdag slob dpon la so sor rtogs par mi bgyid de/_'di ltar ci slob dpon yang gdugs la spyod du bzhud dam zhes zhu bar byas te gdan 'tshal te mchi'o/_/des 
[\[185b.6\]]de'i stan khyer te nyin mo spyod du song nas/_des de'i stan de shing ljon pa'i drung du bzhag ste dben pa'i phyogs su 'dug nas yid la byed pa bskyed par brtsams so/_/de'i 'og tu nye dga' 'ongs nas chos kyis thag ring po kho na nas de mthong nas smras pa/_slob dpon gdan shing ljon pa'i drung du 
[\[185b.7\]]bzhag gis der bzhud la bzhugs shig_/nye dga' der song nas mgo g.yogs te 'dug pa dang /_des der mos pa ma rnyed nas stan las langs te phyogs bzhir rnam par blta bar brtsams pa dang /_ji tsam na bu mo zhig rgyal byed kyi tshal gyi rib ma dral ba mthong ba nas des chos la chos 
[\[186a\]]
[\[186a.1\]]rib ma 'dral bar byed do zhes bos pa dang /_chos kyis de la smras pa/_slob dpon rgyal byed kyi tshal gyi mdo dgongs shig_/glen pa khyod mdo sde'i mtha' la rton par gyur tam/_bcom ldan 'das kyis dge 'dun gyi rtswa yang yal bar mi 'dor ro zhes ma gsungs sam/_
[\[186a.2\]]kho bo rang nyid song la bzlog par bya'o/_/slob dpon nyid mkhyen no/_/nye dga' song ste smras pa/_bu mo khyod ci'i phyir rgyal byed kyi tshal gyi rib ma 'dral bar byed/_bu mo des 'dzum phyung ba dang /_nye dga' de'i yan lag dang nying lag dag nas mnams te 'o byas nas/_de chos 
[\[186a.3\]]kyi gan du song ste dris pa/_bu chos khyod kyis cung zad mthong ngam/_slob dpon gzhug pa 'dzud pa 'ba' zhig ma gtogs pa gzhan thams cad mthong ngo /_/bu chos su la yang ma zer cig_/slob dpon ji srid du rang bzhin du gnas pa'i dge slong ma mthong ba de srid kyi bar du su la yang mi 
[\[186a.4\]]mchi'o/_/nye [{]dga'as [,]dgas [}]smras pa/_kho bos khyod kyi mkhan po'i gnas ngan len gyi ltung ba 'chab par byed na khyod kho bo'i 'chab par mi byed dam/_chos kyis smras pa/_slob dpon khyod 'chab par mdzad kyang bdag ni 'chab par mi bgyid do zhes zer ba'i skabs de dge slong rnams la brjod 
[\[186a.5\]]pa dang /_dge slong don nyung ngu dag ci'i phyir dge slong dag shes bzhin du dge slong gi gnas ngan len gyi ltung ba 'chab par byed ces smod par byed/_phyar ka gtong bar byed/_kha zer bar byed pa'i skabs de dge slong rnams kyis bcom ldan 'das la gsol to/_/de nas bcom ldan 'das 
[\[186a.6\]]kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/_sangs rgyas bcom ldan 
[\[186a.7\]]'das kyis tshe dang ldan pa nye dga' la rmas pa/_nye dga' khyod shes bzhin du dge slong gi gnas ngan len gyi ltung ba 'chab pa bden nam/_btsun pa mad do/_/sangs rgyas bcom ldan 'das kyis dge sbyong gi tshul ma yin pa/_rjes su mthun pa ma yin pa/_rung ba ma yin pa/_tshul 
[\[186b\]]
[\[186b.1\]]dang mthun pa ma yin pa de ni rab tu byung bas bya ba ma yin no zhes rnam par smad pa mdzad do/_/de nas bcom ldan 'das kyis rnam grangs du mas rnam par smad nas dge slong rnams la bka' stsal pa/_dge slong dag de lta bas na phan yon bcu yang dag par gzigs pas 'dul ba la 
[\[186b.2\]]nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge slong gang shes bzhin du dge slong gi gnas ngan len gyi ltung ba 'chab na ltung byed do/_/yang dge slong 
[\[186b.3\]]gang zhes bya ba ni shAkya'i bu nye dga' 'am gzhan yang de lta bu gang yin pa'o/_/shes bzhin du zhes bya ba ni de rang nyid kyis rig pa'am/_gzhan dag gis brjod pas so/_/dge slong gi zhes bya ba ni chos 'di pa'o/_/gnas ngan len gyi ltung ba zhes bya ba ni gnas ngan len gnyis te/_pham 
[\[186b.4\]]par 'gyur ba kun nas slong ba dang /_dge 'dun lhag ma kun nas slong ba'o/_/ci'i phyir de dag gnas ngan len ces bya zhe na/_ngo bo nyid dang kun nas slong ba las so/_/'chab na zhes bya ba ni mkhyud na'o/_/ltung byed do zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]ngan 
[\[186b.5\]]song dang /_ngan 'gro dang /_log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/_des na ltung byed do zhes gsungs so/_/de la ltung bar 
[\[186b.6\]]ji ltar 'gyur zhe na/_dge slong gis dge slong pham par 'gyur ba'i ltung ba 'byin pa mthong zhing de de la bcab pa'i sems skyed na ji srid du skya rengs ma shar gyi bar du nyes byas su 'gyur la/_skya rengs shar na ltung byed du 'gyur ro/_/dge slong gis dge slong dge 'dun lhag ma'i ltung ba 'byin pa 
[\[186b.7\]]mthong zhing de de la bcab pa'i sems skyed na ji srid du skya rengs ma shar gyi bar du nyes byas su 'gyur la/_skya rengs shar na ltung byed du 'gyur ro/_/dge slong gis dge slong ltung byed kyi ltung ba 'byin pa mthong zhing de de la bcab pa'i sems skyed na ji srid du skya rengs ma shar gyi bar du nyes byas su 'gyur 
[\[187a\]]
[\[187a.1\]]la skya rengs shar na yang nyes byas su 'gyur ro/_/dge slong gis dge slong so sor bshags par bya ba'i ltung ba 'byin pa mthong zhing de de la bcab pa'i sems skyed na ji srid du skya rengs ma shar gyi bar du nyes byas su 'gyur la/_skya rengs shar na yang nyes byas nyid du 'gyur ro/_/dge 
[\[187a.2\]]slong gis dge slong nyes byas kyi ltung ba 'byin pa mthong zhing de de la bcab pa'i sems skyed na ji srid du skya rengs ma shar gyi bar du nyes byas su 'gyur la/_skya rengs shar na yang nyes byas nyid du 'gyur ro/_/bdag la gzhi 'dis bde ba la mi reg pa dang /_dge sbyong gi tshul dang tshangs par spyod pa'i bar 
[\[187a.3\]]chad du 'gyur na ltung ba med do/_/bdag la gzhi 'dis dge 'dun dbye ba dang /_dge 'dun 'khrugs pa dang /_dge 'dun gnyis su 'gyur ba dang /_dge 'dun tha dad par 'gyur na ltung ba med do/_/las dang po pa dang /_smyos pa dang /_sems 'khrugs pa dang /_tshor ba dag gis 
[\[187a.4\]]nyen pa la ltung ba med do/_/gnas ngan len 'chab pa'i ltung byed de lnga bcu pa rdzogs [{]s+ho[,]so[}]//_//'dul ba rnam par 'byed pa/_bam po lnga bcu rtsa drug pa/_sdom la/_bde dang me dang 'dun pa dang /_/rdzogs par ma bsnyen chos dang smras/_/dge tshul kha dog bsgyur 
[\[187a.5\]]ba dang /_/rin po che dang tsha ba'i dus/_/sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/dga' bo la lhan cig gnas pa dge slong chos zhes bya ba ngo tsha shes pa/_'gyod pa dang ldan pa/_bsdams pa/_bslab pa 
[\[187a.6\]]'dod pa zhig yod pa des ji srid du de gnas ngan len kun du spyod par mi shes pa de srid du de dang lhan cig gnas so/_/gang gi tshe des de gnas ngan len kun du spyod par shes pa de'i tshe na de rang bzhin du gnas pa'i dge slong rnams dang lhan cig gnas par brtsams te/_bcom ldan 'das kyi 
[\[187a.7\]]bka' lung gis dus gsum du rkang pa la phyag 'tshal du 'gro ba 'ba' zhig byed do/_/nye [{]dga'as [,]dgas [}]dga' bo la smras pa/_slob dpon chos 'dis kho bo sangs rgyas la sogs pa dge slong gi dge 'dun gyi mdun du tho btsams pa la ltos/_kho bos kyang 'di la nges par gnod pa cung zhig bya'o/_/
[\[187b\]]
[\[187b.1\]]dga' bos smras pa/_dge slong 'di ni ngo tsha shes pa/_'gyod pa dang ldan pa/_bsdams pa/_bslab pa 'dod pa yin pas khyod kyis 'di la gnod pa ci zhig byar yod/_nges par 'di'i zan gcad par bya'o/_/de ni nus so/_/khyim bdag cig gis dga' bo dang nye dga' gnyis zan 
[\[187b.2\]]la mgron du bos pa dang /_nye [{]dga'as [,]dgas [}]bsams pa/_deng chos 'di'i zan gcad par bya'o snyam mo/_/chos dga' bo'i gan du song ste smras pa/_mkhan po bdag bsod snyoms la mchi ba zhu'o/_/dga' bos smras pa/_chos kho bo cag deng khyim bdag cig gis zan la mgron du 
[\[187b.3\]]bos kyis tshur shog la 'di nyid du zan zo shig_/chos kyis smras pa/_bdag mkhan po dang lhan cig sngan cad mgron du bos pa 'ga'ang mchis sam/_nye [{]dga'as [,]dgas [}]smras pa/_chos kho bos gzhan thos la gzhan mthong ste/_kho bos ko khyod ngo tsha shes pa/_'gyod pa dang ldan pa/_
[\[187b.4\]]bsdams pa/_bslab pa 'dod pa yin par shes na khyod mkhan pos mi rung ba'i dngos po yang dag par 'dzin du bcug gam/_ci na gang gi phyir mkhan po'i chos dang ldan pa'i tshig gcod par byed/_bcom ldan 'das kyis 'dul ba las slob dpon dang mkhan pos bsgo ba na khas blang bar 
[\[187b.5\]]bya'o/_/khas mi len na nyes byas su 'gyur ro zhes ma gsungs sam/_de dge slong rab tu grags pas smad pas cang mi smra bar 'dug nas/_des smras pa/_lhung bzed dang chu tshags blangs te mchi'o/_/dga' bos smras pa/_der lhung bzed dang chu tshags kyis ci bya/_der snod bkrus 
[\[187b.6\]]pa las chu btsags pa dag 'thob kyis tshur shog 'dong ngo /_/chos de gnyis dang lhan cig 'phags pa dang bsod snyoms pa zhig gis mthong nas des smras pa/_chos gar 'gro/_mgron du bos par 'gro'o/_/zas kyi tshod shes par gyis shig_/chos kyis smras pa/_zan za bar 'gyur 
[\[187b.7\]]ram/_'on te zan bcad par 'gyur gtol med do/_/de de gnyis dang lhan cig mnyan yod du zhugs pa dang /_de gnyis srang du dong ste tshong khang du 'khod nas nye dga' khyim bdag de'i khyim du song ste zan zos nas phyir 'ongs so/_/de'i 'og tu dga' bo yang khyim bdag de'i khyim du song ste 
[\[188a\]]
[\[188a.1\]]zan za zhing 'dug go/_/chos kyis nye dga' la smras pa/_slob dpon gdugs tshod la bab kyis bzhud do/_/nye [{]dga'as [,]dgas [}]smras pa/_der thams cad sta gon byas zin pas der song ste bza' ba las gzhan pa'i bya ba ci yang med kyis gdugs tshod kyi kha kho nar 'dong ngo /_/chos 
[\[188a.2\]]langs te rkang pa gnyis kyis grib tshod gzhal bar brtsams pa dang /_nye [{]dga'as [,]dgas [}]smras pa/_glen pa khyod kho bo cag gi bslab pa la cung zad yid mi ches sam/_ci khyod kyis snying lam na kho bo cag dus ma yin par za bar 'gyur snyam mam/_kho bo la khyod dang lhan cig smra ba'am 'dug 
[\[188a.3\]]pa bde ba ma yin gyi 'di ltar kho bo gcig pu kho na smra'am 'dug na bdes khyod song shig_/chos kyis bsams pa/_gal te bdag gis lhung bzed dang chu tshags khyer te 'ongs par gyur na bdag bsod snyoms la rgyu bar 'gyur ba zhig na da ni ci byar yang med do snyam nas de gtsug lag khang du song 
[\[188a.4\]]ste/_ji srid du de'i lus la mdangs yod pa de srid du dge ba'i phyogs la tron byas nas/_gang gi tshe de'i lus las mdangs yal ba de'i tshe na glos phab ste nyal ba dang /_dge slong rnams kyis de la smras pa/_tshe dang ldan pa chos gal te zan gzhan gyi yin zhes te lto yang gzhan gyi yin 
[\[188a.5\]]nam/_ci na ji tsam gyis dge ba'i phyogs la tron byed kyang mi nus pa de tsam gyi zan zos/_chos kyis smras pa/_sus zos/_khyod kyis ma zos sam/_ma zos so/_/ci'i phyir des skabs de rgyas par brjod pa dang /_dge slong don nyung ngu dag ci'i phyir dge slong dag ched du bsams te dge 
[\[188a.6\]]slong zan gcod du 'jud ces smod par byed/_phyar ka gtong bar byed/_kha zer bar byed pa'i skabs de dge slong rnams kyis bcom ldan 'das la gsol to/_/de nas bcom ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do zhes bya 
[\[188a.7\]]ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/_sangs rgyas bcom ldan 'das kyis nye dga' la rmas pa/_nye dga' khyod klan ka tshol zhing ci nas kyang dge slong 'di la klan ka btsal bar 
[\[188b\]]
[\[188b.1\]]'gyur ro snyam pa de nyid rkyen du byas te dge slong la 'di skad ces tshe dang ldan pa tshur shog khyim dag tu 'dong dang der khyod la bca' ba dang /_bza' ba ji tsam 'dod pa sbyin du gzhug go zhes smras nas khyod kyis de la sbyin du ma bcug par de'i 'og tu 'di skad ces/_tshe dang ldan pa kho bo la khyod 
[\[188b.2\]]dang lhan cig smra ba'am/_'dug pa bde ba ma yin gyis 'di ltar kho bo gcig pu kho na smra'am 'dug na bdes khyod song shig ces zer zhing zan gcod du 'jug pa bden nam/_btsun pa mad do/_/sangs rgyas bcom ldan 'das kyis dge sbyong gi tshul ma yin pa/_rjes su mthun pa ma 
[\[188b.3\]]yin pa/_rung ba ma yin pa/_tshul dang mthun pa ma yin pa de ni rab tu byung bas bya ba ma yin no zhes rnam par smad pa mdzad do/_/de nas bcom ldan 'das kyis rnam grangs du mas rnam par smad nas dge slong rnams la bka' stsal pa/_dge slong dag de lta bas na phan yon bcu yang dag 
[\[188b.4\]]par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge slong gang klan ka tshol zhing ci nas kyang dge slong 'di la klan ka btsal 
[\[188b.5\]]bar 'gyur ro snyam pa de nyid rkyen du byas te/_dge slong la 'di skad ces tshe dang ldan pa tshur shog_/khyim dag tu 'dong dang der khyod la bca' ba dang bza' ba bsod pa ji tsam 'dod pa sbyin du gzhug go zhes smras nas/_des de la sbyin du ma bcug par de'i 'og tu 'di skad ces tshe dang ldan pa kho 
[\[188b.6\]]bo la khyod dang lhan cig smra ba'am 'dug pa bde ba ma yin gyi/_'di ltar kho bo gcig pu kho na smra'am 'dug na bdes khyod song shig ces zer na ltung byed do/_/yang dge slong gang zhes bya ba ni shAkya'i bu nye dga' 'am/_gzhan yang de lta bu gang yin pa'o/_/klan ka tshol zhing ci 
[\[188b.7\]]nas kyang dge slong 'di la klan ka btsal bar 'gyur ro snyam pa zhes bya ba ni ci nas kyang dge slong 'di'i zan gcod du bcug par 'gyur ro snyam pa'o/_/de nyid rkyen du byas te zhes bya ba ni gzhan ma yin pa'o/_/dge slong la zhes bya ba ni chos 'di pa la'o/_/'di skad ces zhes bya ba ni 'di 
[\[189a\]]
[\[189a.1\]]skad ces smras nas so/_/tshe dang ldan pa tshur shog khyim dag tu 'dong dang zhes bya ba ni bram ze dang /_khyim bdag gi khyim dag tu'o/_/der khyod la bca' ba dang bza' ba bsod pa zhes bya ba ni bca' ba lnga dang bza' ba lnga'o/_/ji tsam 'dod pa sbyin du gzhug go zhes smra 
[\[189a.2\]]nas zhes bya ba ni ci tsam gyis chog par ro/_/des de la sbyin du ma bcug par de'i 'og tu 'di skad ces/_tshe dang ldan pa kho bo la khyod dang lhan cig smra ba'am 'dug pa bde ba ma yin gyis/_'di ltar kho bo gcig pu kho na smra'am/_'dug na bdes khyod song shig ces zer na zhes bya ba ni de 
[\[189a.3\]]skad ces zer na'o/_/ltung byed do zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang /_log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba de ma bshags shing /_so sor ma 
[\[189a.4\]]bshags na dge ba'i chos rnams la sgrib par byed pa ste/_des na ltung byed do zhes gsungs so/_/de la ltung bar ji ltar 'gyur zhe na/_dge slong gis ji tsam cung zad ched du bsams te dge slong gi zan gcod du 'jud na thams cad du ltung byed du 'gyur ro/_/nad pa'i byed du 'jud pa dang 
[\[189a.5\]]sman pas bstan pa byed du 'jud pa la ltung ba med do/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/zan gcod du 'jud pa'i ltung byed de lnga bcu rtsa gcig pa rdzogs [{]s+ho[,]so[}]//_//sangs rgyas bcom ldan 
[\[189a.6\]]'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/de nas mnyan yod pa'i tshong pa rab tu mang po dag bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'khod do/_/
[\[189a.7\]]mtha' gcig tu 'khod nas bcom ldan 'das mnyan yod pa'i tshong pa rab tu mang po dag la chos dang ldan pa'i bka' mchid kyis yang dag par ston par mdzad/_yang dag par 'dzin du 'jud par mdzad/_yang dag par gzengs stod par mdzad/_yang dag par rab tu dga' bar mdzad do/_/
[\[189b\]]
[\[189b.1\]]rnam grangs du mas chos dang ldan pa'i bka' mchid kyis yang dag par bstan/_yang dag par 'dzin du bcug_/yang dag par gzengs bstod/_yang dag par rab tu dga' bar mdzad nas cang mi gsung ngo /_/de nas mnyan yod pa'i tshong pa rab tu mang po dag gis bcom ldan 'das kyis 
[\[189b.2\]]bka' stsal pa la mngon par dga' ba dang /_rjes su yi rang ba byas nas bcom ldan 'das kyi zhabs gnyis la mgo bos phyag 'tshal te/_bcom ldan 'das kyi spyan snga nas dong nas tshe dang ldan pa kun dga' bo ga la ba der dong ste phyin nas/_tshe dang ldan pa kun dga' bo'i rkang pa gnyis la 
[\[189b.3\]]mgo bos phyag 'tshal te mtha' gcig tu 'khod do/_/mtha' gcig tu 'khod nas tshe dang ldan pa kun dga' bos mnyan yod pa'i tshong pa rab tu mang po dag la chos dang ldan pa'i gtam gyis yang dag par ston par byed/_yang dag par 'dzin du 'jud par byed/_yang dag par gzengs 
[\[189b.4\]]stod par byed/_yang dag par rab tu dga' bar byed do/_/rnam grangs du mas chos dang ldan pa'i gtam gyis yang dag par bstan/_yang dag par 'dzin du bcug_/yang dag par gzengs bstod/_yang dag par rab tu dga' bar byas nas cang mi smra'o/_/de nas mnyan yod 
[\[189b.5\]]pa'i tshong pa rab tu mang po dag stan las langs te bla gos phrag pa gcig tu byas nas tshe dang ldan pa kun dga' bo ga la ba de logs su thal mo sbyar ba btud nas tshe dang ldan pa kun dga' bo la 'di skad ces smras so/_/btsun pa kun dga' bo bcom ldan 'das dbyar gnas par zhal gyis 
[\[189b.6\]]bzhes nas gang du gshegs par 'gyur/_shes ldan dag sangs rgyas bcom ldan 'das la zhus shig_/btsun pa kun dga' bo sangs rgyas bcom ldan 'das ni bsnyen par dka' ba dang /_bzod par dka' ba lags pas bdag cag gis sangs rgyas bcom ldan 'das la zhu 
[\[189b.7\]]ba'i rngo mi thog go/_/shes ldan dag kho bo la yang sangs rgyas bcom ldan 'das bsnyen par dka' ba dang /_bzod par dka' ba nyid yin pas kho bos kyang sangs rgyas bcom ldan 'das la zhu bar mi nus so/_/btsun pa kun dga' bo gal te btsun pa kun dga' bo la yang sangs 
[\[190a\]]
[\[190a.1\]]rgyas bcom ldan 'das ni bsnyen par dka' ba dang /_bzod par dka' ba lags pas btsun pa kun dga' bos kyang sangs rgyas bcom ldan 'das la zhu bar mi spyod na btsun pa kun dga' bos mtshan ma'am/_bka' mchid kyis bcom ldan 'das dbyar gnas 
[\[190a.2\]]par zhal gyis bzhes nas phyogs ga ge mor gshegs par 'gyur bar ji ltar mkhyen/_mtshan mas ni ji ltar/_bka' mchid kyis ni ji ltar mkhyen/_shes ldan dag bcom ldan 'das dbyar gnas par zhal gyis bzhes pa'i phyogs gang du gshegs par bzhed pa'i phyogs de logs su 
[\[190a.3\]]bcom ldan 'das zhal gzigs shing bzhugs la de dag gi bsngags pa yang brjod par mdzad do/_/btsun pa kun dga' bo bcom ldan 'das zhal gar gzigs shing bzhugs/_mi gang dag gi bsngags pa yang brjod par mdzad/_shes ldan dag bcom ldan 'das ma ga d+hAr 
[\[190a.4\]]zhal gzigs shing bzhugs la rgyal po'i khab pa'i mi dag gi bsngags pa yang brjod par mdzad do/_/de dag gis tshe dang ldan pa kun dga' bos smras pa la mngon par dga' ba dang rjes su yi rang ba byas nas/_tshe dang ldan pa kun dga' bo'i rkang pa gnyis la mgo bos phyag 'tshal te dong 
[\[190a.5\]]nas de dag gis bsams pa/_bcom ldan 'das dbyar gnas par zhal gyis bzhes nas rgyal po'i khab tu gshegs par 'gyur ro snyam nas de dag gis rgyal po'i khab tu 'dong ba'i zong sta gon byas so/_/de nas bcom ldan 'das dbyar gnas par zhal gyis bzhes te dbyar gyi zla ba 
[\[190a.6\]]gsum po dag 'das nas bcom ldan 'das kyis tshe dang ldan pa kun dga' bo la bka' stsal pa/_kun dga' bo song la dge slong rnams la dge slong dag de bzhin gshegs pa ma ga d+hA dag tu ljongs rgyur gshegs kyis khyed cag las gang de bzhin gshegs pa dang thabs cig ma ga d+hA 
[\[190a.7\]]dag tu ljongs rgyur 'gro bar spro ba des chos gos kyi las gyis shig ces bsgo shig_/tshe dang ldan pa kun dga' bos btsun pa bka' bzhin 'tshal zhes bcom ldan 'das las mnyan nas dge slong rnams la tshe dang ldan pa dag de bzhin gshegs pa ma ga d+hA dag tu ljongs rgyur gshegs kyis 
[\[190b\]]
[\[190b.1\]]khyed cag las gang de bzhin gshegs pa dang thabs cig ma ga d+hA dag tu ljongs rgyur 'gro bar spro ba des chos gos kyi las gyis shig ces bsgo'o/_/mnyan yod pa'i tshong pa dag gis tshe dang ldan pa kun dga' bos dge slong rnams la tshe dang ldan pa dag de bzhin gshegs pa ma ga d+hA dag tu 
[\[190b.2\]]ljongs rgyur gshegs kyis khyod cag las gang de bzhin gshegs pa dang thabs cig ma ga d+hA dag tu ljongs rgyur 'gro bar spro ba des chos gos kyi las gyis shig ces bsgo ba thos so/_/thos nas kyang bcom ldan 'das ga la der song ste phyin nas bcom ldan 'das kyi zhabs gnyis la mgo 
[\[190b.3\]]bos phyag 'tshal te mtha' gcig tu 'khod do/_/mtha' gcig tu 'khod nas bcom ldan 'das mnyan yod pa'i tshong pa rab tu mang po dag la chos dang ldan pa'i bka' mchid kyis yang dag par ston par mdzad/_yang dag par 'dzin du 'jud par mdzad/_yang dag par gzengs stod 
[\[190b.4\]]par mdzad/_yang dag par rab tu dga' bar mdzad do/_/rnam grangs du mas chos dang ldan pa'i bka' mchid kyis yang dag par bstan/_yang dag par 'dzin du bcug_/yang dag par gzengs bstod/_yang dag par rab tu dga' bar mdzad nas cang mi gsung ngo /_/de nas mnyan 
[\[190b.5\]]yod pa'i tshong pa rab tu mang po dag stan las langs te bla gos phrag pa gcig tu byas nas bcom ldan 'das ga la ba de logs su thal mo sbyar ba btud de bcom ldan 'das la 'di skad ces gsol to/_/bcom ldan 'das dge slong gi dge 'dun dang bcas pas mnyan yod nas rgyal po'i khab 
[\[190b.6\]]kyi bar ji tsam par bdag cag las na bza' dang /_bsod snyoms dang /_gnas mal dang /_bsnyung ba'i rkyen dang /_sman gyi yo byad dag bzhes par ci gnang /_bcom ldan 'das kyis mnyan yod pa'i tshong pa rab tu mang po dag la cang mi gsung bas gnang ngo /_/de nas mnyan 
[\[190b.7\]]yod pa'i tshong pa rab tu mang po dag gis bcom ldan 'das kyis cang mi gsung bas gnang bar rig nas/_bcom ldan 'das kyis bka' stsal pa la mngon par dga' ba dang rjes su yi rang ba byas te/_bcom ldan 'das kyi zhabs gnyis la mgo bos phyag 'tshal nas bcom ldan 'das kyi 
[\[191a\]]
[\[191a.1\]]spyan snga nas dong ngo /_/de nas mnyan yod pa'i tshong pa rab tu mang po dag tshe dang ldan pa kun dga' bo ga la ba der song ste phyin nas/_tshe dang ldan pa kun dga' bo'i rkang pa gnyis la mgo bos phyag 'tshal te mtha' gcig tu 'khod do/_/mtha' gcig tu 'khod nas mnyan 
[\[191a.2\]]yod pa'i tshong pa rab tu mang po dag gis tshe dang ldan pa kun dga' bo la 'di skad ces smras so/_/btsun pa kun dga' bo bcom ldan 'das shul dag tu ji tsam du gshegs/_shes ldan dag 'di lta ste/_dper na 'khor los sgyur ba'i rgyal po tsam du'o/_/btsun pa kun dga' bo 
[\[191a.3\]]'khor los sgyur ba'i rgyal pos ji tsam du mchis/_shes ldan dag 'khor los sgyur ba'i rgyal po ni lam dag tu rgyang grags bcur 'gro'o/_/de dag gis rgyang grags bcu bcur bcom ldan 'das dge slong gi dge 'dun dang bcas pa'i tshogs dag bshams shing /_de dag gis 
[\[191a.4\]]zhal zas grang cha gang dag yin pa de dag ni de nyid kyi nyin mo sta gon byas/_drod bag gang dag yin pa de dag ni nyi ma re re zhing sta gon byed do/_/de nas bcom ldan 'das dul ba 'khor dul ba dang ldan pa/_zhi ba 'khor zhi ba dang ldan pa/_grol ba 'khor grol ba dang ldan pa/_dbugs 
[\[191a.5\]]phyin pa 'khor dbugs phyin pa dang ldan pa/_thul ba 'khor thul ba dang ldan pa/_dgra bcom pa 'khor dgra bcom pa dang ldan pa/_'dod chags dang bral ba 'khor 'dod chags dang bral ba dang ldan pa/_mdzes pa 'khor mdzes pa dang ldan pa/_khyu mchog ltar ba lang gi tshogs 
[\[191a.6\]]kyis yongs su bskor ba/_glang po che ltar glang po che'i phru gu'i tshogs kyis yongs su bskor ba/_seng ge ltar mche ba can gyi tshogs kyis yongs su bskor ba/_ngang pa'i rgyal po ltar ngang pa'i tshogs kyis yongs su bskor ba/_nam mkha' lding ltar bya'i tshogs kyis yongs su bskor 
[\[191a.7\]]ba/_bram ze ltar slob ma'i tshogs kyis yongs su bskor ba/_sman pa mkhas pa ltar nad pa'i tshogs kyis yongs su bskor ba/_dpa' bo ltar ru pa'i tshogs kyis yongs su bskor ba/_sa mkhan ltar lam du zhugs pa'i tshogs kyis yongs su bskor ba/_ded dpon ltar tshong 
[\[191b\]]
[\[191b.1\]]pa'i tshogs kyis yongs su bskor ba/_tshong dpon ltar 'khor gyi tshogs kyis yongs su bskor ba/_mkhar gyi rgyal po ltar blon po'i tshogs kyis yongs su bskor ba/_'khor los sgyur ba'i rgyal po ltar bu stong gi tshogs kyis yongs su bskor ba/_zla ba ltar rgyu skar gyi tshogs 
[\[191b.2\]]kyis yongs su bskor ba/_nyi ma ltar 'od zer stong gi tshogs kyis yongs su bskor ba/_yul 'khor srung ltar dri za'i tshogs kyis yongs su bskor ba/_'phags skyes po ltar grul bum gyi tshogs kyis yongs su bskor ba/_mig mi bzang ltar klu'i tshogs kyis yongs su bskor 
[\[191b.3\]]ba/_nor sbyin ltar gnod sbyin gyi tshogs kyis yongs su bskor ba/_thags zangs ris ltar lha ma yin gyi tshogs kyis yongs su bskor ba/_brgya byin ltar sum bcu rtsa gsum pa'i tshogs kyis yongs su bskor ba/_tshangs pa ltar tshangs ris kyi tshogs kyis yongs su bskor ba/_
[\[191b.4\]]dbang po rnams shin tu dul ba/_spyod lam dang spyod pa ma 'khrugs pa/_chu gter ltar ting nge ba/_sprin ltar chu dang bcas pa/_glang po che'i rgyal po ltar dregs pa dang bral ba/_skyes bu chen po'i mtshan sum bcu rtsa gnyis kyis legs par brgyan pa/_dpe byad bzang po brgyad bcus 
[\[191b.5\]]sku rnam par mdzes pa/_'od 'dom gang gis gzugs can brgyan pa/_nyi ma stong bas lhag pa'i 'od dang ldan pa/_rin po che'i ri bo 'gro ba ltar kun du bzang ba/_stobs bcu dang /_mi 'jigs pa bzhi dang /_ma 'dres pa'i dran pa nye bar gzhag pa gsum dang /_thugs rje chen po 
[\[191b.6\]]dang ldan pa/_kun shes kauN+Di n+ya dang /_rta thul dang /_bzang ldan dang /_rlangs pa dang /_ming chen dang /_grags pa dang /_gang po dang /_dri med dang /_ba lang bdag dang /_lag [{]bzangs [,]bzang [}]la sogs pa nyan thos chen po de dag dang /_gzhan yang dge slong gi dge 'dun 
[\[191b.7\]]rab tu mang pos yongs su bskor cing mdun du bdar te rgyal po'i khab ga la ba de logs su ljongs rgyu zhing gshegs so/_/tshe dang ldan pa kun dga' bo don mthun gyi mdun du song ba dang /_ji tsam na lam kha brag mthong nas des bcom ldan 'das ma gshegs kyi bar du der bsdad do/_/
[\[192a\]]
[\[192a.1\]]bcom ldan 'das gshegs nas bcom ldan 'das kyis bka' stsal pa/_kun dga' bo khyod ci sdod/_btsun pa 'di ni shul kha brag lags te/_shul 'di ni drang la seng ge'i 'jigs pa dang bcas pa lags/_shul 'di ni 'khyog la bde ba lags na shul gang 
[\[192a.2\]]nas mchi bar bgyi/_kun dga' bo lam drang po nas song shig dang /_de bzhin gshegs pa ni seng ge'i 'jigs pa dang bral ba yin no/_/de nas bcom ldan 'das shul drang po nas gshegs par brtsams nas ji tsam na lam de na ri brags shig yod pa der byon pa dang /_ri brags 
[\[192a.3\]]de nas byis pa khye'u gnyis shig lam kar 'ongs te rtse zhing 'dug go/_/de na gcig gi lag na ni rnga pa Ta ha thogs/_cig shos kyi lag na ni gzhu thogs so/_/de gnyis kyis bcom ldan 'das mthong nas 'di skad ces gsol to/_/bcom ldan 'das tshur gshegs su gsol/_bcom ldan 'das byon pa legs 
[\[192a.4\]]so/_/bcom ldan 'das 'jigs pa dang bcas pa'i shul du gar gshegs/_'on kyang bcom ldan 'das mi bsnyengs su gsol/_bdag cag gnyis kyis bcom ldan 'das kyi bsel bgyi'o/_/de na dad pa skyes pa gcig gis ni rnga pa Ta ha brdungs/_dad pa skyes pa cig shos kyis ni gzhu 
[\[192a.5\]]bdungs te/_de gnyis bcom ldan 'das kyi mdun du 'gro bar brtsams pa dang /_bcom ldan 'das 'di snyam du dgongs te/_khye'u 'di gnyis kyi dge ba'i rtsa ba dag skyed do snyam du rig nas bcom ldan 'das kyis khye'u de gnyis la 'di skad ces bka' stsal to/_/khye'u gnyis phyir log 
[\[192a.6\]]shig_/de bzhin gshegs pa ni seng ge'i 'jigs pa bral ba yin no/_/de gnyis kyis bcom ldan 'das kyi zhabs gnyis la mgo bos phyag 'tshal te bcom ldan 'das kyi spyan snga nas dong ba dang /_bcom ldan 'das 'dzum pa mdzad do/_/chos nyid kyis na gang gi tshe sangs rgyas bcom 
[\[192a.7\]]ldan 'das rnams 'dzum pa mdzad pa de'i tshe na zhal nas 'od zer sngon po dang /_ser po dang /_dmar po dang /_dkar po dang /_btsod ka dang /_shel dang /_dngul gyi kha dog lta bu dag byung nas kha cig ni 'og logs su 'dong /_kha cig ni steng logs su 'dong bas gang dag 'og 
[\[192b\]]
[\[192b.1\]]logs su 'dong ba de dag ni sems can dmyal ba yang sos dang /_thig nag dang /_bsdus 'joms dang /_ngu 'bod dang /_ngu 'bod chen po dang /_tsha ba dang /_rab tu tsha ba dang /_mnar med pa dang /_chu bur can dang /_chu bur rdol dang /_so thams thams dang /_kyi hud zer dang /_a 
[\[192b.2\]]chu zer dang /_ut+pal ltar gas pa dang /_pad ma ltar gas pa dang /_pad ma ltar gas pa chen por dong ste/_sems can dmyal ba tsha ba gang dag yin pa de dag tu ni bsil bar gyur te 'bab par byed la/_sems can dmyal ba grang ba gang dag yin pa de dag tu ni dro bar gyur te 'bab par 
[\[192b.3\]]byed do/_/des sems can de dag gi gnod pa'i bye brag gang dag rgyun gcod par byed cing de dag 'di snyam du/_shes ldan dag ci bdag cag 'di nas shi 'phos sam/_'on te gzhan du skyes snyam du sems so/_/de dag dad pa bskyed par bya ba'i phyir bcom ldan 'das kyis sprul pa gtang 
[\[192b.4\]]bar mdzad de/_de dag gis sprul pa mthong nas 'di snyam du shes ldan dag bdag cag 'di nas shi 'phos pa yang ma yin la/_gzhan du skyes pa yang ma yin te/_'di ltar sems can sngon ma mthong ba 'di'i mthus bdag cag gi gnod pa'i bye brag dag rgyun chad par gyur to snyam du sems 
[\[192b.5\]]so/_/de dag sprul pa la sems mngon par dad par gyur nas sems can dmyal ba myong bar 'gyur ba'i las de zad par byas nas gang du bden pa dag gi snod du gyur par 'gyur ba'i lha dang mi rnams kyi nang du nying mtshams sbyor ba len par byed do/_/gang dag steng logs su 'dong ba de dag ni 
[\[192b.6\]]rgyal chen bzhi pa dang /_sum bcu rtsa gsum pa dang /_'thab bral dang /_dga' ldan dang /_'phrul dga' dang /_gzhan 'phrul dbang byed dang /_tshangs ris dang /_tshangs pa'i mdun na 'don dang /_tshangs chen dang /_'od chung dang /_tshad med 'od dang /_'od gsal dang /_
[\[192b.7\]]dge chung dang /_tshad med dge dang /_dge rgyas dang /_sprin med dang /_bsod nams skyes dang /_'bras bu che dang /_mi che dang /_mi gdung dang /_gya nom snang dang /_shin tu mthong dang /_'og min gyi lha rnams kyi nang du dong nas mi rtag pa dang /_sdug bsngal ba dang /_
[\[193a\]]
[\[193a.1\]]stong pa dang /_bdag med pa zhes bya ba'i sgra sgrog par byed cing tshigs su bcad pa gnyis po/_brtsam par bya zhing 'byung bar bya/_/sangs rgyas bstan la 'jug par bya/_/'dam bu'i khyim la glang chen bzhin/_/'chi bdag sde ni gzhom par bya/_/gang zhig rab tu 
[\[193a.2\]]bag yod par/_/chos 'dul 'di la spyod 'gyur ba/_/skye ba'i 'khor ba rab spangs nas/_/sdug bsngal tha mar byed par 'gyur/_/zhes bya ba yang smras so/_/de nas 'od zer de dag gis stong gsum gyi stong chen po'i 'jig rten gyi khams byul nas bcom ldan 'das nyid kyi slad 
[\[193a.3\]]bzhin slad bzhin du rjes su 'dong ste/_de la gal te bcom ldan 'das 'das pa'i las lung ston par bzhed na ni bcom ldan 'das kyi snam logs su nub par 'gyur ro/_/ma 'ongs pa'i las lung ston par bzhed na ni mdun logs su nub par 'gyur/_sems can dmyal bar skye ba 
[\[193a.4\]]lung ston par bzhed na ni zhabs kyi mthil du nub par 'gyur/_dud 'gror skye ba lung ston par bzhed na ni long bur nub par 'gyur/[ {]yi dgas [,]yi dwags [}]su skye ba lung ston par bzhed na ni zhabs kyi mthe bor nub par 'gyur/_mir skye ba lung ston par bzhed na ni pus mor nub par 'gyur/_stobs 
[\[193a.5\]]kyi 'khor los sgyur ba'i rgyal srid lung ston par bzhed na ni phyag mthil g.yon par nub par 'gyur/_'khor los sgyur ba'i rgyal srid lung ston par bzhed na ni phyag mthil g.yas par nub par 'gyur/_lhar skye bar lung ston par bzhed na ni lte bar nub par 'gyur/_nyan thos kyi 
[\[193a.6\]]byang chub lung ston par bzhed na ni zhal du nub par 'gyur/_rang sangs rgyas kyi byang chub lung ston par bzhed na ni mdzod spur nub par 'gyur/_bla na med pa yang dag par rdzogs pa'i byang chub lung ston par bzhed na ni gtsug tor du nub par 'gyur ro/_/de nas 'od zer de dag gis 
[\[193a.7\]]bcom ldan 'das la lan gsum bskor ba byas te bcom ldan 'das kyi mdzod spur nub bo/_/de nas tshe dang ldan pa kun dga' bos thal mo sbyar te bcom ldan 'das la zhus pa/_kha dog sna tshogs stong gis bkra ba yi/_/tshogs rnams zhal gyi sgros nas byung gyur te/_/de yis 
[\[193b\]]
[\[193b.1\]]phyogs rnams thams cad snang bgyis pa/_/nyi gdugs bdal bar gyur pa ji bzhin no/_/yang tshigs su bcad pa smras pa/_rgod bral zhum dang rgyags pa rab spangs pa/_/sangs rgyas 'gro ba mchog gi rgyur gyur pa/_/rgyal ba dgra thul byed rgyu ma mchis par/_/rtsa lag dung 
[\[193b.2\]]ltar dkar 'dzum ston mi mdzad/_/de slad ston pa rang blos dus mkhyen nas/_/thub pa khyu mchog dge sbyong skye dbang po/_/nyan pa'i skye bo som nyi ldan rnams la/_/the tshom skyes pa gsung tshig brtan pa dang /_/dam pa dge ba dag gis bsal du gsol/_/tshwa chu'i ri rgyal lta 
[\[193b.3\]]bur brtan pa yi/_/sangs rgyas mgon rnams blo bur 'dzum mi ston/_/brtan rnams ji slad 'dzum pa ston mdzad pa/_/skye bo'i tshogs rnams de ni nyan par 'tshal/_/btsun pa de bzhin gshegs pa dgra bcom pa yang dag par rdzogs pa'i sangs rgyas rnams ni rgyu ma mchis/_rkyen ma 
[\[193b.4\]]mchis par 'dzum pa mi mdzad na/_btsun pa 'dzum pa mdzad pa'i rgyu ni gang lags/_rkyen ni gang lags/_bcom ldan 'das kyis bka' stsal pa/_kun dga' bo de de bzhin no/_/de de bzhin te/_kun dga' bo de bzhin gshegs pa dgra bcom pa yang dag par rdzogs 
[\[193b.5\]]pa'i sangs rgyas rnams ni rgyu med rkyen med par 'dzum pa mi mdzad do/_/kun dga' bo khyod kyis gang dag gis de bzhin gshegs pa'i bsel byas pa'i byis pa khye'u gnyis mthong ngam/_btsun pa mthong ngo /_/kun dga' bo khye'u de gnyis ni dge ba'i rtsa ba 'di dang /_legs par spyad 
[\[193b.6\]]pa 'dis bskal pa bcu gsum du log par ltung bar 'gro bar mi 'gyur zhing /_de gnyis lha dang mi rnams su nying mtshams sbyor cing 'khor nas srid pa tha ma dang /_gnas tha ma dang /_gzugs tha ma dang /_lus tha ma thob pa na las de nyid dang /_dge ba'i rtsa ba de nyid dang /_legs par 
[\[193b.7\]]spyad pa de nyid kyis rab tu byung nas rang byang chub mngon du byed par 'gyur te/_gcig ni rang sangs rgyas rnga sgra zhes bya bar 'gyur/_cig shos ni rang sangs rgyas mi 'jigs sbyin zhes bya bar 'gyur ro/_/de nas bcom ldan 'das grong khyer med pa'i dgon pa'i gnas shig tu mtshan mo gnas 
[\[194a\]]
[\[194a.1\]]par zhal gyis bzhes so/_/bcom ldan 'das kyis shing ljon pa yang rgan rims kyis bskor bar bya'o zhes bka' stsal pas drug sde dag gis shing ljon pa khong stong zhig thob nas/_de dag grang ba dag gis shing ljon pa khong stong de la me btang ba dang /_shing ljon pa 
[\[194a.2\]]khong stong de la sbrul dug myur du khyab par byed pa zhig gnas pa de du bas dkrugs nas steng gi yal ga la 'dzegs te 'phyang zhing 'dug go/_/drug sde dag gis de 'phyang zhing 'dug pa mthong nas/_de dag gis smras pa/_byung ngo byung ngo /_/don mthun gyis de thos nas bsams pa/_
[\[194a.3\]]seng ge byung ngo snyam nas don mthun skrag ste phyogs bzhir bros so/_/de nas bcom ldan 'das kyis tshe dang ldan pa kun dga' bo la bka' stsal pa/_kun dga' bo ci'i phyir don mthun 'di phyogs bzhir bros/_btsun pa bcom ldan 'das kyis zhugs shing ljon pa yang rgan rims kyis 
[\[194a.4\]]bskor bar bya'o zhes bka' stsal pas/_drug sde dag gis zhugs shing ljon pa khong stong zhig thob nas de dag grang ba dag gis zhugs shing ljon pa khong stong de la zhugs btang ba dang /_zhugs shing ljon pa khong stong de la sbrul dug myur du khyab par bgyid pa zhig gnas pa de du bas dkrugs 
[\[194a.5\]]nas steng gi yal ga la 'dzegs te 'phyang zhing mchis pa drug sde dag gis mthong nas de dag gis byung ngo byung ngo zhes bgyis pa dang /_don mthun gyis de thos nas ci seng ge byung ngo snyam nas don mthun skrag ste phyogs bzhir bros so/_/bcom ldan 'das kyis bka' stsal pa/_kun dga' bo song 
[\[194a.6\]]la don mthun la de bzhin gshegs pa ni seng ge'i 'jigs pa dang bral ba yin gyis/_phyir log shig ces bsgo shig_/tshe dang ldan pa kun dga' bos btsun pa bka' bzhin 'tshal zhes bcom ldan 'das las mnyan nas don mthun gyi gan du song ste/_shes ldan dag de bzhin gshegs 
[\[194a.7\]]pa ni seng ge'i 'jigs pa dang bral ba yin gyis/_phyir log shig ces smras nas de phyir log par gyur to/_/dge slong rnams kyis bcom ldan 'das la zhus pa/_btsun pa drug sde dag gis don mthun skrag par bgyis te/_phyogs bzhir bros pa bcom ldan 'das kyis dbugs phyung 
[\[194b\]]
[\[194b.1\]]ba la gzigs/_dge slong dag da ltar du ma zad de/_'di ltar 'das pa'i dus na yang 'di dag gis [{]ri dgas [,]ri dwags [}]kyi tshogs chen po skrag par byas te phyogs bzhir bros pa ngas dbugs phyung ste de nyon cig_/dge slong dag sngon byung ba 'das pa'i dus na mtshe'u zhig gi 'gram na shing 
[\[194b.2\]]bil ba'i tshal yod de/_shing bil ba'i tshal de na ri bong drug cig gnas so/_/shing bil ba'i tshal de nas shing bil ba zhig mtshe'u'i nang du rdib pa na sgra cal ces zer ba byung ngo /_/ri bong drug po de dag gis sgra de thos nas de dag lus chung bas skrag ste 'bros par brtsams so/_/
[\[194b.3\]]de dag 'bros pa wa dag gis mthong nas de dag gis smras pa/_shes ldan dag ci'i phyir 'bros/_ri bong dag gis smras pa/_cal cal zer ba byung ngo /_/de nas wa de dag gis kyang 'bros par brtsams so/_/de dag 'bros pa sbre dag gis mthong nas de dag gis smras pa/_shes 
[\[194b.4\]]ldan dag ci'i phyir 'bros/_wa dag gis smras pa/_cal cal zer ba byung ngo /_/de nas sbre de dag gis kyang 'bros par brtsams so/_/de dag 'bros pa [{]ri dgas [,]ri dwags [}]dag gis mthong nas de dag gis smras pa/_shes ldan dag ci'i phyir 'bros/_sbre dag gis smras pa/_cal cal 
[\[194b.5\]]zer ba byung ngo /_/de nas [{]ri dgas [,]ri dwags [}]dag gis kyang 'bros par brtsams so/_/de dag 'bros pa phag dag gis mthong nas de dag gis smras pa/_shes ldan dag ci'i phyir 'bros/[ {]ri dgas [,]ri dwags [}]dag gis smras pa/_cal cal zer ba byung ngo /_/de nas phag dag gis kyang 'bros par 
[\[194b.6\]]brtsams so/_/de dag 'bros pa ma he dag gis mthong nas de dag gis smras pa/_shes ldan dag ci'i phyir 'bros/_phag dag gis smras pa/_cal cal zer ba byung ngo /_/de nas ma he dag gis kyang 'bros par brtsams so/_/de dag 'bros pa bse dag gis mthong nas de dag 
[\[194b.7\]]gis smras pa/_shes ldan dag ci'i phyir 'bros/_ma he dag gis smras pa/_cal cal zer ba byung ngo /_/de nas bse de dag gis kyang 'bros par brtsams so/_/de dag 'bros pa glang po che dag gis mthong nas de dag gis smras pa/_shes ldan dag ci'i phyir 'bros/_bse 
[\[195a\]]
[\[195a.1\]]dag gis smras pa/_cal cal zer ba byung ngo /_/de nas glang po che de dag gis kyang 'bros par brtsams so/_/de dag 'bros pa dom dag gis mthong nas de dag gis smras pa/_shes ldan dag ci'i phyir 'bros/_glang po che dag gis smras pa/_cal cal zer ba 
[\[195a.2\]]byung ngo /_/de nas dom de dag gis kyang 'bros par brtsams so/_/de dag 'bros pa dred dag gis mthong nas de dag gis smras pa/_shes ldan dag ci'i phyir 'bros/_dom dag gis smras pa/_cal cal zer ba byung ngo /_/de nas dred de dag gis kyang 'bros par brtsams so/_/
[\[195a.3\]]de dag 'bros pa gung dag gis mthong nas de dag gis smras pa/_shes ldan dag ci'i phyir 'bros/_dred dag gis smras pa/_cal cal zer ba byung ngo /_/de nas gung de dag gis kyang 'bros par brtsams so/_/de dag 'bros pa stag dag gis mthong nas de dag gis smras pa/_shes 
[\[195a.4\]]ldan dag ci'i phyir 'bros/_gung dag gis smras pa/_cal cal zer ba byung ngo /_/de nas stag de dag gis kyang 'bros par brtsams so/_/de dag 'bros pa seng ge dag gis mthong nas de dag gis smras pa/_shes ldan dag ci'i phyir 'bros/_stag dag gis smras pa/_cal 
[\[195a.5\]]cal zer ba byung ngo /_/de nas seng ge de dag gis kyang 'bros par brtsams so/_/ji tsam na ri drung dang nye ba zhig na seng ge ral pa can cod pan lta bu dang ldan pa zhig 'dug pa des seng ge de dag 'bros pa mthong nas/_des smras pa/_shes ldan dag_/khyed cag thams cad ni sder 
[\[195a.6\]]mo'i stobs can dang /_mche ba'i stobs can sha stag yin na ci'i phyir 'bros/_seng ge de dag gis smras pa/_cal cal zer ba byung ngo /_/shes ldan dag cal cal zer ba de ga las byung /_bdag gis kyang cal cal zer ba ga las byung mi shes so/_/seng ge des smras pa/_
[\[195a.7\]]shes ldan dag ma 'bros shig dang /_cal cal zer ba ga las byung ba brtag par bya'o zhes des stag dag la rmas pa/_khyed cag la sus smras/_stag dag gis smras pa/_gung dag gis so/_/des gung dag la rmas pa/_khyed cag la sus smras/_gung dag gis smras pa/_
[\[195b\]]
[\[195b.1\]]dred dag gis so/_/des dred dag la rmas pa/_khyed cag la sus smras/_dred dag gis smras pa/_dom dag gis so/_/des dom dag la rmas pa/_khyed cag la sus smras/_dom dag gis smras pa/_glang po che dag gis so/_/des glang po che dag la rmas pa/_khyed cag 
[\[195b.2\]]la sus smras/_glang po che dag gis smras pa/_bse dag gis so/_/des bse dag la rmas pa/_khyed cag la sus smras/_bse dag gis smras pa/_ma he dag gis so/_/des ma he dag la rmas pa/_khyed cag la sus smras/_ma he dag gis smras pa/_phag dag gis so/_/
[\[195b.3\]]des phag dag la rmas pa/_khyed cag la sus smras/_phag dag gis smras pa/[ {]ri dgas [,]ri dwags [}]dag gis so/_/des [{]ri dgas [,]ri dwags [}]dag la rmas pa/_khyed cag la sus smras/[ {]ri dgas [,]ri dwags [}]dag gis smras pa/_sbre dag gis so/_/des sbre dag la rmas pa/_khyed cag la sus smras/_sbre 
[\[195b.4\]]dag gis smras pa/_wa dag gis so/_/des wa dag la rmas pa/_khyed cag la sus smras/_wa dag gis smras pa/_ri bong dag gis so/_/des ri bong dag la rmas pa/_khyed cag la sus smras/_ri bong dag gis smras pa/_bdag cag gis 'jigs pa de mngon sum du 
[\[195b.5\]]mthong gis tshur shog dang cal cal zer ba de ga las byung ba bstan par bya'o zhes de dag gis seng ge de khrid de shing bil ba'i tshal de bstan nas cal cal zer ba de 'di nas byung ngo zhes smras pa dang /_ji tsam na shing bil ba'i tshal de nas yang bil ba zhig mtshe'u de'i nang du rdib pa na sgra 
[\[195b.6\]]cal ces zer ba byung nas seng ge des smras pa/_shes ldan dag 'di ni cal ba yin gyis ma 'jigs shig ces thams cad dbugs phyung ba dang /_lhas tshigs su bcad pas smras pa/_rab tu grags pas 'gro mi bya/_/bdag nyid kyis ni mngon sum bya/_/bil ba rdib pas 
[\[195b.7\]]nags tshal ni/_/rkang bzhi med par byas la ltos/_/dge slong dag de'i tshe de'i dus na seng ge ral pa can cod pan lta bu dang ldan pa gang gis [{]ri dgas [,]ri dwags [}]kyi tshogs chen po skrag pa phyogs bzhir bros pa dag dbugs phyung bar gyur pa de ni nga nyid yin no/_/de'i tshe de'i dus na ri bong drug po 
[\[196a\]]
[\[196a.1\]]gang dag gis [{]ri dgas [,]ri dwags [}]kyi tshogs chen po skrag par byas pa de dag ni drug sde dag yin te/_dge slong dag de ltar 'das pa'i dus na yang 'di dag gis [{]ri dgas [,]ri dwags [}]kyi tshogs chen po skrag par byas te phyogs bzhir bros pa ngas dbugs phyung la/_da ltar yang 'di dag gis 
[\[196a.2\]]don mthun skrag par byas te phyogs bzhir bros pa ngas dbugs phyung ngo /_/'di ni re zhig byung ba yin te sangs rgyas bcom ldan 'das re zhig 'dul ba la nyan thos rnams kyi bslab pa'i gzhi 'cha' bar ni mi mdzad do/_/de nas bcom ldan 'das kyis tshe dang ldan pa kun dga' bo la bka' 
[\[196a.3\]]stsal pa/_kun dga' bo song la don mthun la khyed cag las gang yang don mthun gyi mdun du ma 'gro shig_/de bzhin gshegs pa nyid don mthun gyi mdun du gshegs so zhes bsgo shig_/tshe dang ldan pa kun dga' bos btsun pa bka' bzhin 'tshal zhes bcom ldan 'das las 
[\[196a.4\]]mnyan nas don mthun gyi gan du song te smras pa/_shes ldan dag de bzhin gshegs pas bka' stsal pa/_khyed cag las gang yang don mthun gyi mdun du ma 'gro shig_/de bzhin gshegs pa nyid don mthun gyi mdun du gshegs so zhes byung ngo zhes bsgo'o/_/de nas de bzhin 
[\[196a.5\]]gshegs pa nyid don mthun gyi mdun du gshegs pa dang /_ji tsam na seng ge ral pa can cod pan lta bu dang ldan pa zhig rngam ste bcom ldan 'das kyi spyan sngar 'dor cing byung ba dang /_bcom ldan 'das kyis phyag g.yas pa'i mthil du seng ge ral pa can cod pan lta bu dang ldan pa lnga 
[\[196a.6\]]sprul pa mdzad nas/_des de dag gi dri tshor nas skrag ste 'bros par brtsams pa dang /_bcom ldan 'das kyis phyogs bzhir me sprul pa mdzad do/_/seng ge des phyogs bzhir 'bar/_rab tu 'bar/_kun du rab tu 'bar te me lce gcig tu gyur cing 'bar bar mthong zhing bcom 
[\[196a.7\]]ldan 'das nyid kyi zhabs kyi drung 'ba' zhig na zhi bar mthong nas/_des bcom ldan 'das kyi zhabs gnyis la gtugs pa dang /_bcom ldan 'das kyi phyag 'khor lo dang /_bkra shis dang /_g.yung drung dang /_dra bas 'brel ba/_bsod nams brgya phrag du ma las 'khrungs pa/_
[\[196b\]]
[\[196b.1\]]'jigs pa rnams dbugs 'byin par mdzad pas mgo la byugs te bka' stsal pa/_bzhin [{]bzangs [,]bzang [}]khyod sngon gyi nyes par spyad pa dang ldan pas dud 'gro'i skye gnas su skyes te/_khyod da ltar drag shul can lag pa dmar bsnun pa dang rab tu snun pa la zhugs pa/_gzhan gyi srog 
[\[196b.2\]]'phrog pa/_gzhan gyi srog gcod du 'jud pa/_gzhan gyi srog gcod pas 'tsho bar byed pa yin pas khyod 'di nas shi 'phos pa'i 'gro ba ni cir 'gyur/_skye ba ni cir 'gyur/_tshe phyi ma ni cir 'gyur/_bzhin [{]bzangs [,]bzang [}]'di ltar 'du byed thams cad ni mi rtag pa'o/_/chos thams cad 
[\[196b.3\]]ni bdag med pa'o/_/mya ngan las 'das pa ni zhi ba'o zhes tshig gsum gyi chos bstan nas/_bzhin [{]bzangs [,]bzang [}]khyod nga la sems mngon par dad par gyis shig dang /_des dud 'gro'i skye gnas kyi 'dod chags dang bral bar 'gyur ro zhes bka' stsal to/_/dge slong dag seng ge de la reg 
[\[196b.4\]]par byed pa na de sgra 'byin to/_/de nas bcom ldan 'das kyis dge slong rnams la bka' stsal pa/_dge slong dag khyed seng ge la ma reg shig_/de ci'i phyir zhe na/_dge slong dag seng ge ni bzod par dka' ba dang /_bsnyen par dka' ba yin pa'i phyir ro/_/dge slong dag de lta 
[\[196b.5\]]bas na dge slong gis seng ge la reg par mi bya'o/_/dge slong seng ge la reg par byed na 'gal tshabs can du 'gyur ro/_/de nas [{]ri dgas [,]ri dwags [}]kyi rgyal po seng ge de 'di snyam du sems te/_gang gi phyir bdag gis bcom ldan 'das kyi spyan sngar tshig gsum gyi chos thos nas zas za bar byed 
[\[196b.6\]]pa ni bdag gi tshul dang mthun pa ma yin no snyam nas de zas mi za ba la zhugs so/_/dud 'gro'i skye gnas su skyes pa rnams kyi me ni rno ba yin pas/_de bkres pas nyam dmas pa na bcom ldan 'das la sems mngon par dad par byas nas dus la bab pa dang /_rgyal chen bzhi pa'i lha 
[\[196b.7\]]rnams kyi nang du skyes so/_/lha'i bu'am lha'i bu mo'i chos nyid ni skyes nas ring po ma lon pa la sems gsum skye ste/_gang nas shi 'phos pa dang /_gang du skyes pa dang /_las gang gis skyes pa'o/_/de dud 'gro rnams kyi nang nas shi 'phos pa dang /_rgyal chen bzhi pa'i lha 
[\[197a\]]
[\[197a.1\]]rnams kyi nang du skyes pa dang /_bcom ldan 'das la sems mngon par dad par byas pas skyes par mthong ngo /_/de nas sngon seng ge lha'i bu de 'di snyam du sems te/_gang gi phyir bdag yongs su gnas pa bsten te/_bcom ldan 'das la blta ba dang /_bsnyen bkur 
[\[197a.2\]]bya ba'i phyir nye bar 'gro ba ni bdag gi tshul dang mthun pa ma yin gyis bdag yongs su gnas pa ma bsten pa kho nar bcom ldan 'das la blta ba dang /_bsnyen bkur bya ba'i phyir nye bar 'gro'o snyam mo/_/de nas sngon seng ge lha'i bu rna cha gdub kor g.yo zhing dri ma med pa thogs te/_do shal dang /_
[\[197a.3\]]se mo dos brgyan pa'i lus kyis lha'i ut+pa la dang /_pad ma dang /_ku mu da dang /_pad ma dkar po dag gis thu ba bkang ste/_kha dog shin tu 'das pas mtshan mo la phab pa dang /_bcom ldan 'das ga la ba der song ste phyin nas/_bcom ldan 'das la me tog dag gis mngon 
[\[197a.4\]]par gtor te/_bcom ldan 'das kyi zhabs gnyis la mgo bos phyag 'tshal nas mtha' gcig tu 'dug pa dang /_'di ltar sngon seng ge lha'i bu'i kha dog gi mthus grong med pa'i dgon pa'i gnas thams cad snang ba rgya chen pos khyab par gyur to/_/de nas bcom ldan 'das kyis sngon seng 
[\[197a.5\]]ge lha'i bu'i bsam pa dang /_bag la nyal dang /_khams dang /_rang bzhin thugs su chud nas gang thos nas sngon seng ge lha'i bus stan de nyid la 'dug bzhin du 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu mngon sum du byas pa 
[\[197a.6\]]de lta bur 'phags pa'i bden pa bzhi yang dag par so sor rtog par byed pa'i chos bstan pa mdzad do/_/des bden pa mthong nas btsun pa bcom ldan 'das kyis bdag la gang mdzad pa 'di lta bu ni bdag la phas kyang ma bgyis/_mas kyang ma bgyis/_rgyal pos kyang ma bgyis/_lha 
[\[197a.7\]]rnams kyis kyang ma bgyis/_sngon gyi pha mes dag gis kyang ma bgyis/_dge sbyong dang bram ze dag gis kyang ma bgyis/_byams pa dang /_mdza' bshes dang /_rtsa lag gi tshogs kyis kyang ma bgyis te/_khrag dang mchi ma'i rgya mtsho ni bskams/_rus pa'i ri dag las ni bsgral 
[\[197b\]]
[\[197b.1\]]ngan song gi sgo dag ni bkum/_mtho ris dang thar pa'i sgo dag ni phye/_sems can dmyal ba dang /_dud 'gro dang /[ {]yi dgas [,]yi dwags [}]dag nas ni rkang pa phyung /_lha dang mi rnams kyi nang du ni bzhag go zhes lan gsum du ched du brjod pa ched du brjod do/_/yang smras pa/_khyod mthus rab drag 
[\[197b.2\]]nyes pa mang ldan pa'i/_/ngan song shul bkag bsod nams rab ldan pa'i/_/mtho ris 'gro ba phye zhing bdag gis ni/_/mya ngan 'das pa'i shul yang thob par gyur/_/shin tu rnam dag khyod brten bdag gis ni/_/de ring skyon bral dag pa'i mig thob cing /_/go 'phang zhi ba 'phags 
[\[197b.3\]]pa dgyes thob ste/_/sdug bsngal rgya mtsho'i pha rol rgal bar 'gyur/_/'gro bar lha min mi dang lhas mchod pa/_/skye dang rga dang na 'chi bral ba po/_/srid pa stong du mthong ba rab dkon pa/_/thub pa de ring khyod mthong 'bras bu mchis/_/de nas gdung byas do shal rab 'phyang bas/_/zhabs 
[\[197b.4\]]la phyag 'tshal rangs pa skyes gyur nas/_/dgra thul g.yas nas yongs su bskor byas te/_/lha yi 'jig rten mngon phyogs mkha' la song /_/de nas sngon seng ge lha'i bu tshong pa khe spogs rnyed pa lta bu dang /_zhing pa lo thog 'byor pa lta bu dang /_dpa' bo g.yul las rnam par rgyal 
[\[197b.5\]]ba lta bu dang /_nad pa nad thams cad las yongs su thar ba lta bur gyur te cha lugs gang gis bcom ldan 'das kyi spyan sngar 'ongs pa'i cha lugs de nyid kyis rang gi gnas su song ngo /_/dge slong dag nam gyi cha stod dang /_nam gyi cha smad la mi nyal bar sbyor ba'i rjes su brtson par gnas pa 
[\[197b.6\]]de dag gis bcom ldan 'das kyi spyan sngar snang ba rgya chen pos khyab par gyur pa mthong ngo /_/mthong nas the tshom za ba'i yid kyis mtshan mo nam nangs pa dang /_bcom ldan 'das la zhus pa/_bcom ldan 'das ci lags/_mdang sum mi mjed kyi bdag po tshangs pa'am/_lha'i dbang 
[\[197b.7\]]po brgya byin nam/_'jig rten skyong ba bzhi'am/_lha'i bu 'byor pa che ba/_mthu che ba gzhan zhig bcom ldan 'das la blta ba'i slad du nye bar mchis sam/_bcom ldan 'das kyis bka' stsal pa/_dge slong dag mi mjed kyi bdag po tshangs pa nga la blta ba'i phyir nye bar 'ongs pa 
[\[198a\]]
[\[198a.1\]]yang ma yin/_lha'i dbang po brgya byin yang ma yin/_'jig rten skyong ba bzhi yang ma yin/_lha'i bu 'byor pa che ba/_mthu che ba gzhan yang ma yin te/_dge slong dag 'di ltar khyed kyis ngas [{]ri dgas [,]ri dwags [}]kyi rgyal po seng ge gang la tshig gsum gyi chos bstan pa de 
[\[198a.2\]]mthong ngam/_bcom ldan 'das mthong ngo /_/dge slong dag de de nas shi 'phos te rgyal chen bzhi pa'i lha rnams kyi nang du skyes nas de mdang sum nga'i gan du 'ongs te/_ngas de la chos bstan nas des bden pa mthong ste rang gi gnas su song ngo /_/dge slong rnams the tshom skyes nas the tshom thams 
[\[198a.3\]]cad gcod pa sangs rgyas bcom ldan 'das la zhus pa/_btsun pa sngon seng ge lha'i bus las ci bgyis na las de'i rnam par smin pas seng ge rnams kyi nang du skyes par gyur/_las ci bgyis na las de'i rnam par smin pas rgyal chen bzhi pa'i lha rnams kyi nang du skyes par gyur/_las 
[\[198a.4\]]ci bgyis na las de'i rnam par smin pas bden pa mthong nas rang gi gnas su mchis/_bcom ldan 'das kyis bka' stsal pa/_dge slong dag sngon seng ge lha'i bu nyid kyis las tshogs rnyed pa/_rkyen yongs su bsgyur ba/_'od pa bzhin du nye bar gnas pa/_gdon mi za bar 'byung 
[\[198a.5\]]bar 'gyur ba dag byas shing bsags pas sngon seng ge lha'i bus las byas shing bsags pa gzhan su zhig gis nyams su myong bar 'gyur/_dge slong dag las byas shing bsags pa dag ni phyi rol gyi sa'i khams la rnam par smin par mi 'gyur/_chu'i khams la mi 'gyur/_me'i khams la mi 
[\[198a.6\]]'gyur/_rlung gi khams la mi 'gyur te/_'di ltar las dge ba dang /_mi dge ba byas shing bsags pa dag ni zin pa'i phung po dang /_khams dang skye mched dag kho na la rnam par smin par 'gyur ro/_/las rnams bskal pa brgyar yang ni/_/chud mi za ba'ang tshogs dang dus/_/rnyed 
[\[198a.7\]]na lus can rnams la ni/_/'bras bu dag tu 'gyur ba nyid/_/dge slong dag sngon byung ba 'das pa'i dus na bskal pa chen po bzang po 'di nyid la skye dgu'i tshe lo nyi khri thub pa na ston pa de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/_bde 
[\[198b\]]
[\[198b.1\]]bar gshegs pa/_'jig rten mkhyen pa/_skyes bu gdul ba'i kha lo sgyur ba bla na med pa/_lha dang mi rnams kyi ston pa/_sangs rgyas bcom ldan 'das 'od srung zhes bya ba 'jig rten du byung ste/_de dge slong nyi khris bskor cing grong khyer bA rA Na sI na drang srong smra ba [{]ri dgas [,]ri dwags [}]kyi nags na nye bar 
[\[198b.2\]]rten cing bzhugs so/_/gang gi tshe yang dag par rdzogs pa'i sangs rgyas 'od srung 'jig rten du byung bar ma gyur pa de'i tshe bA rA Na sI na bram ze 'khor shin tu mang ba/_rig byed dang /_rig byed kyi yan lag gi pha rol du son pa/_yul tha dad pa na gnas pa'i bram ze rnams kyi ston par gyur 
[\[198b.3\]]pa zhig 'dug pa de 'jig rten thams cad kyis shin tu bkur stir byas/_bla mar byas/_rjed par byas/_mchod par byas so/_/gang gi tshe yang dag par rdzogs pa'i sangs rgyas 'od srung 'jig rten du byung bar gyur pa de'i tshe na de la phyin cad 'ga' yang bkur stir mi byed/_bla mar mi 
[\[198b.4\]]byed/_rjed par mi byed/_mchod par mi byed do/_/yang dag par rdzogs pa'i sangs rgyas 'od srung 'khor brgya phrag du ma'i mdun na bzhugs shing chos ston par mdzad pa na bram ze 'khor shin tu mang po de phyogs de nas song ba dang /_bram ze des yang dag par rdzogs pa'i sangs rgyas 'od srung 
[\[198b.5\]]'khor brgya phrag du ma'i mdun na bzhugs shing chos ston pa mthong ngo /_/mthong nas kyang smras pa/_dge sbyong 'di ni seng ge bzhin du 'jigs pa med pa dang /_bag tsha ba med par 'khor la chos ston par byed la/_nyan thos 'di dag ni [{]ri dgas [,]ri dwags [}]phra mo dag bzhin du chos nyan par byed 
[\[198b.6\]]do/_/yang dag par rdzogs pa'i sangs rgyas 'od srung gis de gsan to/_/gsan nas kyang bram ze de la bka' stsal pa/_bram ze khyod kyis ngag gi las rtsub po smras kyis/_nyes pa nyes pa'i sgo nas shogs shig dang /_de lta na khyod kyi las de srab pa nyid dang /_yongs su zad 
[\[198b.7\]]pa dang /_yongs su mthar thug par 'gyur ro/_/bram ze des nyes pa nyes pa'i sgo nas bshags te yang dag par rdzogs pa'i sangs rgyas 'od srung gi spyan sngar skyabs su 'gro ba dang /_bslab pa'i gzhi dag blangs so/_/dge slong dag de'i tshe de'i dus na gang gi yang dag par rdzogs 
[\[199a\]]
[\[199a.1\]]pa'i sangs rgyas 'od srung la seng ge zhes brjod pas/_kun du spyad pa gang yin pa de ni sngon seng ge lha'i bu 'di nyid yin te/_de'i tshe 'di yang dag par rdzogs pa'i sangs rgyas 'od srung la seng ge zhes brjod pas kun du spyad pa'i las de'i rnam par smin pas tshe rabs lnga brgyar 
[\[199a.2\]]seng ge rnams kyi nang du skyes par gyur nas da ltar gyi bar du yang seng ge rnams kyi nang du yang skyes par gyur to/_/'dis nga la sems mngon par dad par byas pa'i las de'i rnam par smin pas ni shi zhing dus la bab nas/_rgyal chen bzhi pa'i lha rnams kyi nang du skyes so/_/'dis yang 
[\[199a.3\]]dag par rdzogs pa'i sangs rgyas 'od srung gi spyan sngar skyabs su 'gro ba dang /_bslab pa'i gzhi dag blangs pa'i las de'i rnam par smin pas ni nga'i spyan sngar bden pa dag mthong zhing /_des bden pa dag mthong nas rang gi gnas su phyin to/_/dge slong dag de ltar na las 
[\[199a.4\]]gcig tu gnag pa rnams kyi rnam par smin pa ni gcig tu gnag pa yin la/_las gcig tu dkar ba rnams kyi rnam par smin pa yang gcig tu dkar ba yin/_las 'dren ma rnams kyi rnam par smin pa yang 'dren ma yin no/_/dge slong dag de lta bas na las gcig tu gnag pa 
[\[199a.5\]]rnams dang /_'dren ma rnams spangs te las gcig tu dkar ba rnams la brtsal bar bya ste/_dge slong dag khyod kyis de ltar bslab par bya'o/_/de nas bcom ldan 'das ma ga d+hA dag tu ljongs rgyu zhing gshegs pa na rgyal po'i khab tu byon nas rgyal po'i khab na 'od ma'i tshal ka lan 
[\[199a.6\]]da ka'i gnas na bzhugs so/_/de'i dus na drug sde dag gis mes gzhan la gtong bas rtse bar byed cing /_zla ba yang byed/_nyi ma yang byed/_mgal me'i 'khor lo yang byed nas gzhan mu stegs can dag shes ldan dag shAkya'i bu'i dge sbyong 'di dag ni mes gzhan la gtong bas 
[\[199a.7\]]rtse bar byed cing /_zla ba yang byed/_nyi ma yang byed/_mgal me'i 'khor lo yang byed de/_byis pa khye'u 'di dag kyang mes gzhan la gtong bas rtse bar byed cing /_zla ba yang byed/_nyi ma yang byed/_mgal me'i 'khor lo yang byed na/_shes ldan dag byis pa khye'u 'di dag 
[\[199b\]]
[\[199b.1\]]dang /_shAkya'i bu'i dge sbyong 'di dag la bye brag ni ci yod/_bsam pa ni ci yod/_tha dad du bya ba ni ci yod/_su zhig dge sbyong mgo reg 'di dag la bsod snyoms sbyin pa dang bya bar sems zhes smod par byed/_phyar ka gtong bar byed/_kha zer bar byed pa'i skabs de dge 
[\[199b.2\]]slong rnams kyis bcom ldan 'das la gsol to/_/de nas bcom ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed 
[\[199b.3\]]par mdzad pa ste zhes bya ba la sogs pa yang snga ma bzhin te/_sangs rgyas bcom ldan 'das kyis drug sde dag la rmas pa/_dge slong dag khyed mes gzhan la gtong bas rtse bar byed cing /_zla ba yang byed/_nyi ma yang byed/_mgal me'i 'khor lo yang byed pa bden nam/_btsun 
[\[199b.4\]]pa mad do/_/sangs rgyas bcom ldan 'das kyis dge sbyong gi tshul ma yin pa/_rjes su mthun pa ma yin pa/_rung ba ma yin pa/_tshul dang mthun pa ma yin pa de ni rab tu byung bas bya ba ma yin no zhes rnam par smad pa mdzad do/_/de nas bcom ldan 'das kyis rnam grangs du mas 
[\[199b.5\]]rnam par smad nas dge slong rnams la bka' stsal pa/_dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 
[\[199b.6\]]'di ltar gdon par bya ste/_yang dge slong gang me la reg gam/_reg tu 'jud na ltung byed do zhes bcom ldan 'das kyis 'dul ba la nyan thos rnams kyi bslab pa'i gzhi de ltar bca' bar mdzad do/_/dge slong dag phyin cad de bzhin gshegs pa'i dbu skra dang sen mo'i mchod rten 
[\[199b.7\]]dag la bdug spos kyang gsol bar mi byed/_mar me yang sbar bar mi byed/_slob dpon dang mkhan po dag la yang chu dron 'bul bar mi byed/_lhung bzed kyi las kyang mi byed/_tshon gyi las kyang mi byed do/_/sangs rgyas bcom ldan 'das rnams ni mkhyen bzhin du rmed par 
[\[200a\]]
[\[200a.1\]]mdzad pa yin pas sangs rgyas bcom ldan 'das kyis tshe dang ldan pa kun dga' bo la rmas pa/_kun dga' bo ci'i phyir dge slong dag phyin cad de bzhin gshegs pa'i dbu skra dang sen mo'i mchod rten dag la bdug spos kyang gsol bar mi byed/_mar me yang sbar bar 
[\[200a.2\]]mi byed/_slob dpon dang mkhan po dag la yang chu dron 'bul bar mi byed/_lhung bzed kyi las kyang mi byed/_tshon gyi las kyang mi byed/_btsun pa bcom ldan 'das kyis 'di ltar yang dge slong gang me la reg gam/_reg tu 'jud na ltung byed do zhes 'dul ba la nyan thos 
[\[200a.3\]]rnams kyi bslab pa'i gzhi bca' ba mdzad pas dge slong de dag slan cad de bzhin gshegs pa'i dbu skra dang /_sen mo'i mchod rten dag la bdug spos kyang gsol bar mi bgyid/_mar me yang sbar bar mi bgyid/_slob dpon dang mkhan po dag la yang chab dron 'bul bar mi 
[\[200a.4\]]bgyid/_lhung bzed kyi las kyang mi bgyid/_tshon gyi las kyang mi bgyid do/_/kun dga' bo de lta bas na dus byin gyis brlab par bya'o/_/bcom ldan 'das kyis dus byin gyis brlab par bya'o zhes bka' stsal nas/_de dag gis ji ltar dus byin gyis brlab par bya ba mi 
[\[200a.5\]]shes nas bcom ldan 'das kyis bka' stsal pa/_ston pa dang /_chos dang /_dge 'dun dang /_slob dpon dang /_mkhan po dang /_tshangs pa mtshungs par spyod pa rnams kyi chos dang ldan pa'i bya ba'i don nyid kyis dus byin gyis brlab par bya'o/_/dge slong dag lhung bzed kyi 
[\[200a.6\]]las dang /_tshon gyi las dag byed pa na yang dang yang du brjed ngas pas me la reg nas de dag 'gyod pa skyes pa'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_dus yun ring du byin gyis brlab par bya'o/_/dge slong 
[\[200a.7\]]zhig na zhing rlung nad can du gyur nas de sman pa'i gan du song ste dris pa/_bzhin [{]bzangs [,]bzang [}]kho bo la sman ston cig_/'phags pa zhugs sten cig_/bzhin [{]bzangs [,]bzang [}]bcom ldan 'das kyis bslab pa'i gzhi bca' bar mdzad do/_/'phags pa khyod kyi ston pa ni thugs rje can lags pas 
[\[200b\]]
[\[200b.1\]]'di ltar de nyid rkyen du mdzad nas rjes su gnang bar 'gyur ba gang lags pa de lta bu'i gnas mchis par 'gyur ro zhes zer ba'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_de lta bas na na ba'i dus ma gtogs so/_/
[\[200b.2\]]de nas bcom ldan 'das kyis bslab pa 'dod pa dang /_bslab pa la gus pa dang /_bslab pa la yo byad bsnyungs pa'i bsngags pa brjod nas dge slong rnams la de dang mthun pa dang /_de'i shas che ba dang /_de dang 'tsham pa'i chos dang ldan pa'i bka' mchid mdzad nas dge slong 
[\[200b.3\]]rnams la bka' stsal pa/_dge slong dag de lta bas na snga ma ni bcas pa yin la/_'di ni rjes su gnang ba yin te/_nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge slong gang mi na bar bdag nyid kyi phyir me la reg gam/_reg tu 'jud 
[\[200b.4\]]na ltung byed do/_/yang dge slong gang zhes bya ba ni drug sde'am/_gzhan yang de lta bu gang yin pa'o/_/mi na bar zhes bya ba ni na ba bzhag ste'o/_/bdag nyid kyi phyir zhes bya ba ni bdag nyid kyi ched du'o/_/me la reg gam zhes bya ba ni bdag nyid kyis so/_/reg tu 'jud na zhes bya ba ni 
[\[200b.5\]]gzhan no/_/ltung byed do zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang /_log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba de ma bshags shing so sor ma bshags na 
[\[200b.6\]]dge ba'i chos rnams la sgrib par byed pa ste/_des na ltung byed do zhes gsungs so/_/de la ltung bar ji ltar 'gyur zhe na/_dge slong gis mes gzhan la gtong bas rtse bar byed na ltung byed du 'gyur ro/_/zla ba byed na ltung byed du 'gyur ro/_/nyi ma byed na ltung byed du 'gyur ro/_/mgal 
[\[200b.7\]]me'i 'khor lo byed na ltung byed du 'gyur ro/_/dge slong me sbar bar byed na des dus byin gyis brlab par bya'o/_/dus byin gyis ma brlabs par sbar bar byed na ltung byed du 'gyur ro/_/dge slong me gsod par byed na des dus byin gyis brlab par bya'o/_/dus byin gyis ma brlabs par 
[\[201a\]]
[\[201a.1\]]gsod par byed na ltung byed du 'gyur ro/_/dge slong bud shing skul bar byed dam/_bud shing 'dren par byed na des dus byin gyis brlab par bya'o/_/dus byin gyis ma brlabs par bud shing skul bar byed dam/_'dren par byed na ltung byed du 'gyur ro/_/dge slong ma dag 
[\[201a.2\]]ma spung bar byed dam/_mdag ma 'dru bar byed na des dus byin gyis brlab par bya'o/_/dus byin gyis ma brlabs par mdag ma spung bar byed dam/_'dru bar byed na ltung byed du 'gyur ro/_/dge slong me ma mur spung bar byed dam/_'dru bar byed na des dus byin gyis brlab par bya'o/_/dus 
[\[201a.3\]]byin gyis ma brlabs par me ma mur spung bar byed dam/_'dru bar byed na nyes byas su 'gyur ro/_/dge slong mer skra dang /_spu dang /_rus pa dang /_sen mo dag 'jud na nyes byas su 'gyur ro/_/dge slong mer mchil ma dang /_snabs dang /_skyugs pa dang /_rlugs pa dag 
[\[201a.4\]]'jud na nyes byas su 'gyur ro/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/me la reg pa'i ltung byed de lnga bcu rtsa gnyis pa rdzogs [{]s+ho[,]so[}]//_//'dul ba rnam par 'byed pa/_bam po lnga bcu rtsa bdun 
[\[201a.5\]]pa/_sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/gang gi tshe tshe dang ldan pa 'char kas nyon mongs pa thams cad spangs pas dgra bcom pa nyid mngon sum du byas pa dang /_tshe dang ldan pa 'dun pa ni kau shAm+bIr song 
[\[201a.6\]]ste yid dal du 'dug pa dang /_'gro mgyogs dang nab so gnyis dus la bab pa dang /_dga' bo dang nye dga' gnyis ni dge 'dun gyi nang na gnas pa de'i tshe na bcu bdun sde dag gdug pa dang pha rol gnon par gyur cing /_mdo sde 'dzin pa dang /_'dul ba 'dzin pa dang /_ma mo 'dzin pa 
[\[201a.7\]]yang yin pas de dag gis smras pa/_tshe dang ldan pa dag bdag cag yun ring po nas drug sde dag gis tho btsams te/_ji ltar dga' bo dang nye dga' gnyis kyis tho btsams pa ltar yang gzhan dag gis tho ma btsams la/_ji ltar nye [{]dga'as [,]dgas [}]tho btsams pa ltar yang dga' bos tho 
[\[201b\]]
[\[201b.1\]]ma btsams kyis tshur shog_/de gnas nas dbyung ba'i las bya'o/_/de na gcig gis smras pa/_phu nu bo dag de'i phu nu bo dga' bo rtsod pa la mkhas pas bdag cag gis nye dga' gnas nas dbyung ba'i las bya bar mi nus so/_/de brel ba bskyed par bya'o zhes de dag dga' bo'i 
[\[201b.2\]]gan du song ste smras pa/_gnas brtan phyag 'tshal lo/_/tshe dang ldan pa dag a rog gya/_gnas brtan gyi chos gos dag dri ma can du gyur to/_/bu dag kho bo rgas par gyur pas dge slong lhan cig gnas pa dang /_nye gnas dag gis kyang rgas pa'i phyir brnyas te phyin chad chos 
[\[201b.3\]]gos kyi las byed du mi btub bo/_/bdag cag gis gnas brtan gyi chos gos dag bkru bar bgyi yis chos gos dag tshur stsol/_dga' bos bcu bdun sde dag la chos gos dag byin no/_/de dag gis yang smras pa/_gnas brtan chos gos dag cig car bkrus chos gos thams 
[\[201b.4\]]cad tshur stsol/_dga' bo rnyang rnying dag gyon te chos gos thams cad bcu bdun sde dag la byin no/_/bcu bdun sde dag gis chos gos de dag 'gyur byed kyis btsal nas gnas mal bshams te/_gaN+DI brdungs nas dga' bo'i gan du song ste smras pa/_gnas brtan dge 'dun gyi bya ba 
[\[201b.5\]]cung zhig mchis te/_gaN+DI brdungs kyis tshur spyon/_dga' bos smras pa/_bu dag kho bo 'di 'dra ba'i gnas skabs kyis dge 'dun gyi nang du ji ltar 'gro bar bya/_dge 'dun gyi bya ba chos dang ldan pa la 'dun pa 'bul lo/_/de nas dge 'dun thams cad 'dug cing mthun par gyur pa na dge 
[\[201b.6\]]slong gleng ba po rgan pa'i mtha' logs su 'dug ste nye dga' la rmas pa/_btsun pa nye dga' khyod kyis bcu bdun sde dag gi lto dral te rgyu ma dag gis rgyal byed kyi tshal bskor bar bya'o zhes bya ba de lta bu'i tshig smras pa gang yin pa de dran nam/_tshe dang ldan pa dag rma sos pa dag dral te ci bya/_de ni 
[\[201b.7\]]'das pa'i don yin no/_/de dag gis smras pa/_bcom ldan 'das kyis 'das pa'i dus kho na las brtsams te 'dul ba la nyan thos rnams kyi bslab pa'i gzhi bca' ba mdzad do zhes de dag gis nye dga' la gya tshom du nan gyis gnas nas dbyung ba'i las byas so/_/nye dga' gnas 
[\[202a\]]
[\[202a.1\]]nas dbyung ba'i las byas nas phu bo dga' bo'i gan du song ste ngu bar brtsams pa dang /_dga' bos smras pa/_nye dga' ci'i phyir ngu /_nye [{]dga'as [,]dgas [}]smras pa/_lhung bzed nag po can dag gis kho bo gnas nas dbyung ba'i las byas so/_/dga' bos smras pa/_gang 
[\[202a.2\]]dag gis kho bo'i nu bo gnas nas dbyung ba'i las byas pa de dag grong dang /_grong khyer dang /_ljongs dang /_khams gsum nas gnas nas phyung bar gyur cig_/'on kyang gnas nas dbyung ba'i las byas pa rnams la grong dang /_grong khyer med dam ci sdod cig dang bzod pa gsol bar 
[\[202a.3\]]bya'o/_/'di ltar de dag gis mi mthun pa kho nar las byas so/_/gang zhig der ma 'dus/_kho bo'o/_/slob dpon gyis der 'dun pa phul lo/_/ci kho bos bdag gi nu bo gnas nas dbyung ba'i las byed par shes sam/_kho bo dge 'dun gyi bya ba de lta bu la 'dun pa mi 'bul gyis 
[\[202a.4\]]kho bos 'dun pa ma phul lo/_/kho bos 'dun pa nyes par phul lo/_/dge slong don nyung ngu dag ci'i phyir dge slong dag dge 'dun gyi bya ba chos dang ldan pa la dge slong la 'dun pa phul nas de'i 'og tu khros 'khrugs rngam par gyur te yi ma rangs nas spong ba'i chos su byed cing 'di skad ces dge 
[\[202a.5\]]slong 'dun pa phyir byin cig_/khyod la mi sbyin no zhes zer zhes smod par byed/_phyar ka gtong bar byed/_kha zer bar byed pa'i skabs de dge slong rnams kyis bcom ldan 'das la gsol to/_/de nas bcom ldan 'das kyis byung ba 'di dang /_gleng gzhi 'di dang /_skabs 'di la 
[\[202a.6\]]dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/_sangs rgyas bcom ldan 'das kyis dga' bo la rmas pa/_dga' bo khyod dge 
[\[202a.7\]]'dun gyi bya ba chos dang ldan pa la dge slong la 'dun pa phul nas/_de'i 'og tu khros 'khrugs rngam par gyur te yi ma rangs nas spong ba'i chos su byed cing 'di skad ces dge slong 'dun pa phyir byin cig_/khyod la mi sbyin no zhes zer ba bden nam/_btsun pa mad do/_/sangs rgyas bcom 
[\[202b\]]
[\[202b.1\]]ldan 'das kyis dge sbyong gi tshul ma yin pa/_rjes su mthun pa ma yin pa/_rung ba ma yin pa/_tshul dang mthun pa ma yin pa de ni rab tu byung bas bya ba ma yin no zhes rnam par smad pa mdzad do/_/de nas bcom ldan 'das kyis rnam grangs du mas rnam par smad nas/_dge slong 
[\[202b.2\]]rnams la bka' stsal pa/_dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_
[\[202b.3\]]yang dge slong gang dge 'dun gyi bya ba chos dang ldan pa la dge slong la 'dun pa phul nas de'i 'og tu khros 'khrugs rngam par gyur te yi ma rangs nas spong ba'i chos su byed cing 'di skad ces dge slong 'dun pa phyir byin cig_/khyod la mi sbyin no zhes zer na ltung byed do/_/yang dge slong 
[\[202b.4\]]gang zhes bya ba ni shAkya'i bu dga' bo'am/_gzhan yang de lta bu gang yin pa'o/_/dge 'dun gyi zhes bya ba ni de bzhin gshegs pa'i nyan thos kyi dge 'dun gyi'o/_/bya ba chos dang ldan pa la zhes bya ba ni las chos dang ldan pa la'o/_/dge slong la zhes bya ba ni chos 'di pa 
[\[202b.5\]]la'o/_/'dun pa phul nas zhes bya ba ni 'dun pa byin nas so/_/de'i 'og tu zhes bya ba ni dus gzhan na'o/_/khros 'khrugs rngam par gyur te yi ma rangs nas zhes bya ba ni khros shing khro ba'i zil gyis non nas so/_/spong ba'i chos su byed cing zhes bya ba ni bsnyon pa'i chos su byed 
[\[202b.6\]]cing ngo /_/'di skad ces zhes bya ba ni 'di skad ces zer na'o/_/dge slong 'dun pa phyir byin cig_/khyod la mi sbyin no zhes zer na zhes bya ba ni 'di skad ces zer na'o/_/ltung byed do zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang /_
[\[202b.7\]]log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/_des na ltung byed do zhes gsungs so/_/de la ltung bar ji ltar 'gyur zhe na/_
[\[203a\]]
[\[203a.1\]]dge slong gis ji tsam cung zad dge 'dun gyi bya ba chos dang ldan pa la dge slong la 'dun pa phul nas de'i 'og tu khros 'khrugs rngam par gyur te yi ma rangs nas spong ba'i chos su byed cing 'di skad ces dge slong 'dun pa phyir byin cig_/khyod la mi sbyin no zhes zer na thams cad du ltung 
[\[203a.2\]]byed du 'gyur ro/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/'dun pa phyir sgyur ba'i ltung byed de lnga bcu rtsa gsum pa rdzogs [{]s+ho[,]so[}]//_//bar sdom la/_chos nyan pa dang sgra can zin/_/na dang dge slong 
[\[203a.3\]]sdig can la/_/don mthun gnyis su byas pa dang /_/mdun du btud dang dge tshul lo/_/sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/bram ze dang khyim bdag dad pa can dag gtsug lag khang du lhags 
[\[203a.4\]]nas dge slong rnams la smras pa/_'phags pa dag chos bstan du gsol/_dge slong rnams kyis smras pa/_bzhin [{]bzangs [,]bzang [}]dag bcom ldan 'das kyi spyan sngar deng shig dang /_bcom ldan 'das khyed cag la chos ston par mdzad do/_/de dag gis smras pa/_'phags 
[\[203a.5\]]pa dag ston pa nyag gcig tu bas pas re zhig lha rnams la chos ston par mdzad dam/_'on te klu rnams la'am/_gnod sbyin rnams la'am/_mi rnams la chos ston par mdzad sus 'tshal gyis/_khyed cag gis kyang chos bstan du gsol/_bzhin [{]bzangs [,]bzang [}]dag bcom 
[\[203a.6\]]ldan 'das kyis ma gnang ngo zhes zer ba'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_de lta bas na dge slong rnams kyis kyang chos bstan par bya bar gnang ngo /_/bcom ldan 'das kyis dge slong rnams kyis kyang chos 
[\[203a.7\]]bstan par bya'o zhes bka' stsal nas/_de dag nyin mo chos ston par byed do/_/de na gang dag bsod nams kyi 'bras bus 'tsho ba de dag ni nyin mo chos mnyan nas mtshan mo rtsol ba'i 'bras bus 'tsho ba rnams la shes ldan dag 'phags pa dag chos snyan pa snyan pa ston par mdzad cing sbrang 
[\[203b\]]
[\[203b.1\]]rtsi byed pa'i sbrang bu bzhin du chos sbrang rtsi lta bu ston cing stobs par mdzad do zhes rjod par byed do/_/rtsol ba'i 'bras bus 'tsho ba dag gis smras pa/_khyed cag las gang dag chos nyan pa de dag gi sangs rgyas 'byung ba ni 'bras bu dang bcas pa yin no/_/'o na khyod cag kyang ci'i phyir 
[\[203b.2\]]chos nyan par mi byed/_khyed cag ni bsod nams kyi 'bras bus 'tsho ba dag yin pas nyin mo chos nyan par byed kyi/_kho bo cag ni rtsol ba'i 'bras bus 'tsho ba dag yin pas gal te nyin mo las dag ma byas na ltogs te 'chi bar 'gyur/_gal te 'phags pa dag mtshan mo chos ston 
[\[203b.3\]]par 'gyur na de lta na bdag cag gis kyang chos mnyan par bya'o zhes zer ba'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_mtshan mo chos bstan par bya'o/_/de dag mtshan mo thams cad kho nar chos ston par byed cing de 
[\[203b.4\]]dag ngal ba dang /_bcom ldan 'das kyis bka' stsal pa/_mtshan thams cad kho nar chos bstan par mi bya'o/_/de dag nam phyed kyi bar du chos ston par byed pa na de lta na yang ngal bar gyur nas bcom ldan 'das kyis bka' stsal pa/_tshes brgyad dang /_tshes bcu bzhi la chos bstan 
[\[203b.5\]]par bya'o/_/de dag tshes brgyad dang /_tshes bcu bzhi la chos ston par byed pa na bsod snyoms pa zhig gtsug lag khang du chos nyan du 'ongs nas dge slong rnams kyis nam phyed kyi bar du chos bstan pa dang /_bsod snyoms pa des bsams pa/_da ni 'gro ba'i dus ma yin gyis 'di 
[\[203b.6\]]nyid du 'dug par bya'o zhes de mtha' gcig tu song nas skyil mo krung bcas te 'dug go/_/der lhags pa'i khyim pa de dag kyang de nyid du nyal nas dge skos kyis mar me bsad par brtsams pa dang /_de dag gis smras pa/_'phags pa zhugs mar ma dgum zhig dang bdag cag gis 
[\[203b.7\]]'bru mar dbul lo/_/dge skos kyis mar me gsos te song nas khyim pa de dag de na 'khod cing de dag gis smras pa/_'phags pa che ge mo zhig gis ni chos snyan pa snyan pa dag bstan to/_/'phags pa che ge mo zhig gis ni chos ches snyan pa snyan pa dag bstan to zhes zer ro/_/de na dge slong 
[\[204a\]]
[\[204a.1\]]rgan zhugs brjed ngas pa zhig nyal ba des rmi lam na sngon gyi rnying pa dang lhan cig nyal bar rmi nas des ci dang ci dag cig brdol bar brtsams pa dang /_khyim pa de dag gis smras pa/_shes ldan dag khyim pa ci dang ci dag brdol ba 'di su yin zhes de dag gis de bskyod 
[\[204a.2\]]par brtsams pa dang /_ji tsam na rgan zhugs de phyis gan du nyal zhing ci dang ci dag brdol ba mthong nas de dag gis smras pa/_shes ldan dag rgan po rnams kyi gnas skabs kyang re zhig 'di 'dra na 'di dag ni rab tu byung ba gzhon nu dag yin pas 'di dag gi gnas skabs ji lta bur 'gyur zhes 
[\[204a.3\]]ma dad pa go bar byed do/_/bsod snyoms pa de nang par sngar langs te dgon pa'i gnas su song ba dang /_dge slong spong ba pa dag gis de mthong nas smras pa/_tshe dang ldan pa ji lta tshangs pa mtshungs par spyod pa dag gis chos snyan pa snyan pa dag bstan cing skye bo phal po che'i tshogs mngon 
[\[204a.4\]]par dad par byas sam/_des smras pa/_tshangs pa mtshungs par spyod pa dag gis chos snyan pa snyan pa dag bstan pas skye bo phal po che'i tshogs te por mngon par dad par byas so/_/rgan zhugs shig gis ni skye bo phal po che'i tshogs mngon par ma dad par byas so/_/ji ltar gyur/_
[\[204a.5\]]des skabs de dge slong rnams la brjod nas dge slong rnams kyis bcom ldan 'das la rgyas par gsol to/_/de nas bcom ldan 'das 'di snyam du dgongs te/_nyes dmigs gang cung zad byung ba ni/_dge slong rnams rdzogs par ma bsnyen pa dang lhan cig nyal bar byed pa dang /_snang 
[\[204a.6\]]ba la nyal bar byed pa las gyur to snyam nas bcom ldan 'das kyis bka' stsal pa/_de lta bas na dge slong gis gang zag rdzogs par ma bsnyen pa dang lhan cig nyal bar mi bya zhing /_snang ba la yang nyal bar mi bya'o/_/nyal bar byed na 'gal tshabs can du 'gyur ro/_/'di ni re zhig 
[\[204a.7\]]byung ba yin te/_sangs rgyas bcom ldan 'das re zhig 'dul ba la nyan thos rnams kyi bslab pa'i gzhi 'cha' bar ni mi mdzad do/_/tshe dang ldan pa shA ri'i bu la dge tshul sgra can zin dang /_skul byed ces bya ba gnyis yod de/_dge slong blo bur du 'ongs pa zhig 'ongs pa na tshe dang ldan 
[\[204b\]]
[\[204b.1\]]pa sgra can zin nyin mo spyod du song ba'i gtsug lag khang du dge slong blo bur du 'ongs pa de'i gtsug lag khang du bskos nas dge slong des tshe dang ldan pa sgra can zin gyi lhung bzed dang chos gos phyi rol du phyung ste mtha' gcig tu bzhag go/_/tshe dang ldan pa sgra can zin nyin mo spyod pa nas phyir 
[\[204b.2\]]'ongs pa dang /_ji tsam na rang gi lhung bzed dang /_chos gos phyi rol du phyung ste mtha' gcig tu bzhag pa mthong nas de sems khong du chud cing 'dug go/_/ji tsam na dge tshul skul byed 'ongs nas des smras pa/_tshe dang ldan pa sgra can zin ci'i phyir sems khong du chud cing 'dug_/sgra 
[\[204b.3\]]can zin gyis smras pa/_kho bo nyin mo spyod du song ba'i gtsug lag khang dge slong blo bur du 'ongs pa'i gtsug lag khang du bskos nas des kho bo'i lhung bzed dang chos gos phyi rol du phyung ste mtha' gcig tu bzhag na sprin kha dog lnga pa 'dus pas kho bo dang mal gang du bsham par bya ba mi 
[\[204b.4\]]shes so/_/skul byed kyis smras pa/_tshe dang ldan pa sgra can zin ci'i phyir sems khong du chud cing 'dug tu yod/_gar yang rung bar nyol cig_/sgra can zin gyis smras pa/_tshe dang ldan pa skul byed khyod ni rdzu 'phrul che ba dang mthu che ba yin pas lo ma ma yin pa'i spyil bu sprul te 
[\[204b.5\]]mal 'cha' bar byed mod/_kho bos ji ltar bya/_de'i tshe na bram ze dang khyim bdag dad pa can dag gis bcom ldan 'das kyi snam phyi sa spos kyi byug pas bskus nas/_tshe dang ldan pa sgra can zin gyis bsams pa/_sangs rgyas bcom ldan 'das rnams la dus ma yin par bshang 
[\[204b.6\]]ba mdzad par 'gyur ba gang yin pa de ni gnas med cing skabs ma yin gyis song la der nyal bar bya'o snyam nas de der song ste/_snam phyi sa'i zhabs rten la mgo bzhag ste nyal lo/_/de'i mtshan mo sprin kha dog lnga pa 'dus nas des char 'bab par brtsams pa dang /_snam phyi sa de dang 
[\[204b.7\]]ha cang thag mi ring ba na sbrul dug myur du khyab par byed pa'i gtso bo zhig gi tshang 'dug pa der char bab pa'i chus gang nas/_sbrul dug myur du khyab par byed pa'i gtso bo de bcom ldan 'das kyi snam phyi sa ga la ba der 'phags so/_/sangs rgyas bcom ldan 'das rnams ni bsnyel ba mi mnga' 
[\[205a\]]
[\[205a.1\]]ba'i chos nyid can yin pas/_bcom ldan 'das kyis dgongs pa/_gal te sbrul dug myur du khyab par byed pa'i gtso bo des sgra can zin rnyed par gyur na ming gi lhag ma tsam las par byed par 'gyur te/_shAkya nga rgyal can dag gal te gzhon nu sgra can zin bzang po 
[\[205a.2\]]rab tu byung bar ma gyur na/_rgyal po dngos brtsan par 'gyur ba zhig na/_de rab tu byung nas mgon med pa'i bya bas dus la bab bo zhes ma dad pa go bar byed par 'gyur bar thugs su chud nas glang po che'i sna 'dra ba'i phyag brkyang ste sgra can zin blangs nas nyid kyi gzims mal du bsnyal te 
[\[205a.3\]]bzhag go/_/sangs rgyas bcom ldan 'das rnams gang zag rdzogs par ma bsnyen pa dang lhan cig gnas gcig na gzims par 'gyur ba ni gnas ma yin zhing skabs med pas bcom ldan 'das kyis dgung la 'chag pa dang bzhugs pa gnyis kyis shas cher mtshan mo 'da' bar mdzad do/_/
[\[205a.4\]]dge slong gnas brtan gnas brtan dag nang par sngar langs te bcom ldan 'das kyi zhabs la mgo bos phyag 'tshal du 'ongs pa dang /_sangs rgyas bcom ldan 'das rnams kyi chos nyid ni gal te 'dul ba la nyan thos rnams kyi bslab pa'i gzhi 'cha' bar bzhed na de'i tshe dge slong ma 'ongs pa 
[\[205a.5\]]rnams la ni gzhes par mdzad la/_dge slong 'ongs pa rnams ni phyir gtong bar mi mdzad pas/_tshe dang ldan pa skul byed bcom ldan 'das kyi zhabs la mgo bos phyag 'tshal du song ba dang /_ji tsam na tshe dang ldan pa sgra can zin bcom ldan 'das kyi gzims mal na nyal ba mthong ngo /_/
[\[205a.6\]]mthong nas kyang se gol gyi sgras tshe dang ldan pa sgra can zin sad par byas te smras pa/_tshe dang ldan pa sgra can zin khyod gang du nyal/_de sad pa dang ji tsam na bdag nyid bcom ldan 'das kyi gzims mal na nyal bar mthong nas de myur ba myur ba kho nar langs te bcom ldan 'das kyi gzims mal 
[\[205a.7\]]nas babs pa dang /_skul byed kyis smras pa/_tshe dang ldan pa sgra can zin gal te khyod la bcom ldan 'das kyis ma dgongs su zin na sbrul dug myur du khyab par byed pa'i gtso bos khyod ming gi lhag ma tsam las par byed par 'gyur ro/_/de nas bcom ldan 'das kyis dge slong rnams la 
[\[205b\]]
[\[205b.1\]]bka' stsal pa/_dge slong dag dge tshul 'di dag la ni ma yang med/_pha yang med/_byams pa dang mdza' bshes kyi tshogs gzhan 'ga' yang med de/_tshangs pa mtshungs par spyod pa khyed cag 'ba' zhig tu zad cing 'di dag ni dgra bcom pa'i sgo nga dang ldan pa dag yin te/_gal 
[\[205b.2\]]te khyed cag gis 'di dag yongs su skyong bar mi byed na gzhan su zhig byed par 'gyur/_dge slong dag de lta bas na gang zag rdzogs par ma bsnyen pa dang lhan cig nub gnyis tshun cad gnas gcig tu nyal bar rjes su gnang ngo /_/dge slong zhig la 'khru ba'i nad byung nas de mun pa'i nang du 
[\[205b.3\]]bshang ba byed pa na rkang pa gnyis la gos nas rkang pa gnyis brkyang ste nyal ba dang /_de'i gan du nang par sngar dge slong lhan cig gnas pa dang /_nye gnas dag 'ongs nas de dag gis dris pa/_mkhan po thugs bde'am/_des smras pa/_mi bde'o/_/ji ltar mi bde/_des skabs de rgyas par brjod 
[\[205b.4\]]nas dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_de lta bas na snang ba bya'o/_/snang ba byas pa dang /_de 'gyod pas mi nyal nas nyes dmigs de nyid du gyur pa dang /_bcom ldan 'das kyis bka' stsal pa/_nyal bar bya 
[\[205b.5\]]ste/_'di la 'gyod par mi bya'o/_/dge slong nad g.yog dag 'gyod pas mi nyal ba na de dag na bar gyur nas/_bcom ldan 'das kyis bka' stsal pa/_de dag gis kyang nyal bar bya'o/_/der byin len stobs pas bya ba byung nas bcom ldan 'das kyis bka' stsal pa/_rdzogs 
[\[205b.6\]]par ma bsnyen pas kyang der nyal bar bya'o/_/de dag nub gnyis 'das nas phyir 'byin par byed pa na nad pa la gnod par gyur nas/_bcom ldan 'das kyis bka' stsal pa/_nub gsum pa la yang nyal bar bya'o/_/nad pa 'gyod par gyur nas/_bcom ldan 'das kyis bka' 
[\[205b.7\]]stsal pa/_'di la 'gyod par mi bya bar nyal bar bya'o/_/nad g.yog dag 'gyod pas mi nyal nas/_bcom ldan 'das kyis bka' stsal pa/_nyal bar bya ste 'di la 'gyod par mi bya'o/_/dge slong gnas brtan dag na bar gyur nas de dag langs shing rang nyid kyis byin len byas 
[\[206a\]]
[\[206a.1\]]te za bar mi nus nas bcom ldan 'das kyis bka' stsal pa/_de dag gi nad g.yog dag gis lag pa bsnyal te byin len byas nas lhan cig 'dug ste bza' bar bya'o/_/de dag gi nad g.yog dag gzhon pa yin na yang de dag gis kyang de bzhin du bza' bar bya'o/_/
[\[206a.2\]]rdzogs par bsnyen pa dag med nas bcom ldan 'das kyis bka' stsal pa/_rdzogs par ma bsnyen pas bza' bar bya'o/_/ji ltar rgan pa rnams la gsar bu rnams dang /_rdzogs par ma bsnyen pa rnams nad g.yog byed pa de bzhin du rgan pa rnams kyis kyang gsar bu rnams dang rdzogs 
[\[206a.3\]]par ma bsnyen pa rnams kyi nad g.yog bya'o/_/zla ba'i snang ba dang /_nyi ma'i snang ba byung nas dge slong dag 'gyod pas nyal bar mi byed nas bcom ldan 'das kyis bka' stsal pa/_de dag ni tha snyad du bya ba ma yin pas nyal bar bya ste/_'di la 'gyod par mi bya'o/_/bcom ldan 
[\[206a.4\]]'das kyis gang zag rdzogs par ma bsnyen pa dang lhan cig nub gnyis las lhag par gnas gcig tu nyal bar mi bya'o zhes bka' stsal nas/_dge slong rnams kyis gang zag rdzogs par ma bsnyen pa de dag gtsug lag khang nas phyir phyung nas chom rkun pa dag dang /_g.yon can dag 
[\[206a.5\]]dang /_seng ge dag dang /_stag dag dang /_gung dag gis bgrod par gyur nas bcom ldan 'das kyis bka' stsal pa/_de dag gtsug lag khang nas phyir 'byung bar mi bya'o/_/dge slong rnams kyis de dag khyams nas phyir phyung ba dang /_bcom ldan 'das kyis bka' stsal pa/_
[\[206a.6\]]khyams nas phyir dbyung bar mi bya bar 'di ltar nyen kor du spang bar bya'o/_/dge slong zhig la dge tshul zhig yod de gtsug lag khang der dge slong sdig can 'ongs nas des dge tshul de la smras pa/_dge tshul khyod gang du nyal/_des smras pa/_sgo gang 'dir ro/_/dge tshul de'i mkhan 
[\[206a.7\]]po des thos nas/_des dge tshul de la dris pa/_khyod smras pa de ci/_des smras pa/_'di bdag la khyod gang du nyal zhes 'dri'o/_/mkhan po des dge tshul de bdag nyid kyi gnas khang du bsnyal nas/_mkhan po des kyang 'chag pa dang /_'dug pa dag gis mtshan mo 'da' bar 
[\[206b\]]
[\[206b.1\]]byas so/_/de nang par sngar langs nas dge slong lhan cig gnas pa dang /_nye gnas dag 'ongs te dris pa/_mkhan po thugs bde'am/_des smras pa/_mi bde'o/_/ci'i slad du/_des skabs de rgyas par brjod pa dang /_de dag gis smras pa/_mkhan po bcom ldan 
[\[206b.2\]]'das kyis skyes bu dam pa ni gnyis te/_gang khur ma blangs pa len par mi byed pa dang /_gang khur blangs pa mthar phyin par byed pa'o zhes bka' stsal pas khur blangs pa 'di mthar phyin par bgyi 'tshal lo zhes zer ba'i skabs de dge slong rnams kyis bcom ldan 'das la gsol pa dang /_
[\[206b.3\]]bcom ldan 'das kyis bka' stsal pa/_gal te gnas par khas ma blangs pa rnams kyi nang du dge slong sdig can 'ongs shing dge slong sdig can de re zhig skrod par nus na de bskrad par bya'o/_/gal te skrod par mi nus na dge tshul khrid de gtsug lag khang gzhan du 'gro bar bya'o/_/gal te 
[\[206b.4\]]gnas par khas blangs pa rnams kyi nang du dge slong sdig can 'ongs shing dge slong sdig can de skrod par nus na des bskrad par bya'o/_/gal te skrod par mi nus na dge tshul dge slong mdza' bo'i gan du gzhag par bya'o/_/gal te dge slong mdza' bo med na gnas gcig tu lhan cig zla ba gsum 
[\[206b.5\]]'da' bar bya'o/_/dgag dbye byas nas gal te dge slong sdig can de skrod par nus na de bskrad par bya'o/_/gal te mi nus na dge tshul khrid de gtsug lag khang gzhan du 'gro bar bya'o/_/dge slong dag lam du 'dong ba na de na dge tshul yang 'dong nas dge slong rnams kyis dge tshul de 
[\[206b.6\]]dag nub gnyis 'das shing don mthun gyi phyi rol du 'byin par byed pa na de dag chom rkun pa dag dang /_g.yon can dag dang /_seng ge dag dang /_stag dag dang /_gung dag gis bgrod par gyur nas bcom ldan 'das kyis bka' stsal pa/_phyi rol du dbyung bar mi bya bar 'di ltar don mthun 
[\[206b.7\]]gnyis su bya'o/_/don mthun gnyis su byas pa dang /_de dag dpung chung bas chom rkun pa dag dang /_g.yon can dag dang /_seng ge dag dang /_stag dag dang /_gung dag gis bgrod par gyur nas bcom ldan 'das kyis bka' stsal pa/_gal te don mthun dpung chung na 
[\[207a\]]
[\[207a.1\]]gnyis su mi bya bar dge slong rnams kyis mi nyal bar tron bya'o/_/dge slong rnams mtshan thams cad du mi nyal bar tron byed pa ni ngal bar gyur nas bcom ldan 'das kyis bka' stsal pa/_mtshan thams cad du tron mi bya bar thun gsum mam/_gnyis sam/_gcig 
[\[207a.2\]]gam/_tha na skya rengs 'char kar tron bya'o/_/de lta na yang ngal bar gyur nas bcom ldan 'das kyis bka' stsal pa/_nyal bar bya ste 'di la 'gyod par mi bya'o/_/dge slong rnams kyis dge tshul dag lam kar rjes su bor te dong ba na de dag chom rkun pa dag dang /_g.yon can dag dang /_
[\[207a.3\]]seng ge dag dang /_stag dag dang /_gung dag gis bgrod par gyur nas bcom ldan 'das kyis bka' stsal pa/_mdun du btang ste 'gro bar bya'o/_/dge tshul de dag nang par snga ba kho nar bkres par gyur nas bcom ldan 'das kyis bka' stsal pa/_de dag la g.yar tshus sbyin 
[\[207a.4\]]par bya'o/_/dge tshul de dag dro kar yang zan slong nas dge slong rnams kyis khyed cag da nang g.yar tshus byin zin na da yang slong ngam ci zhes zer nas bcom ldan 'das kyis bka' stsal pa/_dge tshul dag ni me'i khams che ba yin gyis de dag la dro kar yang zan sbyin par bya'o/_/nye 
[\[207a.5\]]dga' la dge tshul tsher ma dang /_chen po pa zhes bya ba gnyis yod de/_de de gnyis dang lhan cig nub gnyis las lhag par gnas gcig tu nyal bar byed nas/_dge slong rnams kyis de la smras pa/_tshe dang ldan pa nye dga' bcom ldan 'das kyis dge slong gis gang zag 
[\[207a.6\]]rdzogs par ma bsnyen pa dang lhan cig nub gnyis las lhag par gnas gcig tu nyal bar mi bya'o zhes bka' stsal gyis khyod gang zag rdzogs par ma bsnyen pa dang lhan cig nub gnyis las lhag par gnas gcig tu ma nyal cig_/nye [{]dga'as [,]dgas [}]smras pa/_gang la nub gnyis rung ba de 
[\[207a.7\]]la nub gsum pa yang rung mod/_nub gsum pas chang 'thungs sam/_kun dong zos sam ci nyes/_dge slong don nyung ngu dag bcom ldan 'das kyis dge slong gis gang zag rdzogs par ma bsnyen pa dang lhan cig nub gnyis las lhag par gnas gcig tu nyal bar mi bya'o zhes 
[\[207b\]]
[\[207b.1\]]bka' stsal na/_ci'i phyir dge slong dag ched du bsams te nub gnyis las lhag par 'da' bar byed ces smod par byed/_phyar ka gtong bar byed/_kha zer bar byed pa'i skabs de dge slong rnams kyis bcom ldan 'das la gsol to/_/de nas bcom ldan 'das kyis byung ba 'di dang /_gleng 
[\[207b.2\]]gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/_sangs rgyas bcom ldan 'das kyis nye dga' la rmas pa/_
[\[207b.3\]]nye dga' ngas dge slong gis gang zag rdzogs par ma bsnyen pa dang lhan cig nub gnyis las lhag par gnas gcig tu nyal bar mi bya'o zhes gsungs na/_khyod ched du bsams te nub gnyis las lhag par 'da' bar byed pa bden nam/_btsun pa mad do/_/sangs rgyas bcom ldan 'das kyis 
[\[207b.4\]]dge sbyong gi tshul ma yin pa/_rjes su mthun pa ma yin pa/_rung ba ma yin pa/_tshul dang mthun pa ma yin pa de ni rab tu byung bas bya ba ma yin no zhes rnam par smad pa mdzad do/_/de nas bcom ldan 'das kyis rnam grangs du mas rnam par smad nas dge slong rnams la bka' stsal pa/_dge 
[\[207b.5\]]dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge slong gang gang zag rdzogs 
[\[207b.6\]]par ma bsnyen pa dang lhan cig nub gnyis las lhag par gnas gcig tu nyal na ltung byed do/_/yang dge slong gang zhes bya ba ni shAkya'i bu nye dga'am/_gzhan yang de lta bu gang yin pa'o/_/gang zag rdzogs par ma bsnyen pa dang lhan cig ces bya ba la/_rdzogs par bsnyen pa ni 
[\[207b.7\]]gnyis te/_dge slong dang /_dge slong ma'o/_/de las gzhan pa ni rdzogs par ma bsnyen pa'o/_/nub gnyis las lhag par zhes bya ba ni nub gnyis las 'das par ro/_/gnas gcig tu nyal na zhes bya ba ni gnas bzhi po thams cad g.yogs shing thams cad bskor ba dang /_
[\[208a\]]
[\[208a.1\]]thams cad g.yogs shing phal cher bskor ba dang /_phal cher g.yogs shing thams cad bskor ba dang /_phal cher g.yogs shing phal cher bskor ba dag tu nyal bas skya rengs 'char bar byed na'o/_/thams cad g.yogs shing thams cad bskor ba ni gnas khang ngam/_
[\[208a.2\]]'khor gyi khyams sam/_khang pa brtsegs pa dag go/_/thams cad g.yogs shing phal cher bskor ba ni sgo bcu pa dang /_sgo bcu gnyis pa dag go/_/phal cher g.yogs shing thams cad bskor ba ni khyams ngos bzhi pa dag go/_/phal cher g.yogs shing phal cher bskor ba ni 
[\[208a.3\]]khyams ngos gsum pa dang /_'khor gyi khyams dag go/_/ltung byed do zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang /_log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du 
[\[208a.4\]]ltung ba de ma bshags shing so sor ma bshags na dge ba'i chos rnams la sgrib par byed pa ste/_des na ltung byed do zhes gsungs so/_/de la ltung bar ji ltar 'gyur zhe na/_dge slong gis gang zag rdzogs par ma bsnyen pa la rdzogs par ma bsnyen par 'du shes shing lhan cig nub gnyis 
[\[208a.5\]]las lhag par gnas gcig tu nyal na ltung byed du 'gyur ro/_/gang zag rdzogs par ma bsnyen pa la yid gnyis za bas lhan cig nub gnyis las lhag par gnas gcig tu nyal na ltung byed du 'gyur ro/_/dge slong gis gang zag rdzogs par bsnyen pa la rdzogs par ma bsnyen par 'du shes pas 
[\[208a.6\]]lhan cig nub gnyis las lhag par gnas gcig tu nyal na nyes byas su 'gyur ro/_/rdzogs par bsnyen pa la yid gnyis za bas lhan cig nub gnyis las lhag par gnas gcig tu nyal na nyes byas su 'gyur ro/_/las dang po pa dang /_smyos pa dang /_sems 'khrugs pa dang /_tshor 
[\[208a.7\]]ba dag gis nyen pa la ltung ba med do/_/rdzogs par ma bsnyen pa dang lhan cig nyal ba'i ltung byed de lnga bcu rtsa bzhi pa rdzogs [{]s+ho[,]so[}]//_//sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/de'i tshe na sngon bong rdzi 
[\[208b\]]
[\[208b.1\]]dge slong 'chi ltas la sdig pa can gyi lta ba'i rnam pa 'di lta bu 'di byung ste/_ji ltar bcom ldan 'das kyis bar du gcod pa'i chos su gsungs pa gang dag yin pa de dag bsten kyang bar du gcod par mi 'gyur te/_de ltar bcom ldan 'das kyis chos bstan pa bdag gis shes so zhes 
[\[208b.2\]]zer ro/_/dge slong rab tu mang po dag gis sngon bong rdzi dge slong 'chi ltas la sdig pa can gyi lta ba'i rnam pa 'di lta bu 'di byung ste/_ji ltar bcom ldan 'das kyis bar du gcod pa'i chos su gsungs pa gang dag yin pa de dag bsten kyang bar du gcod par mi 'gyur te/_de ltar bcom 
[\[208b.3\]]ldan 'das kyis chos bstan pa bdag gis shes so zhes zer ba thos nas dge slong rnams kyis skabs de bcom ldan 'das la gsol pa dang /_bcom ldan 'das kyis bka' stsal pa/_dge slong dag khyed kyis sngon bong rdzi dge slong 'chi ltas dang /_gzhan yang de lta bu gang yin pa 
[\[208b.4\]]la bzhams te bsgo bar bya'o/_/'di skad ces bsgo bar bya ste/_tshe dang ldan pa 'chi ltas khyod ji ltar bcom ldan 'das kyis bar du gcod pa'i chos su gsungs pa gang dag yin pa de dag bsten kyang bar du gcod par mi 'gyur te/_de ltar bcom ldan 'das kyis chos bstan pa bdag gis shes 
[\[208b.5\]]so zhes de skad ma zer cig_/bcom ldan 'das la skur pa ma 'debs shig_/bcom ldan 'das la skur pas legs par mi 'gyur ro/_/bcom ldan 'das ni de skad mi gsung ngo /_/'chi ltas bar du gcod pa'i chos rnams ni bar du gcod pa nyid do zhes bcom ldan 'das kyis 
[\[208b.6\]]rnam grangs du mar gsungs te/_de dag bsten na bar du gcod par 'gyur gyis/_'chi ltas khyod sdig pa can gyi lta ba'i rnam pa 'di lta bu 'di thong shig ces bsgo bar bya'o/_/dge slong rnams kyis btsun pa bka' bzhin 'tshal zhes bcom ldan 'das las mnyan nas 'chi ltas la tshe dang 
[\[208b.7\]]ldan pa 'chi ltas khyod ji ltar bcom ldan 'das kyis bar du gcod pa'i chos su gsungs pa gang dag yin pa de dag bsten kyang bar du gcod par mi 'gyur te/_de ltar bcom ldan 'das kyis chos bstan pa bdag gis shes so zhes de skad ma zer cig_/bcom ldan 'das la skur pa ma 'debs 
[\[209a\]]
[\[209a.1\]]shig_/bcom ldan 'das la skur pas legs par mi 'gyur ro/_/bcom ldan 'das ni de skad mi gsung ngo /_/'chi ltas bar du gcod pa'i chos rnams ni bar du gcod pa nyid do zhes bcom ldan 'das kyis rnam grangs du mar gsungs te/_de dag bsten na bar du 
[\[209a.2\]]gcod par 'gyur gyis 'chi ltas khyod sdig pa can gyi lta ba'i rnam pa 'di lta bu 'di thong shig ces bzhams te bsgo'o/_/dge slong rab tu mang po dag gis de la bzhams te bsgo yang gzhi de nyid la nan gyis mchog tu bzung zhing mngon par zhen nas 'di nyid bden gyi gzhan ni [{]brdzun [,]rdzun [}]pa'o zhes rjes 
[\[209a.3\]]su tha snyad 'dogs par byed pa'i skabs de dge slong rnams kyis bcom ldan 'das la rgyas par gsol pa dang /_bcom ldan 'das kyis bka' stsal pa/_dge slong dag khyed kyis sngon bong rdzi dge slong 'chi ltas dang /_gzhan yang de lta bu gang yin pa la gsol ba dang bzhi'i las kyis bsgo 
[\[209a.4\]]bar bya'o/_/'di ltar bsgo bar bya ste gnas mal bshams pa byas nas gaN+DI brdungs te dris pa'i tshig gis dge slong rnams la yang dag par bsgo nas dge 'dun thams cad 'dug cing mthun par gyur pa la dge slong gcig gis gsol ba byas te las bya'o/_/dge 'dun btsun pa rnams 
[\[209a.5\]]gsan du gsol/_dge slong 'chi ltas 'di la sdig pa can gyi lta ba'i rnam pa 'di lta bu 'di byung ste/_ji ltar bcom ldan 'das kyis bar du gcod pa'i chos su gsungs pa gang dag yin pa de dag bsten kyang bar du gcod par mi 'gyur te/_de ltar bcom ldan 'das kyis chos bstan pa 
[\[209a.6\]]bdag gis shes so zhes mchi nas/_'di la dge slong rab tu mang pos bzhams te bsgo na 'di la bzhams te bsgo yang sdig pa can gyi lta ba'i rnam pa de nyid la nan gyis mchog tu bzung zhing mngon par zhen nas 'di nyid bden gyi gzhan ni [{]brdzun [,]rdzun [}]pa'o zhes rjes su tha snyad 'dogs nas/_gal te dge 
[\[209a.7\]]'dun gyi dus la bab cing bzod na dge 'dun gyis gnang bar mdzod cig dang /_dge 'dun gyis dge slong 'chi ltas la 'chi ltas khyod ji ltar bcom ldan 'das kyis bar du gcod pa'i chos su gsungs pa gang dag yin pa de dag bsten kyang bar du gcod par mi 'gyur te/_de ltar bcom ldan 
[\[209b\]]
[\[209b.1\]]'das kyis chos bstan pa bdag gis shes so zhes de skad ma zer cig_/bcom ldan 'das la skur pa ma 'debs shig_/bcom ldan 'das la skur pas legs par mi 'gyur ro/_/bcom ldan 'das ni de skad mi gsung ngo /_/'chi ltas bar du gcod pa'i chos rnams ni bar du gcod 
[\[209b.2\]]pa nyid do zhes bcom ldan 'das kyis rnam grangs du mar gsungs te/_de dag bsten na bar du gcod par 'gyur gyis/_'chi ltas khyod sdig pa can gyi lta ba'i rnam pa 'di lta bu 'di thong shig ces gsol ba dang bzhi'i las kyis bsgo ba mdzad do/_/'di ni gsol ba'o/_/las ni 'di ltar bya 
[\[209b.3\]]ste/_dge 'dun btsun pa rnams gsan du gsol/_dge slong 'chi ltas 'di la sdig pa can gyi lta ba'i rnam pa 'di lta bu 'di byung ste/_ji ltar bcom ldan 'das kyis bar du gcod pa'i chos su gsungs pa gang dag yin pa de dag bsten kyang bar du gcod par mi 'gyur te/_de ltar 
[\[209b.4\]]bcom ldan 'das kyis chos bstan pa bdag gis shes so zhes mchi nas/_'di la dge slong rab tu mang pos bzhams te bsgo na/_'di la bzhams te bsgo yang sdig pa can gyi lta ba'i rnam pa de nyid la nan gyis mchog tu bzung zhing mngon par zhen nas 'di nyid bden gyi gzhan ni [{]brdzun [,]rdzun [}]pa'o zhes 
[\[209b.5\]]rjes su tha snyad du 'dogs te/_de'i slad du dge 'dun gyis dge slong 'chi ltas la 'chi ltas khyod ji ltar bcom ldan 'das kyis bar du gcod pa'i chos su gsungs pa gang dag yin pa de dag bsten kyang bar du gcod par mi 'gyur te/_de ltar bcom ldan 'das kyis chos bstan pa bdag gis 
[\[209b.6\]]shes so zhes de skad ma zer cig_/bcom ldan 'das la skur pa ma 'debs shig_/bcom ldan 'das la skur pas legs par mi 'gyur ro/_/bcom ldan 'das ni de skad mi gsung ngo /_/'chi ltas bar du gcod pa'i chos rnams ni bar du gcod pa nyid do zhes bcom ldan 'das kyis rnam 
[\[209b.7\]]grangs du mar gsungs te de dag bsten na bar du gcod par 'gyur gyis/_'chi ltas khyod sdig pa can gyi lta ba'i rnam pa 'di lta bu 'di thong shig ces gsol ba dang bzhi'i las kyis bsgo ba mdzad na/_tshe dang ldan pa gang dag dge slong 'chi ltas la gsol ba dang bzhi'i las kyis bsgo ba mdzad par bzod 
[\[210a\]]
[\[210a.1\]]pa de dag ni cang ma gsung shig_/gang dag mi bzod pa de dag ni gsung shig_/'di ni las brjod pa dang po ste/_de bzhin du lan gnyis lan gsum du bzlas/_dge 'dun gyis bzod cing gnang nas dge 'dun gyis dge slong 'chi ltas la gsol ba dang bzhi'i las kyis 
[\[210a.2\]]bsgo ba mdzad lags te/_'di ltar cang mi gsung bas de de bzhin du 'dzin to/_/dge slong rnams kyis btsun pa bka' bzhin 'tshal zhes bcom ldan 'das las mnyan nas 'chi ltas la gsol ba dang bzhi'i las kyis bsgo'o/_/gsol ba dang bzhi'i las kyis bsgo yang gzhi de nyid la nan 
[\[210a.3\]]gyis mchog tu bzung zhing mngon par zhen nas 'di nyid bden gyi gzhan ni [{]brdzun [,]rdzun [}]pa'o zhes rjes su tha snyad 'dogs par byed pa'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_dge slong dag khyod kyis dge slong 'chi ltas sdig pa can gyi 
[\[210a.4\]]lta ba'i rnam pa mi gtong ba dang /_gzhan yang de lta bu gang yin pa la smad pa'i las bya'o/_/'di ltar bya ste/_gnas mal bshams pa byas nas/_gaN+DI brdungs te dris pa'i tshig gis dge slong rnams la yang dag par bsgo nas dge 'dun thams cad 'dug cing mthun par gyur pa la 
[\[210a.5\]]dge slong gcig gis gsol ba byas te las bya'o/_/dge 'dun btsun pa rnams gsan du gsol/_dge slong 'chi ltas 'di la sdig pa can gyi lta ba'i rnam pa 'di lta bu 'di byung ste/_ji ltar bcom ldan 'das kyis bar du gcod pa'i chos su gsungs pa gang dag yin pa de dag bsten kyang 
[\[210a.6\]]bar du gcod par mi 'gyur te/_de ltar bcom ldan 'das kyis chos bstan pa bdag gis shes so zhes mchi nas/_'di la dge slong rab tu mang pos bzhams te bsgo na 'di la dge slong rab tu mang pos bzhams te bsgo yang sdig pa can gyi lta ba'i rnam pa de nyid la nan gyis mchog tu bzung 
[\[210a.7\]]zhing mngon par zhen nas 'di nyid bden gyi gzhan ni [{]brdzun [,]rdzun [}]pa'o zhes rjes su tha snyad 'dogs te/_'di la dge 'dun gyis gsol ba dang bzhi'i las kyis bsgo na/_'di la gsol ba dang bzhi'i las kyis bsgo yang sdig pa can gyi lta ba'i rnam pa de nyid la nan gyis mchog tu bzung zhing mngon par zhen 
[\[210b\]]
[\[210b.1\]]nas 'di nyid bden gyi gzhan ni [{]brdzun [,]rdzun [}]pa'o zhes rjes su tha snyad 'dogs na gal te dge 'dun gyi dus la bab cing bzod na dge 'dun gyis gnang bar mdzod cig dang /_dge 'dun gyis dge slong 'chi ltas sdig pa can gyi lta ba'i rnam pa mi gtong ba la smad pa'i las bgyi ste/_ji srid du dge slong 
[\[210b.2\]]'chi ltas sdig pa can gyi lta ba'i rnam pa 'di lta bu 'di thams cad kyi thams cad dang /_rnam pa thams cad kyi thams cad du mi gtong ba de srid du gtam 'dre bar mi bgyi/_phebs par smra bar mi bgyi zhing dper na gdol bu bzhin du smad par bgyi zhing mchog tu smad par bgyi'o/_/'di ni gsol 
[\[210b.3\]]ba'o/_/las ni 'di ltar bya ste/_dge 'dun btsun pa rnams gsan du gsol/_dge slong 'chi ltas 'di la sdig pa can gyi lta ba'i rnam pa 'di lta bu 'di byung ste/_ji ltar bcom ldan 'das kyis bar du gcod pa'i chos su gsungs pa gang dag yin pa de dag bsten kyang bar du gcod par mi 
[\[210b.4\]]'gyur te/_de ltar bcom ldan 'das kyis chos bstan pa bdag gis shes so zhes mchi nas/_'di la dge slong rab tu mang pos bzhams te bsgo na 'di la dge slong rab tu mang pos bzhams te bsgo yang sdig pa can gyi lta ba'i rnam pa de nyid la nan gyis mchog tu bzung zhing mngon par zhen nas 
[\[210b.5\]]'di nyid bden gyi gzhan ni [{]brdzun [,]rdzun [}]pa'o zhes rjes su tha snyad 'dogs te/_'di la dge 'dun gyis gsol ba dang bzhi'i las kyis bsgo na 'di la gsol ba dang bzhi'i las kyis bsgo yang sdig pa can gyi lta ba'i rnam pa de nyid la nan gyis mchog tu bzung zhing mngon par zhen nas 'di nyid bden gyi gzhan 
[\[210b.6\]]ni [{]brdzun [,]rdzun [}]pa'o zhes rjes su tha snyad 'dogs na/_de'i slad du dge 'dun gyis dge slong 'chi ltas sdig pa can gyi lta ba'i rnam pa mi gtong ba la smad pa'i las bgyi ste/_ji srid du dge slong 'chi ltas sdig pa can gyi lta ba'i rnam pa 'di lta bu 'di thams cad kyi thams cad dang /_rnam pa thams 
[\[210b.7\]]cad kyi thams cad du mi gtong ba de srid du gtam 'dre bar mi bgyi/_phebs par smra bar mi bgyi zhing dper na gdol bu bzhin du smad par bgyi zhing mchog tu smad par bgyi na/_tshe dang ldan pa gang dag dge slong 'chi ltas sdig pa can gyi lta ba'i rnam pa mi gtong ba la smad pa'i las bgyi zhing ji srid 
[\[211a\]]
[\[211a.1\]]du dge slong 'chi ltas sdig pa can gyi lta ba'i rnam pa 'di lta bu 'di thams cad kyi thams cad dang /_rnam pa thams cad kyi thams cad du mi gtong ba de srid du gtam 'dre bar mi bgyi/_phebs par smra bar mi bgyi zhing dper na gdol bu bzhin du smad par bgyi zhing mchog tu smad par bgyi 
[\[211a.2\]]bar bzod pa de dag ni cang ma gsung shig_/gang dag mi bzod pa de dag ni gsung shig_/'di ni las brjod pa dang po ste/_de bzhin du lan gnyis lan gsum du bzlas/_dge 'dun gyis bzod cing gnang nas dge 'dun gyis dge slong 'chi ltas sdig pa can gyi lta ba'i rnam pa mi 
[\[211a.3\]]gtong ba la smad pa'i phrin las mdzad cing ji srid du dge slong 'chi ltas sdig pa can gyi lta ba'i rnam pa 'di lta bu 'di thams cad kyi thams cad dang /_rnam pa thams cad kyi thams cad du mi gtong ba de srid du gtam 'dre bar mi bgyi/_phebs par smra bar mi bgyi zhing dper na gdol bu bzhin du 
[\[211a.4\]]smad par bgyis shing mchog tu smad par bgyi lags te/_'di ltar cang mi gsung bas de de bzhin du 'dzin to/_/dge slong rnams kyis btsun pa bka' bzhin 'tshal zhes bcom ldan 'das las mnyan nas/_dge slong 'chi ltas sdig pa can gyi lta ba'i rnam pa mi gtong ba la smad pa'i las byas 
[\[211a.5\]]shing /_ji srid du dge slong 'chi ltas sdig pa can gyi lta ba'i rnam pa de lta bu de thams cad kyi thams cad dang /_rnam pa thams cad kyi thams cad du mi gtong ba de srid du gtam 'dre bar mi bya/_phebs par smra bar mi bya zhing dper na gdol bu bzhin du smad par byas shing 
[\[211a.6\]]mchog tu smad par byas so/_/dge slong de dag gis dge slong 'chi ltas sdig pa can gyi lta ba'i rnam pa mi gtong ba la smad pa'i las byas shing ji srid du sdig pa can gyi lta ba'i rnam pa de lta bu de thams cad kyi thams cad dang /_rnam pa thams cad kyi thams cad du mi gtong ba de srid du gtam 
[\[211a.7\]]'dre bar mi bya/_phebs par smra bar mi bya zhing dper na gdol bu bzhin du smad par byas shing mchog tu smad par byas kyang sdig pa can gyi lta ba'i rnam pa de nyid la nan gyis mchog tu bzung zhing mngon par zhen nas 'di nyid bden gyi gzhan ni [{]brdzun [,]rdzun [}]pa'o zhes rjes su tha snyad 'dogs pa'i skabs de dge slong 
[\[211b\]]
[\[211b.1\]]rnams kyis bcom ldan 'das la gsol to/_/de nas bcom ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa ste zhes 
[\[211b.2\]]bya ba la sogs pa yang snga ma bzhin te/_sangs rgyas bcom ldan 'das kyis 'chi ltas la rmas pa/_'chi ltas khyod ji ltar bcom ldan 'das kyis bar du gcod pa'i chos su gsungs pa gang dag yin pa de dag bsten kyang bar du gcod par mi 'gyur te/_de ltar bcom ldan 'das kyis chos 
[\[211b.3\]]bstan pa bdag gis shes so zhes zer ba bden nam/_btsun pa mad do/_/sangs rgyas bcom ldan 'das kyis dge sbyong gi tshul ma yin pa/_rjes su mthun pa ma yin pa/_rung ba ma yin pa/_tshul dang mthun pa ma yin pa de ni rab tu byung bas bya ba ma yin no zhes rnam par smad pa mdzad 
[\[211b.4\]]do/_/de nas bcom ldan 'das kyis rnam grangs du mas rnam par smad nas dge slong rnams la bka' stsal pa/_dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan 
[\[211b.5\]]thos rnams kyis 'dul ba la bslab pa'i gzhi 'di ltar gdon par bya ste/_yang dge slong gang 'di skad ces ji ltar bcom ldan 'das kyis bar du gcod pa'i chos su gsungs pa gang dag yin pa de dag bsten kyang bar du gcod par mi 'gyur te/_de ltar bcom ldan 'das kyis chos bstan 
[\[211b.6\]]pa bdag gis shes so zhes zer na/_dge slong de la dge slong rnams kyis 'di skad ces tshe dang ldan pa khyod ji ltar bcom ldan 'das kyis bar du gcod pa'i chos su gsungs pa gang dag yin pa de dag bsten kyang bar du gcod par mi 'gyur te/_de ltar bcom ldan 'das kyis chos bstan pa bdag 
[\[211b.7\]]gis shes so zhes de skad ma zer cig_/bcom ldan 'das la skur pa ma 'debs shig_/bcom ldan 'das la skur pas legs par mi 'gyur ro/_/bcom ldan 'das ni de skad mi gsung ngo /_/tshe dang ldan pa bar du gcod pa'i chos rnams ni bar du gcod pa nyid do zhes bcom ldan 
[\[212a\]]
[\[212a.1\]]'das kyis rnam grangs du mar gsungs te/_de dag bsten na bar du gcod par 'gyur gyis/_tshe dang ldan pa khyod sdig pa can gyi lta ba'i rnam pa 'di lta bu 'di thong shig ces bsgo bar bya'o/_/dge slong de la dge slong rnams kyis de skad bsgo ba na gal te gzhi de gtong na de lta 
[\[212a.2\]]na legs/_gal te mi gtong na gzhi de gtang bar bya ba'i phyir lan gnyis lan gsum du yang dag par bsgo bar bya/_yang dag par bstan par bya'o/_/lan gnyis lan gsum du yang dag par bsgo/_yang dag par bstan pa na gzhi de gtong na de lta na legs/_gal te mi gtong 
[\[212a.3\]]na ltung byed do/_/yang dge slong gang zhes bya ba ni 'chi ltas sam/_gzhan yang de lta bu gang yin pa'o/_/'di skad ces zhes bya ba ni 'di skad ces zer na'o/_/ji ltar bcom ldan 'das kyis bar du gcod pa'i chos su gsungs pa gang dag yin pa zhes bya ba la/_bar du gcod pa'i chos 
[\[212a.4\]]zhes bya ba ni pham par 'gyur ba'i chos bzhi dang /_dge 'dun lhag ma'i chos bcu gsum dang /_ma nges pa'i chos gnyis dang /_spang ba'i ltung byed kyi chos sum bcu dang /_ltung byed kyi chos dgu bcu dang /_so sor bshags par bya ba'i chos bzhi dang /_bslab pa'i chos mang po 
[\[212a.5\]]dang /_rtsod pa zhi bar bya ba'i chos bdun po gang dag bcom ldan 'das kyis gsungs pa dag go/_/de dag bsten kyang zhes bya ba ni de dag lhag par spyad kyang ngo /_/bar du gcod par mi 'gyur te zhes bya ba ni des dge sbyong gi tshul gyi bar du gcod par mi 'gyur te zhes zer ba'o/_/de ltar bcom 
[\[212a.6\]]ldan 'das kyis zhes bya ba ni de bzhin gshegs pa dgra bcom pa yang dag par rdzogs pa'i sangs rgyas kyi'o/_/chos zhes bya ba ni sangs rgyas kyis gsungs pa dang /_nyan thos kyis bshad pa'o/_/bstan pa zhes bya ba ni rab tu bstan pa'o/_/bdag gis shes so zhes zer na zhes bya ba ni 
[\[212a.7\]]bdag gis kun shes so zhes zer na'o/_/dge slong de la zhes bya ba ni 'chi ltas la'o/_/dge slong rnams kyis zhes bya ba ni chos 'di pa rnams kyis so/_/'di skad ces zhes bya ba ni bzhams te bsgo ba ji skad sngar bstan pa ltar bsgo bar bya'o/_/dge slong de la dge slong rnams kyis de skad bsgo 
[\[212b\]]
[\[212b.1\]]ba na zhes bya ba ni bzhams te bsgo ba na'o/_/gal te gzhi de gtong na zhes bya ba ni lta ba'i rnam pa de yongs su gtong na'o/_/de lta na legs zhes bya ba ni de lta na bzang ba'o/_/gal te mi gtong na zhes bya ba ni yongs su mi gtong na'o/_/lan gnyis lan gsum du yang dag par 
[\[212b.2\]]bsgo bar bya/_yang dag par bstan par bya'o zhes bya ba ni gsol ba dang bzhi'i las kyis bsgo ba ji skad du sngar bstan pa ltar bsgo bar bya ba ste/_yang dag par bsgo ba de ni de yin/_yang dag par bstan pa de ni de yin no/_/ltung byed do zhes bya ba ni sems can dmyal ba dang /_dud 'gro 
[\[212b.3\]]dang /[ {]yi dgas [,]yi dwags [}]ngan song dang /_ngan 'gro dang log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/_des na ltung byed do zhes gsungs so/_/
[\[212b.4\]]de la ltung bar ji ltar 'gyur zhe na/_dge slong ji tsam cung zad 'di skad ces ji ltar bcom ldan 'das kyis bar du gcod pa'i chos su gsungs pa gang dag yin pa de dag bsten kyang bar du gcod par mi 'gyur te/_de ltar bcom ldan 'das kyis chos bstan pa bdag gis shes so zhes zer na thams 
[\[212b.5\]]cad du nyes byas su 'gyur ro/_/dge slong gis bzhams te bsgo ba na gzhi de gtong na de lta na legs/_gal te mi gtong na nyes byas su 'gyur ro/_/gsol ba dang bzhi'i las kyis bsgo ba na gzhi de gtong na de lta na legs/_gal te mi gtong na gsol ba byed pa na nyes byas su 'gyur ro/_/
[\[212b.6\]]las brjod pa dang po brjod pa na ma rdzogs par gzhi de gtong na de lta na legs/_gal te mi gtong na rdzogs par brjod pa na nyes byas su 'gyur ro/_/las brjod pa gnyis pa brjod pa na ma rdzogs par gzhi de gtong na de lta na legs/_gal te mi gtong na rdzogs par brjod pa na nyes byas su 
[\[212b.7\]]'gyur ro/_/las brjod pa gsum pa brjod pa na ma rdzogs par gzhi de gtong na de lta na legs/_gal te mi gtong na rdzogs par brjod pa na gal te mi mthun pa dang chos ma yin pas sgo bar byed na ltung ba med do/_/mi mthun pa dang chos kyis sgo bar byed na ltung ba med do/_/mthun pa dang 
[\[213a\]]
[\[213a.1\]]chos ltar bcos pas sgo bar byed na ltung ba med do/_/mi mthun pa dang chos ma yin pa ltar bcos pas sgo bar byed na ltung ba med do/_/chos ji lta ba dang /_'dul ba ji lta ba dang /_ston pa'i bstan pa ji lta ba de ltar sgo bar mi byed na ltung ba med do/_/chos ji lta ba 
[\[213a.2\]]dang /_'dul ba ji lta ba dang /_ston pa'i bstan pa ji lta ba de ltar mthun pas sgo bar byed na rdzogs par brjod pa na ltung byed du 'gyur ro/_/dge slong des stan de la 'dug bzhin du 'di skad ces tshe dang ldan pa dag bdag la ltung byed kyi ltung ba byung ngo zhes brjod par bya ste/_gal te de skad 
[\[213a.3\]]brjod na de lta na legs/_gal te mi brjod na de phyin cad nas des 'chab pa'i nyes pa 'byung bar 'gyur ro/_/de bas na dge slong gis ji tsam du gzhi des ma bshags shing so sor ma bshags par gsol ba dang /_gsol ba dang /_gnyis dang /_gsol ba dang bzhi'i las nyams su myong bar 
[\[213a.4\]]byed na thams cad du nyes byas su 'gyur ro/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/lta ba'i rnam pa mi gtong ba'i ltung byed de lnga bcu rtsa lnga pa rdzogs [{]s+ho[,]so[}]//_//sangs rgyas bcom ldan 'das mnyan yod 
[\[213a.5\]]na rgyal byed kyi tshal mgon med zas sbyin gyi kun dga' ra ba na bzhugs so/_/'chi ltas de gnas nas dbyung ba'i las byas pa na ngu zhing nye dga'i gan du song ba dang /_nye [{]dga'as [,]dgas [}]smras pa/_'chi ltas khyod ci'i phyir ngu /_'chi ltas kyis smras pa/_lhung bzed nag po can dag gis 
[\[213a.6\]]kho bo gnas nas dbyung ba'i las byas so/_/nye [{]dga'as [,]dgas [}]smras pa/_gang dag gis 'chi ltas gnas nas dbyung ba'i las byas pa de dag grong dang /_grong khyer dang /_ljongs dang /_khams gsum nas gnas nas phyung bar gyur cig_/'on kyang gnas nas dbyung ba'i las byas pa rnams 
[\[213a.7\]]la grong ngam/_grong rdal dag med dam ci/_sdod la bzod pa gsol cig ces nye [{]dga'as [,]dgas [}]'chi ltas dang lhan cig gtam 'dre bar byed/_phebs par smra bar byed/_kun du gnas par byed/_kun du longs spyod par byed cing de dang lhan cig gnas gcig tu nyal bar byed do/_/dge slong 
[\[213b\]]
[\[213b.1\]]don nyung ngu dag ci'i phyir dge slong dag shes bzhin du de skad zer ba'i gang zag chos bzhin du ma byas pa sdig pa can gyi lta ba'i rnam pa de ma spangs pa dang gtam 'dre bar byed/_phebs par smra bar byed/_kun du gnas par byed/_kun du longs spyod par byed cing de dang lhan cig gnas gcig tu 
[\[213b.2\]]nyal bar byed ces smod par byed/_phyar ka gtong bar byed/_kha zer bar byed pa'i skabs de dge slong rnams kyis bcom ldan 'das la gsol to/_/de nas bcom ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba la 
[\[213b.3\]]sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/_sangs rgyas bcom ldan 'das kyis nye dga' la rmas pa/_nye dga' khyod shes bzhin du de skad zer ba'i gang zag chos bzhin ma byas pa sdig 
[\[213b.4\]]pa can gyi lta ba'i rnam pa de ma spangs pa dang gtam 'dre bar byed/_phebs par smra bar byed/_kun du gnas par byed/_kun du longs spyod par byed cing de dang lhan cig gnas gcig tu nyal ba bden nam/_btsun pa mad do/_/sangs rgyas bcom ldan 'das kyis dge sbyong gi tshul ma yin 
[\[213b.5\]]pa/_rjes su mthun pa ma yin pa/_rung ba ma yin pa/_tshul dang mthun pa ma yin pa de ni rab tu byung bas bya ba ma yin no zhes rnam par smad pa mdzad do/_/de nas bcom ldan 'das kyis rnam grangs du mas rnam par smad nas/_dge slong rnams la bka' stsal pa/_dge slong dag de lta bas 
[\[213b.6\]]na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge slong gang shes bzhin du de skad zer ba'i gang zag 
[\[213b.7\]]chos bzhin ma byas pa sdig pa can gyi lta ba'i rnam pa de ma spangs pa dang gtam 'dre bar byed/_phebs par smra bar byed/_kun du gnas par byed/_kun du longs spyod par byed cing de dang lhan cig gnas gcig tu nyal na ltung byed do/_/yang dge slong gang zhes bya ba ni shAkya'i bu nye dga'am/_
[\[214a\]]
[\[214a.1\]]gzhan yang de lta bu gang yin pa'o/_/shes bzhin du zhes bya ba ni de rang nyid kyis rig par gyur pa'am/_gzhan dag gis brjod pas so/_/de skad zer ba'i gang zag ces bya ba ni 'chi ltas so/_/chos bzhin ma byas pa zhes bya ba ni chos dang mthun par ma byas 
[\[214a.2\]]pa'o/_/sdig pa can gyi lta ba'i rnam pa de ma spangs pa zhes bya ba ni lta ba'i rnam pa gang yin pa de'o/_/gtam 'dre bar byed ces bya ba ni lung dbog pa sbyin par byed pa'o/_/phebs par smra bar byed ces bya ba ni dmigs kyis 'dri ba sbyin par byed pa'o/_/kun du gnas par byed ces bya 
[\[214a.3\]]ba ni gnas sbyin par byed pa'o/_/kun du longs spyod par byed cing zhes bya ba ni de las bsnyen bkur bdag gir byed cing ngo /_/de dang lhan cig gnas gcig tu nyal na zhes bya ba ni gnas bzhi po thams cad g.yogs shing thams cad bskor ba dang /_thams cad g.yogs shing phal cher 
[\[214a.4\]]bskor ba dang /_phal cher g.yogs shing thams cad bskor ba dang /_phal cher g.yogs shing phal cher bskor ba dag tu nyal bas skya rengs 'char bar byed na'o/_/gnas thams cad g.yogs shing thams cad bskor ba ni gnas khang dang /_'khor gyi khyams dang /_khang pa brtsegs 
[\[214a.5\]]pa dag go/_/thams cad g.yogs shing phal cher bskor ba ni sgo bcu pa dang /_sgo bcu gnyis pa dag go/_/phal cher g.yogs shing thams cad bskor ba ni khyams ngos bzhi pa dag go/_/phal cher g.yogs shing phal cher bskor ba ni khyams ngos gsum pa dang /_'khor gyi 
[\[214a.6\]]khyams dag go/_/ltung byed do zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba de ma bshags shing so sor ma bshags na 
[\[214a.7\]]dge ba'i chos rnams la sgrib par byed pa ste/_des na ltung byed do zhes gsungs so/_/de la ltung bar ji ltar 'gyur zhe na/_dge slong gis ji tsam cung zad shes bzhin du de skad zer ba'i gang zag chos bzhin ma byas pa sdig pa can gyi lta ba'i rnam pa de ma spangs pa dang gtam 'dre bar byed na 
[\[214b\]]
[\[214b.1\]]ltung byed du 'gyur ro/_/phebs par smra bar byed na ltung byed du 'gyur ro/_/kun du gnas par byed na ltung byed du 'gyur ro/_/kun du longs spyod par byed na ltung byed du 'gyur ro/_/de dang lhan cig gnas bzhi po dag tu nyal bas skya rengs 'char bar byed na ltung byed du 'gyur ro/_/na bar gyur pa 
[\[214b.2\]]dang /_sdig pa can gyi lta ba'i rnam pa de dang dbral bar 'dod pa la ltung ba med do/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/spangs pa'i rjes su phyogs pa'i ltung byed de lnga bcu rtsa drug pa rdzogs [{]s+ho[,]so[}]//_//
[\[214b.3\]]'dul ba rnam par 'byed pa/_bam po lnga bcu rtsa brgyad pa/_sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/nye dga' la dge tshul tsher ma dang /_chen po pa zhes bya ba gnyis shig yod de/_'dod chags dang 
[\[214b.4\]]bral ba med pa na dge slong rnams de gnyis dang lhan cig gzhogs stegs byed/_'phyar g.yeng byed/_tho 'tsham par byed/_kun du rtse bar byed/_ca co 'don par byed/_rgod pa dang /_dregs pa dang /_lus sgyur bar byed do/_/phyis de dag gis bsdam par bya ba'i ltung ba gang 
[\[214b.5\]]dag yin pa de dag kyang bsdam pa byas/_bshags par bya ba'i ltung ba gang dag yin pa de dag kyang bshags pa byas te/_spro bar byed/_'bad par byed/_rtsol bar byed pa dag gis nyon mongs pa thams cad spangs pas dgra bcom pa nyid mngon sum du byas shing rdzu 'phrul yang mngon par 
[\[214b.6\]]bsgrubs so/_/dus gzhan zhig na dge tshul tsher ma dang /_chen po pa gnyis me tog dag thu zhing 'khod pa na nam mkha' las dge slong dag cig rdzu 'phrul gyis 'dong ba mthong nas de gnyis kyis smras pa/_khyed cag su dag yin/_de dag gis smras pa/_kho bo cag ming 'di zhes bya ba 
[\[214b.7\]]dag yin no/_/de gnyis kyis smras pa/_khyed cag gis kho bo cag gnyis dang lhan cig 'di dang 'di lta byas so/_/de dag gis smras pa/_de lta yin mod kyi/_'on kyang kho bo cag gis bsdam par bya ba'i ltung ba gang dag yin pa de dag kyang bsdam pa byas/_bshags par bya ba'i 
[\[215a\]]
[\[215a.1\]]ltung ba gang dag yin pa de dag kyang bshags par byas te spro bar byed/_'bad par byed/_rtsol bar byed pa dag gis nyon mongs pa thams cad spangs pas dgra bcom pa nyid mngon sum du byas shing rdzu 'phrul yang mngon par bsgrubs so/_/de na dge tshul tsher ma dang /_
[\[215a.2\]]chen po pa gnyis la sdig pa can gyi lta ba'i rnam pa 'di lta bu 'di byung ste/_ji ltar bcom ldan 'das kyis 'dod pa dag ni bar du gcod pa'o zhes gsungs pa gang dag yin pa de dag bsten kyang bar du gcod par mi 'gyur te/_de ltar bcom ldan 'das kyis chos bstan pa bdag cag gis shes so 
[\[215a.3\]]zhes zer ba'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_dge slong dag khyed kyis dge tshul tsher ma dang /_chen po pa dang /_gzhan yang de lta bu gang yin pa la bzhams te bsgo bar bya'o/_/'di skad ces bsgo bar bya ste/_
[\[215a.4\]]tsher ma dang /_chen po pa khyed gnyis ji ltar bcom ldan 'das kyis 'dod pa dag ni bar du gcod pa'o zhes gsungs pa gang dag yin pa de dag bsten kyang bar du gcod par mi 'gyur te/_'di ltar bcom ldan 'das kyis chos bstan pa bdag cag gis shes so zhes de skad ma zer cig_/bcom 
[\[215a.5\]]ldan 'das la skur pa ma 'debs shig_/bcom ldan 'das la skur pas legs par mi 'gyur ro/_/bcom ldan 'das ni de skad mi gsung ngo /_/tsher ma dang chen po pa 'dod pa bar du gcod pa rnams ni bar du gcod pa nyid do zhes bcom ldan 'das kyis rnam grangs du mar gsungs te/_de 
[\[215a.6\]]dag bsten na bar du gcod par 'gyur gyis/_tsher ma dang chen po pa khyed gnyis sdig pa can gyi lta ba'i rnam pa 'di lta bu 'di thong shig ces bsgo bar bya'o/_/dge slong rnams kyis btsun pa bka' bzhin 'tshal zhes dge tshul tsher ma dang /_chen po pa gnyis la tsher ma dang /_chen po pa khyed 
[\[215a.7\]]gnyis ji ltar bcom ldan 'das kyis 'dod pa dag ni bar du gcod pa'o zhes gsungs pa gang dag yin pa de dag bsten kyang bar du gcod par mi 'gyur te/_de ltar bcom ldan 'das kyis chos bstan pa bdag cag gis shes so zhes de skad ces ma zer cig_/bcom ldan 'das la skur pa ma 
[\[215b\]]
[\[215b.1\]]'debs shig_/bcom ldan 'das la skur pas legs par mi 'gyur ro/_/bcom ldan 'das ni de skad mi gsung ngo /_/tsher ma dang /_chen po pa 'dod pa bar du gcod pa rnams ni bar du gcod pa nyid do zhes bcom ldan 'das kyis rnam grangs du mar gsungs te/_de dag bsten 
[\[215b.2\]]na bar du gcod par 'gyur gyi/_tsher ma dang /_chen po pa khyed gnyis sdig pa can gyi lta ba'i rnam pa 'di lta bu 'di thong shig ces bzhams te bsgo'o/_/dge slong rab tu mang po dag gis dge tshul tsher ma dang /_chen po pa la bzhams te bsgo na/_de gnyis la bzhams te bsgo yang sdig 
[\[215b.3\]]pa can gyi lta ba'i rnam pa de nyid la nan gyis mchog tu bzung zhing mngon par zhen nas 'di nyid bden gyi gzhan ni [{]brdzun [,]rdzun [}]pa'o zhes rjes su tha snyad 'dogs par byed pa'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_dge 
[\[215b.4\]]slong dag khyed kyis dge tshul tsher ma dang /_chen po pa dang /_gzhan yang de lta bu gang yin pa la gsol ba dang bzhi'i las kyis bsgo bar bya'o/_/'di ltar bsgo bar bya ste/_gnas mal bshams pa byas nas gaN+DI brdungs te dris pa'i tshig gis dge slong rnams la yang dag par bsgo 
[\[215b.5\]]nas dge 'dun thams cad 'dug cing mthun par gyur pa na dge tshul tsher ma dang /_chen po pa gnyis thos pa'i nyen kor nas spangs te mthong ba'i nyen kor du bzhag nas de'i 'og tu dge slong gcig gis gsol ba byas te las bya'o/_/dge 'dun btsun pa rnams gsan du gsol/_dge tshul 
[\[215b.6\]]tsher ma dang /_chen po pa 'di gnyis la sdig pa can gyi lta ba'i rnam pa 'di lta bu 'di byung ste/_ji ltar bcom ldan 'das kyis 'dod pa dag ni bar du gcod pa'o zhes gsungs pa gang dag yin pa de dag bsten kyang bar du gcod par mi 'gyur te/_de ltar bcom ldan 'das kyis chos bstan pa 
[\[215b.7\]]bdag cag gis shes so zhes mchi nas 'di gnyis la dge slong rab tu mang pos bzhams te bsgo na 'di gnyis la bzhams te bsgo yang sdig pa can gyi lta ba'i rnam pa de nyid la nan gyis mchog tu bzung zhing mngon par zhen nas 'di nyid bden gyi gzhan ni [{]brdzun [,]rdzun [}]pa'o zhes rjes su tha snyad 'dogs na/_
[\[216a\]]
[\[216a.1\]]gal te dge 'dun gyi dus la bab cing bzod na dge 'dun gyis gnang bar mdzod cig dang /_dge 'dun gyi dge tshul tsher ma dang /_chen po pa la tsher ma dang /_chen po pa khyed gnyis ji ltar bcom ldan 'das kyis 'dod pa dag ni bar du gcod pa'o zhes gsungs pa gang 
[\[216a.2\]]dag yin pa de dag bsten kyang bar du gcod par mi 'gyur te/_de ltar bcom ldan 'das kyis chos bstan pa bdag cag gis shes so zhes de skad ces ma zer cig_/bcom ldan 'das la skur pa ma 'debs shig_/bcom ldan 'das la skur pas legs par mi 'gyur ro/_/bcom ldan 
[\[216a.3\]]'das ni de skad mi gsung ngo /_/tsher ma dang /_chen po pa 'dod pa rnams ni bar du gcod pa nyid do zhes bcom ldan 'das kyis rnam grangs du mar gsungs te/_de dag bsten na bar du gcod par 'gyur gyis/_tsher ma dang chen po pa khyed gnyis sdig pa can gyi lta ba'i rnam pa 'di lta bu 'di 
[\[216a.4\]]thong shig ces gsol ba dang bzhi'i las kyis bsgo ba mdzad do/_/'di ni gsol ba'o/_/de'i 'og tu dge slong gcig gis de gnyis la khyed gnyis la dge 'dun gyis gsol ba dang bzhi'i las mdzad par 'gyur ba las gsol ba mdzad lags kyis/_khyed gnyis sdig pa can gyi lta ba'i rnam 
[\[216a.5\]]pa 'di lta bu 'di thong shig ces bsgo bar bya'o/_/de skad bsgo ba na gzhi de gtong na de lta na legs/_gal te mi gtong na de'i 'og tu las bya'o/_/las ni 'di ltar bya ste/_dge 'dun btsun pa rnams gsan du gsol/_dge tshul tsher ma dang /_chen po pa 'di gnyis la sdig pa 
[\[216a.6\]]can gyi lta ba'i rnam pa 'di lta bu 'di byung ste/_ji ltar bcom ldan 'das kyis 'dod pa dag ni bar du gcod pa'o zhes gsungs pa gang dag yin pa de dag bsten kyang bar du gcod par mi 'gyur te/_de ltar bcom ldan 'das kyis chos bstan pa bdag cag gis shes so zhes mchi nas 'di gnyis 
[\[216a.7\]]la dge slong rab tu mang pos bzhams te bsgo na/_'di gnyis la bzhams te bsgo yang sdig pa can gyi lta ba'i rnam pa de nyid la nan gyis mchog tu bzung zhing mngon par zhen nas 'di nyid bden gyi gzhan ni [{]brdzun [,]rdzun [}]pa'o zhes rjes su tha snyad 'dogs nas de'i slad du dge 'dun gyi dge tshul tsher ma dang 
[\[216b\]]
[\[216b.1\]]chen po pa la tsher ma dang /_chen po pa khyed gnyis ji ltar bcom ldan 'das kyis 'dod pa dag ni bar du gcod pa'o zhes gsungs pa gang dag yin pa de dag bsten kyang bar du gcod par mi 'gyur te/_de ltar bcom ldan 'das kyis chos bstan pa bdag cag gis shes so zhes de skad ma 
[\[216b.2\]]zer cig_/bcom ldan 'das la skur pa ma 'debs shig_/bcom ldan 'das la skur pas legs par mi 'gyur ro/_/bcom ldan 'das ni de skad mi gsung ngo /_/tsher ma dang /_chen po pa 'dod pa bar du gcod pa rnams ni bar du gcod pa nyid do zhes bcom ldan 'das kyis 
[\[216b.3\]]rnam grangs du mar gsungs te/_de dag bsten na bar du gcod par 'gyur gyis/_tsher ma dang /_chen po pa khyod gnyis sdig pa can gyi lta ba'i rnam pa 'di lta bu 'di thong shig ces gsol ba dang bzhi'i las kyis bsgo ba mdzad na/_tshe dang ldan pa gang dag dge tshul tsher ma dang /_chen 
[\[216b.4\]]po pa la gsol ba dang bzhi'i las kyis bsgo ba mdzad par bzod pa de dag ni cang ma gsung shig_/gang dag mi bzod pa de dag ni gsung shig_/'di ni las brjod pa dang po'o/_/de'i 'og tu dge slong gcig gis de gnyis la khyed gnyis la dge 'dun gyis gsol ba dang bzhi'i 
[\[216b.5\]]las mdzad par 'gyur ba las las brjod pa dang po yang mdzad lags kyis/_khyed gnyis sdig pa can gyi lta ba'i rnam pa 'di lta bu 'di thong shig ces bsgo bar bya'o/_/de skad bsgo ba na gzhi de gtong na de lta na legs/_gal te mi gtong na de'i 'og tu las brjod pa gnyis pa bya'o/_/las 
[\[216b.6\]]brjod pa gnyis pa byas nas kyang de'i 'og tu dge slong gcig gis de gnyis la khyed gnyis la dge 'dun gyis gsol ba dang bzhi'i las mdzad par 'gyur ba las las brjod pa gnyis pa yang mdzad lags kyis/_khyed gnyis sdig pa can gyi lta ba'i rnam pa 'di lta bu 'di thong shig ces bsgo bar bya'o/_/de 
[\[216b.7\]]skad bsgo ba na gzhi de gtong na de lta na legs/_gal te mi gtong na de'i 'og tu las brjod pa gsum pa bya'o/_/las brjod pa gsum pa byas nas kyang /_de'i 'og tu dge slong gcig gis de gnyis la khyed gnyis la dge 'dun gyis gsol ba dang bzhi'i las mdzad par 'gyur ba las 
[\[217a\]]
[\[217a.1\]]las brjod pa gsum pa yang mdzad lags kyis/_khyed gnyis sdig pa can gyi lta ba'i rnam pa 'di lta bu 'di thong shig ces bsgo bar bya'o/_/de skad bsgo ba na gzhi de gtong na de lta na legs/_gal te mi gtong na de'i 'og tu mjug bsdu ba bya ste/_dge 'dun gyis bzod 
[\[217a.2\]]cing gnang nas/_dge 'dun gyis dge tshul tsher ma dang /_chen po pa la gsol ba dang bzhi'i las kyis bsgo ba mdzad lags te/_'di ltar cang mi gsung bas de de bzhin du 'dzin to zhes brjod par bya'o/_/dge slong rnams kyis btsun pa bka' bzhin 'tshal zhes bcom ldan 'das kyi 
[\[217a.3\]]ltar mnyan nas dge tshul tsher ma dang /_chen po pa la gsol ba dang bzhi'i las kyis bsgo'o/_/dge slong rnams kyis dge tshul tsher ma dang /_chen po pa la gsol ba dang bzhi'i las kyis bsgo na/_de gnyis la bsgo yang sdig pa can gyi lta ba'i rnam pa de nyid la nan gyis mchog tu 
[\[217a.4\]]bzung zhing mngon par zhen nas 'di nyid bden gyi gzhan ni [{]brdzun [,]rdzun [}]pa'o zhes rjes su tha snyad 'dogs par byed pa'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_dge slong dag khyed kyis dge tshul tsher ma dang /_chen po pa sdig 
[\[217a.5\]]pa can gyi lta ba'i rnam pa mi gtong ba dang /_gzhan yang de lta bu gang yin pa la gsol ba dang bzhi'i las kyis bsnyil ba'i las bya'o/_/'di ltar bya ste/_gnas mal bshams pa byas nas gaN+DI brdungs te dris pa'i tshig gis dge slong rnams la yang dag par bsgo nas dge 'dun thams 
[\[217a.6\]]cad 'dug cing mthun par gyur pa na dge tshul tsher ma dang /_chen po pa gnyis thos pa'i nyen kor nas spangs te mthong ba'i nyin kor du bzhag nas de'i 'og tu dge slong gcig gis gsol ba byas te las bya'o/_/dge 'dun btsun pa rnams gsan du gsol/_dge tshul tsher ma dang /_
[\[217a.7\]]chen po pa 'di gnyis la sdig pa can gyi lta ba'i rnam pa 'di lta bu 'di byung ste/_ji ltar bcom ldan 'das kyis 'dod pa dag ni bar du gcod pa'o zhes gsungs pa gang dag yin pa de dag bsten kyang bar du gcod par mi 'gyur te/_de ltar bcom ldan 'das kyis chos bstan pa bdag cag 
[\[217b\]]
[\[217b.1\]]gis shes so zhes mchi nas 'di gnyis la dge slong rab tu mang pos bzhams te bsgo na 'di gnyis la dge slong rab tu mang pos bzhams te bsgo yang sdig pa can gyi lta ba'i rnam pa de nyid la nan gyis mchog tu bzung zhing mngon par zhen nas 'di nyid bden gyi gzhan ni [{]brdzun [,]rdzun [}]pa'o zhes rjes su tha 
[\[217b.2\]]snyad 'dogs nas 'di gnyis la dge 'dun gyis gsol ba dang bzhi'i las kyis bsgo na/_'di gnyis la dge 'dun gyis gsol ba dang bzhi'i las kyis bsgo yang sdig pa can gyi lta ba'i rnam pa de nyid la nan gyis mchog tu bzung zhing mngon par zhen nas 'di nyid bden gyi gzhan ni [{]brdzun [,]rdzun [}]
[\[217b.3\]]pa'o zhes rjes su tha snyad 'dogs na/_gal te dge 'dun gyis dus la bab cing bzod na dge 'dun gyis gnang bar mdzod cig dang /_dge 'dun gyis dge tshul tsher ma dang /_chen po pa sdig pa can gyi lta ba'i rnam pa mi gtong ba la deng phyin cad dge tshul khyed gnyis bcom ldan 'das de 
[\[217b.4\]]bzhin gshegs pa dgra bcom pa yang dag par rdzogs pa'i sangs rgyas de la ston pa'o zhes ma zer cig_/tshangs pa mtshungs par spyod pa mkhas pa bla ma'i gnas lta bu gang yang rung ba'i phyi bzhin phyi bzhin du yang ma 'gro shig_/dge slong rnams dang dge tshul lhan cig nub gnyis tshun 
[\[217b.5\]]chad gnas gcig tu nyal du dbang ba gang yin pa de yang deng phyin chad khyed la med de/_mi gti mug can khyed gnyis bsnyil gyis gzhan du song shig ces bsnyil ba'i phrin las mdzad do/_/'di ni gsol ba'o/_/de'i 'og tu dge slong gcig gis de gnyis la khyed gnyis la dge 'dun 
[\[217b.6\]]gyis gsol ba dang bzhi'i las mdzad par 'gyur ba las gsol ba mdzad lags kyis khyed gnyis sdig pa can gyi lta ba'i rnam pa 'di lta bu ni thong shig ces bsgo bar bya'o/_/de skad bsgo ba na gzhi de gtong na de lta na legs/_gal te mi gtong na de'i 'og tu las bya'o/_/las ni 'di ltar 
[\[217b.7\]]bya ste/_dge 'dun btsun pa rnams gsan du gsol/_dge tshul tsher ma dang chen po pa 'di gnyis la sdig pa can gyi lta ba'i rnam pa 'di lta bu 'di byung ste/_ji ltar bcom ldan 'das kyis 'dod pa dag ni bar du gcod pa'o zhes gsungs pa gang dag yin pa de dag bsten kyang bar du 
[\[218a\]]
[\[218a.1\]]gcod par mi 'gyur te/_de ltar bcom ldan 'das kyis chos bstan pa bdag cag gis shes so zhes mchi nas 'di gnyis la dge slong rab tu mang pos bzhams te bsgo nas 'di gnyis la bzhams te bsgo yang sdig pa can gyi lta ba'i rnam pa de nyid la nan gyis mchog tu 
[\[218a.2\]]bzung zhing mngon par zhen nas 'di nyid bden gyi gzhan ni [{]brdzun [,]rdzun [}]pa'o zhes rjes su tha snyad 'dogs nas 'di gnyis la dge 'dun gyis gsol ba dang bzhi'i las kyis bsgo na/_'di gnyis la dge 'dun gyis gsol ba dang bzhi'i las kyis bsgo yang sdig pa can gyi lta ba'i rnam pa de nyid la nan 
[\[218a.3\]]gyis mchog tu bzung zhing mngon par zhen nas 'di nyid bden gyi gzhan ni [{]brdzun [,]rdzun [}]pa'o zhes rjes su tha snyad 'dogs te/_de'i slad du dge 'dun gyis dge tshul tsher ma dang /_chen po pa sdig pa can gyi lta ba'i rnam pa mi gtong ba la tsher ma dang /_chen po pa khyed gnyis deng phyin chad bcom ldan 
[\[218a.4\]]'das de bzhin gshegs pa dgra bcom pa yang dag par rdzogs pa'i sangs rgyas de la ston pa'o zhes ma zer cig_/tshangs pa mtshungs par spyod pa mkhas pa bla ma'i gnas lta bu gang yang rung ba'i phyi bzhin du yang ma 'gro shig_/dge slong rnams dang dge tshul lhan cig nub gnyis tshun 
[\[218a.5\]]chad gnas gcig tu nyal du dbang ba gang yin pa de yang der phyin chad khyed la med de/_mi gti mug can khyed gnyis bsnyil gyis gzhan du song shig ces bsnyil ba'i phrin las mdzad na/_tshe dang ldan pa gang dag dge tshul tsher ma dang /_chen po pa sdig pa can gyi lta ba'i rnam pa mi 
[\[218a.6\]]gtong ba la bsnyil ba'i phrin las mdzad par bzod pa de dag ni cang ma gsung shig_/gang dag mi bzod pa de dag ni gsung shig_/'di ni las brjod pa dang po'o/_/de'i 'og tu dge slong gcig gis de gnyis la khyed gnyis la dge 'dun gyis gsol ba dang bzhi'i las mdzad 
[\[218a.7\]]par gyur pa las las brjod pa dang po yang mdzad lags kyis/_khyed gnyis sdig pa can gyi lta ba'i rnam pa 'di lta bu 'di thong shig ces bsgo bar bya'o/_/de skad bsgo ba na gzhi de gtong na de lta na legs/_gal te mi gtong na de'i 'og tu las brjod pa gnyis pa bya'o/_/las 
[\[218b\]]
[\[218b.1\]]brjod pa gnyis pa byas nas kyang de'i 'og tu dge slong gcig gis de gnyis la khyed gnyis la dge 'dun gyis gsol ba dang bzhi'i las mdzad par 'gyur ba las las brjod pa gnyis pa yang mdzad lags kyis/_khyed gnyis sdig pa can gyi lta ba'i rnam pa 'di lta bu 'di thong shig ces 
[\[218b.2\]]bsgo bar bya'o/_/de skad bsgo ba na gzhi de gtong na de lta na legs/_gal te mi gtong na de'i 'og tu las brjod pa gsum pa bya'o/_/las brjod pa gsum pa byas nas kyang de'i 'og tu dge slong gcig gis de gnyis la khyed gnyis la dge 'dun gyis gsol ba dang bzhi'i las mdzad par 
[\[218b.3\]]'gyur ba las las brjod pa gsum pa yang mdzad lags kyis/_khyed gnyis sdig pa can gyi lta ba'i rnam pa 'di lta bu 'di thong shig ces bsgo bar bya'o/_/de skad bsgo ba na gzhi de gtong na de lta na legs/_gal te mi gtong na de'i 'og tu mjug bsdu ba bya ste/_dge 'dun gyis bzod cing 
[\[218b.4\]]gnang nas dge 'dun gyis dge tshul tsher ma dang /_chen po pa la gsol ba dang bzhi'i las kyis bsnyil ba'i phrin las mdzad lags te/_'di ltar cang mi gsung bas de de bzhin du 'dzin to zhes brjod par bya'o/_/dge slong rnams kyis btsun pa bka' bzhin 'tshal zhes bcom ldan 
[\[218b.5\]]'das las mnyan nas/_dge tshul tsher ma dang chen po pa la gsol ba dang bzhi'i las kyis bsnyil ba'i las byas so/_/de gnyis bsnyil ba'i las byas pa na ngu zhing nye dga'i gan du dong ba dang /_nye [{]dga'as [,]dgas [}]smras pa/_tsher ma dang chen po pa khyed gnyis ci'i phyir ngu /_de gnyis kyis 
[\[218b.6\]]smras pa/_lhung bzed nag po can dag gis bdag cag gnyis bsnyil ba'i las byas so/_/nye [{]dga'as [,]dgas [}]smras pa/_gang dag gis khyed gnyis bsnyil ba'i las byas pa de dag grong dang /_grong khyer dang /_ljongs dang /_khams gsum nas bsnyil bar gyur cig_/'on kyang bsnyil 
[\[218b.7\]]ba'i las byas pa dag la grong dang /_grong khyer dag med dam ci/_sdod la bzod pa gsol cig ces des de gnyis nye bar 'jog par byed/_nye bar sten par byed cing de gnyis dang lhan cig gnas gcig tu nyal bar byed do/_/dge slong don nyung ngu dag ci'i phyir dge slong dag shes bzhin 
[\[219a\]]
[\[219a.1\]]du de ltar bsnyil ba'i dge tshul dag nye bar 'jog par byed/_nye bar sten par byed cing de dag dang lhan cig gnas gcig tu nyal bar byed ces smod par byed/_phyar ka gtong bar byed/_kha zer bar byed pa'i skabs de dge slong rnams kyis bcom ldan 'das la gsol to/_/
[\[219a.2\]]de nas bcom ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/_
[\[219a.3\]]sangs rgyas bcom ldan 'das kyis nye dga' la rmas pa/_nye dga' khyod shes bzhin du de ltar bsnyil ba'i dge tshul dag nye bar 'jog par byed/_nye bar sten par byed cing de dag dang lhan cig gnas gcig tu nyal ba bden nam/_btsun pa mad do/_/sangs rgyas bcom ldan 'das 
[\[219a.4\]]kyis dge sbyong gi tshul ma yin pa/_rjes su mthun pa ma yin pa/_rung ba ma yin pa/_tshul dang mthun pa ma yin pa de ni rab tu byung bas bya ba ma yin no zhes rnam par smad pa mdzad do/_/de nas bcom ldan 'das kyis rnam grangs du mas rnam par smad nas dge slong rnams la bka' 
[\[219a.5\]]stsal pa/_dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_dge tshul zhig 
[\[219a.6\]]kyang 'di skad ces ji ltar bcom ldan 'das kyis 'dod pa dag ni bar du gcod pa'o zhes gsungs pa gang dag yin pa de dag bsten kyang bar du gcod par mi 'gyur te/_de ltar bcom ldan 'das kyis chos bstan pa bdag gis shes so zhes zer na dge tshul de la dge slong rnams kyis 'di 
[\[219a.7\]]skad ces dge tshul khyod ji ltar bcom ldan 'das kyis 'dod pa dag ni bar du gcod pa'o zhes gsungs pa gang dag yin pa de dag bsten kyang bar du gcod par mi 'gyur te/_de ltar bcom ldan 'das kyis chos bstan pa bdag gis shes so zhes de skad ma zer cig_/bcom ldan 'das 
[\[219b\]]
[\[219b.1\]]la skur pa ma 'debs shig_/bcom ldan 'das la skur pas legs par mi 'gyur ro/_/bcom ldan 'das ni 'di skad mi gsung ngo /_/tshe dang ldan pa dge tshul 'dod pa bar du gcod pa rnams ni bar du gcod pa nyid do zhes bcom ldan 'das kyis rnam grangs du mar gsungs te/_de 
[\[219b.2\]]dag bsten na bar du gcod par 'gyur gyis/_dge tshul khyod sdig pa can gyi lta ba'i rnam pa 'di lta bu 'di thong shig ces bsgo bar bya'o/_/dge tshul de la dge slong rnams kyis de skad bsgo ba na gal te gzhi de gtong na de lta na legs/_gal te mi gtong na gzhi de gtang bar bya ba'i 
[\[219b.3\]]phyir lan gnyis lan gsum du yang dag par bsgo bar bya/_yang dag par bstan par bya'o/_/lan gnyis lan gsum du yang dag par bsgo/_yang dag par bstan pa na gzhi de gtong na de lta na legs/_gal te mi gtong na dge tshul de la dge slong rnams kyis deng phyin chad dge tshul 
[\[219b.4\]]khyod bcom ldan 'das de bzhin gshegs pa dgra bcom pa yang dag par rdzogs pa'i sangs rgyas de la ston pa'o zhes ma zer cig_/tshangs pa mtshungs par spyod pa mkhas pa bla ma'i gnas lta bu gang yang rung ba'i phyi bzhin phyi bzhin du yang ma 'gro zhig_/dge slong rnams dang dge tshul 
[\[219b.5\]]lhan cig nub gnyis tshun chad gnas gcig tu nyal du dbang ba gang yin pa de yang deng phyin chad khyod la med de/_mi gti mug can khyod bsnyil gyis gzhan du song shig ces bsgo bar bya'o/_/yang dge slong gang shes bzhin du de ltar bsnyil ba'i dge tshul nye bar 'jog par byed 
[\[219b.6\]]dam/_nye bar sten par byed dam/_de dang lhan cig gnas gcig tu nyal na ltung byed do/_/dge tshul zhig kyang zhes bya ba ni tsher ma dang /_chen po pa'am/_gzhan yang de lta bu gang yin pa'o/_/'di skad ces zhes bya ba ni 'di skad ces zer na'o/_/ji ltar bcom ldan 'das 
[\[219b.7\]]kyis 'dod pa dag ni bar du gcod pa'o zhes gsungs pa gang dag yin pa zhes bya ba la/_'dod pa dag ces bya ba ni 'dod pa'i yon tan lnga po dag go/_/de dag bsten kyang zhes bya ba ni de dag lhag par spyad kyang ngo /_/bar du gcod par mi 'gyur te zhes bya ba ni dge sbyong gi tshul gyi bar du gcod 
[\[220a\]]
[\[220a.1\]]par mi 'gyur te zhes zer ba'o/_/de ltar bcom ldan 'das kyis zhes bya ba ni de bzhin gshegs pa dgra bcom pa yang dag par rdzogs pa'i sangs rgyas kyi'o/_/chos zhes bya ba ni sangs rgyas kyis gsungs pa'am/_nyan thos kyis bshad pa'o/_/bstan pa zhes bya 
[\[220a.2\]]ba ni rab tu bstan pa'o/_/bdag gis shes so zhes zer na zhes bya ba ni bdag gis kun shes so zhes zer na'o/_/dge tshul de la zhes bya ba ni tsher ma dang /_chen po pa la'o/_/dge slong rnams kyis zhes bya ba ni chos 'di pa rnams kyis so/_/'di skad ces zhes bya ba ni bzhams te 
[\[220a.3\]]bsgo ba ji ltar sngar bstan pa ltar bsgo bar bya'o/_/dge tshul de la dge slong rnams kyis de skad bsgo ba na zhes bya ba ni bzhams te bsgo ba na'o/_/gal te gzhi de gtong na zhes bya ba ni lta ba'i rnam pa de yongs su gtong na'o/_/de lta na legs zhes bya ba ni de lta na bzang ba'o/_/gal te mi 
[\[220a.4\]]gtong na zhes bya ba ni yongs su mi gtong na'o/_/lan gnyis lan gsum du yang dag par bsgo bar bya/_yang dag par bstan par bya'o zhes bya ba ni gsol ba dang bzhi'i las kyis bsgo ba ji ltar sngar bstan pa ltar bsgo bar bya ba ste/_yang dag par bsgo ba de ni de yin no/_/yang dag 
[\[220a.5\]]par bstan pa de ni de yin no/_/dge tshul de la zhes bya ba ni tsher ma dang /_chen po pa la'o/_/dge slong rnams kyis zhes bya ba ni chos 'di pa rnams kyis so/_/deng phyin chad dge tshul khyod bcom ldan 'das de bzhin gshegs pa dgra bcom pa yang dag par rdzogs pa'i sangs rgyas de la 
[\[220a.6\]]ston pa'o zhes ma zer cig_/tshangs pa mtshungs par spyod pa mkhas pa bla ma'i gnas lta bu gang yang rung ba'i phyi bzhin du yang ma 'gro shig_/dge slong rnams dang dge tshul lhan cig nub gnyis tshun chad gnas gcig tu nyal du dbang ba gang yin pa de yang deng phyin chad khyod la med de/_mi 
[\[220a.7\]]gti mug can khyod bsnyil gyis/_gzhan du song shig ces bsgo bar bya'o zhes bya ba ni gsol ba dang bzhi'i las kyis bsnyil bar bya ba ji skad sngar bstan pa ltar bsgo bar bya'o/_/yang dge slong gang zhes bya ba ni shAkya'i bu nye dga'am/_gzhan yang de lta bu gang yin pa'o/_/shes bzhin du 
[\[220b\]]
[\[220b.1\]]zhes bya ba ni de rang nyid kyis rig par gyur pa'am/_gzhan dag gis brjod pas so/_/de ltar bsnyil ba'i dge tshul zhes bya ba ni tsher ma dang chen po pa ji lta bar ro/_/nye bar 'jog par byed ces bya ba ni gnas sbyin par byed pa'o/_/nye bar sten par byed ces bya ba ni lhung bzed dang /_chos gos 
[\[220b.2\]]dang /_dra ba dang /_phor bu dang /_ska rags dang /_lung 'bog pa dang /_klog pa dang /_kha ton dang /_dmigs kyis dri ba sbyin pas so/_/de dang lhan cig gnas gcig tu nyal na zhes bya ba ni gnas bzhi po thams cad g.yogs shing thams cad bskor ba dang /_thams cad g.yogs shing phal 
[\[220b.3\]]cher bskor ba dang /_phal cher g.yogs shing thams cad bskor ba dang /_phal cher g.yogs shing phal cher bskor ba dag tu nyal bas skya rengs 'char bar byed na'o/_/gnas thams cad g.yogs shing thams cad bskor ba ni gnas khang dang /_'khor gyi khyams dang /_khang pa brtsegs 
[\[220b.4\]]pa dag go/_/thams cad g.yogs shing phal cher bskor ba ni sgo bcu pa dang /_sgo bcu gnyis pa dag go/_/phal cher g.yogs shing thams cad bskor ba ni khyams ngos bzhi pa dag go/_/phal cher g.yogs shing phal cher bskor ba ni khyams ngos gsum pa dang /_'khor gyi 
[\[220b.5\]]khyams dag go/_/ltung byed do zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang /_log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba de ma bshags shing so sor ma 
[\[220b.6\]]bshags na dge ba'i chos rnams la sgrib par byed pa ste/_des na ltung byed do zhes gsungs so/_/de la ltung bar ji ltar 'gyur zhe na/_dge slong gis ji tsam cung zad shes bzhin du de ltar bsnyil ba'i dge tshul nye bar 'jog par byed na ltung byed du 'gyur ro/_/nye bar sten par byed na ltung byed 
[\[220b.7\]]du 'gyur ro/_/de dang lhan cig gnas gcig tu nyal na ltung byed du 'gyur ro/_/na ba dang /_sdig pa can gyi lta ba'i rnam pa de dang phral bar 'dod pa la ltung ba med do/_/las dang po pa dang /_smyos pa dang /_sems 'khrugs pa dang tshor ba dag gis nyen pa la ltung ba med do/_/
[\[221a\]]
[\[221a.1\]]bsnyil ba sdud pa'i ltung byed de lnga bcu rtsa bdun pa rdzogs [{]s+ho[,]so[}]//_//sangs rgyas bcom ldan 'das rgyal po'i khab na 'od ma'i tshal ka lan da ka'i gnas na bzhugs so/_/rgyal po'i khab na klu'i rgyal po ri bo dang /_yid 'ong zhes bya ba gnyis shig gnas pa 
[\[221a.2\]]de gnyis kyi mthus rgyal po'i khab kyi chu dron lnga brgya dang /_'bab chu dag dang /_mtsho dag dang /_lteng ka dag tu lhas dus dang dus su/_chu'i rgyun legs par 'bebs shing lo thog kyang shin tu phun sum tshogs par gyur to/_/gang gi tshe bcom ldan 'das kyis klu'i rgyal po dga' bo dang /_
[\[221a.3\]]nye dga' gnyis btul ba de'i tshe na de gnyis tshes brgyad dang /_bcu bzhi dang /_tshes [{]bcwa [,]bco [}]lnga la ri rab kyi bang rim du 'ongs te/_bcom ldan 'das la bsnyen bkur byed do/_/de nas klu'i rgyal po ri bo dang /_yid 'ong gnyis 'di snyam du sems te/_klu'i rgyal po dga' bo dang /_nye dga' 
[\[221a.4\]]gnyis tshes brgyad dang /_tshes bcu bzhi dang /[ {]bcwa [,]bco [}]lnga la ri rab kyi bang rim du 'ongs te/_bcom ldan 'das la bsnyen bkur byed na/_bdag cag gnyis 'di na 'khod pas bcom ldan 'das la bsnyen bkur ma byas kyis/_bcom ldan 'das la bsnyen bkur byed du 'dong ngo snyam mo/_/
[\[221a.5\]]de nas klu'i rgyal po ri bo dang yid 'ong gnyis bcom ldan 'das ga la ba der dong ste phyin nas/_bcom ldan 'das kyi zhabs gnyis la mgo bos phyag 'tshal te mtha' gcig tu 'khod do/_/mtha' gcig tu 'khod nas bcom ldan 'das kyis klu'i rgyal po ri bo dang /_yid 'ong gnyis 
[\[221a.6\]]skyabs su 'gro ba dang /_bslab pa'i gzhi dag la bkod do/_/gang gi tshe bcom ldan 'das kyis de gnyis skyabs su 'gro ba dang /_bslab pa'i gzhi dag la bkod pa de'i tshe na de gnyis lus dang longs spyod dag gis shin tu mngon par mtho bar gyur to/_/gang gi tshe de gnyis lus 
[\[221a.7\]]dang longs spyod dag gis shin tu mngon par mtho bar gyur pa de'i tshe na de gnyis kyis bsams pa/_rgya mtsho chen por 'jug tu 'dong ngo snyam nas/_de gnyis bcom ldan 'das ga la ba der dong ste phyin nas/_bcom ldan 'das kyi zhabs gnyis la mgo bos phyag 'tshal te mtha' gcig 
[\[221b\]]
[\[221b.1\]]tu 'khod do/_/mtha' gcig tu 'khod nas bcom ldan 'das la klu'i rgyal po ri bo dang /_yid 'ong gnyis kyis 'di skad ces gsol to/_/btsun pa bcom ldan 'das kyis gang gi tshe bdag cag gnyis skyabs su 'gro ba dang /_bslab pa'i gzhi dag la bkod pa de'i tshe na bdag cag 
[\[221b.2\]]gnyis lus dang longs spyod dag gis shin tu mngon par mtho bar gyur pas/_gal te bcom ldan 'das kyis gnang na bdag cag gnyis rgya mtsho chen por 'jug tu mchi'o/_/bcom ldan 'das kyis bka' stsal pa/_klu'i dbang po khyed gnyis ma ga d+hAr byung ba'i rgyal po bzo sbyangs gzugs 
[\[221b.3\]]can snying po'i yul na gnas pa dag yin pas na/_ma ga d+hAr byung ba'i rgyal po bzo sbyangs gzugs can snying po la zhus shig_/de gnyis kyis bsams pa/_don gyis na bcom ldan 'das kyis bdag cag gnyis rgya mtsho chen por 'jug tu 'gror ma gnang ngo snyam mo/_/de gnyis gang 
[\[221b.4\]]gi tshe mtshan mo bcom ldan 'das la bsnyen bkur byed pa de'i tshe na ni gzhal med khang pa'i cha lugs kyis bsnyen bkur byed cing /_gang gi tshe nyin mo bcom ldan 'das la bsnyen bkur byed pa de'i tshe na ni khyim bdag gi cha lugs kyis bsnyen bkur byed do/_/de nas ma ga d+hAr byung ba'i rgyal 
[\[221b.5\]]po bzo sbyangs gzugs can snying po 'od ma'i tshal ka lan da ka'i gnas ga la ba der song ngo /_/rgyal rigs ni mngon pa'i nga rgyal can yin pas rgyal po de lam kar bsdad de mi dag pa'i mtha' can zhig la smras pa/_kwa'i nang rje song la bcom ldan 'das la su dag bsnyen bkur byed pa ltos 
[\[221b.6\]]shig_/mi dag pa'i mtha' can des lha bka' bzhin 'tshal zhes ma ga d+hAr byung ba'i rgyal po bzo sbyangs gzugs can snying po las mnyan nas/_bcom ldan 'das ga la ba der song ba dang /_ji tsam na khyim bdag gnyis shig bcom ldan 'das la bsnyen bkur byed pa mthong ngo /_/mthong 
[\[221b.7\]]nas kyang ma ga d+hAr byung ba'i rgyal po bzo sbyangs gzugs can snying po ga la ba der song ste phyin nas ma ga d+hAr byung ba'i rgyal po bzo sbyangs gzugs can snying po la 'di skad ces smras so/_/lha khyim bdag gnyis shig bcom ldan 'das la bsnyen bkur bgyid de/_de gnyis lha'i yul na gnas 
[\[222a\]]
[\[222a.1\]]pa dag lags gor ma bkum mo/_/rgyal pos bsams pa/_khyim bdag de gnyis bdag gi yul na gnas pa yin pas/_de gnyis kyis bdag mthong na mngon du ldang bar 'gyur grang snyam nas de bcom ldan 'das ga la ba der song ngo /_/klu'i rgyal po ri bo dang /_yid 
[\[222a.2\]]'ong gnyis kyis ma ga d+hAr byung ba'i rgyal po bzo sbyangs gzugs can snying po thag ring po kho na nas mthong ngo /_/mthong nas kyang de gnyis kyis bcom ldan 'das la 'di skad ces gsol to/_/btsun pa ci lags re zhig dam pa'i chos la bsnyen bkur bgyi'am/_'on te rgyal po la bsnyen bkur 
[\[222a.3\]]bgyi/_klu'i rgyal po gnyis re zhig dam pa'i chos la bsnyen bkur gyis shig_/sangs rgyas bcom ldan 'das rnams ni dam pa'i chos la gus par mdzad de/_dgra bcom pa dag kyang chos bla mar byed do/_/de nas bcom ldan 'das kyis byung ba 'di la tshigs su bcad pa dag bka' stsal 
[\[222a.4\]]pa/_sangs rgyas gang dag 'das pa dang /_/sangs rgyas gang dag ma byon dang /_/sangs rgyas mya ngan sel mdzad pa/_/da ltar mang po gang bzhugs dag_/thams cad dam pa'i chos la ni/_/gus par gnas gyur gnas 'gyur zhing /_/de bzhin gus par gnas mdzad de/_/de ni 
[\[222a.5\]]sangs rgyas chos nyid yin/_/de phyir bdag la legs 'dod cing /_/bdag nyid chen po mngon 'dod pas/_/sangs rgyas bstan pa dran byed na/_/'di la dam chos gus par bya/_/de gnyis kyis ma ga d+hAr byung ba'i rgyal po bzo sbyangs gzugs can snying po la mngon du ldang ba ma byas pa dang /_rgyal 
[\[222a.6\]]po khros te bsams pa/_khyim bdag 'di gnyis bdag gi yul na gnas pa dag yin na bdag la mngon du ldang ba mi byed do snyam nas/_des bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/_/mtha' gcig tu 'dug nas bcom ldan 'das la ma 
[\[222a.7\]]ga d+hAr byung ba'i rgyal po bzo sbyangs gzugs can snying pos 'di skad ces gsol to/_/bcom ldan 'das chos bstan du gsol/_de nas bcom ldan 'das kyis byung ba 'di la tshigs su bcad pa dag bka' stsal pa/_rab tu dang sems med pa dang /_/zhe sdang can dang 'khrugs pa yis/_/
[\[222b\]]
[\[222b.1\]]yang dag rdzogs sangs bstan pa yi/_/dam chos kun shes bya mi nus/_/gang gis nyes rtsom brtul byas shing /_/rab dang med pa'i sems bsal te/_/kun nas mnar sems 'dir spong ba/_/des ni legs gsung shes par 'gyur/_/rgyal pos bsams pa/_khyim bdag 'di 
[\[222b.2\]]gnyis la brten nas bcom ldan 'das kyis chos mnyan pa yang rgyun dgum mo snyam mo/_/de nas ma ga d+hAr byung ba'i rgyal po bzo sbyangs gzugs can snying pos bcom ldan 'das kyi zhabs gnyis la mgo bos phyag 'tshal te/_bcom ldan 'das kyi spyan snga nas song nas des 'od ma'i tshal nas 
[\[222b.3\]]phyir byung ba na zho shas 'tsho ba rnams la bsgo ba/_gang gi tshe khyim bdag 'di gnyis bcom ldan 'das kyi spyan snga nas phyir byung bar gyur pa de'i tshe na 'di skad ces rgyal po'i zhal nas khyed gnyis nga'i yul na ma 'dug shig ces byung ngo zhes gyis shig ces smras te rgyal po song ngo /_/zho shas 'tsho ba dag 
[\[222b.4\]]gis/_lha bka' bzhin 'tshal zhes rgyal po las mnyan nas de nyid du bsdad pa dang /_klu'i rgyal po ri bo dang /_yid 'ong gnyis bcom ldan 'das kyi zhabs la phyag 'tshal te/_bcom ldan 'das kyi spyan snga nas phyir byung nas/_de gnyis 'od ma'i tshal nas phyir byung ba na rgyal po'i zho 
[\[222b.5\]]shas 'tsho ba dag gis smras pa/_khyim bdag gnyis rgyal po'i zhal nas khyod gnyis nga'i yul na ma 'dug cig ces byung ngo /_/de skad ces smras pa dang /_klu'i rgyal po ri bo dang /_yid 'ong gnyis kyis bsams pa/_bdag cag gnyis yun ring po nas smon pa gang yin pa de tshegs 
[\[222b.6\]]chung ngus grub bo snyam du rig nas de nyid du chu'i 'od pa chen po kun du rab tu bskyed nas/_ngam grog chung ngu dag tu zhugs so/_/ngam grog chung ngu dag nas ngam grog chen po dag tu zhugs so/_/ngam grog chen po dag nas chu klung chung ngu dag tu zhugs so/_/chu klung chung ngu dag nas chu klung chen po 
[\[222b.7\]]dag tu zhugs so/_/chu klung chen po dag nas rgya mtsho chen por zhugs te/_gang gi tshe de gnyis rgya mtsho chen por zhugs pa de'i tshe na lus dang longs spyod dag gis chos shin tu mngon par mtho bar gyur to/_/gang gi tshe de gnyis rgya mtsho chen por zhugs pa de'i tshe na rgyal po'i khab kyi chu dron lnga brgya 
[\[223a\]]
[\[223a.1\]]po dag kyang bskam par brtsams/_'bab chu dag dang /_mtsho dag dang /_lteng ka dag tu yang lhas dus dang dus su chu'i rgyun legs par 'bebs par mi byed/_lo thog dag kyang shin tu rgud par gyur nas rgyal pos bsams pa/_rgyal po'i khab 'di na klu'i rgyal po 
[\[223a.2\]]ri bo dang /_yid 'ong zhes bya ba gnyis shig gnas pa de gnyis kyi mthus rgyal po'i khab kyi chu dron lnga brgya dang /_'bab chu dag dang /_mtsho dag dang /_lteng ka dag tu lhas dus dang dus su chu'i rgyun legs par 'bebs shing lo thog kyang shin tu phun sum tshogs par gyur na/_da ltar 
[\[223a.3\]]rgyal po'i khab kyi chu dron lnga brgya po de dag kyang bskam par brtsams/_'bab chu dag dang /_mtsho dag dang /_lteng ka dag tu yang lhas dus dang dus su chu'i rgyun legs par mi 'bebs/_lo thog dag kyang shin tu rgud par gyur pa las na klu'i rgyal po ri bo dang /_yid 'ong gnyis nyams 
[\[223a.4\]]pa'am/_shi ba'am/_'bros pa'am/_sbrul khas sdigs pas bzung ba'am gcig tu ma gyur tam/_'di ltar sangs rgyas bcom ldan 'das 'di thams cad mkhyen pa/_thams cad gzigs pa/_mkhyen pa dang shes bya la bla na med pa'i mnga' brnyes pa yin gyis sangs rgyas 
[\[223a.5\]]bcom ldan 'das la zhur 'gro'o snyam mo/_/de nas ma ga d+hAr byung ba'i rgyal po bzo sbyangs gzugs can snying po bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/_/mtha' gcig tu 'dug nas bcom ldan 
[\[223a.6\]]'das la ma ga d+hAr byung ba'i rgyal po bzo sbyangs gzugs can snying pos 'di skad ces gsol to/_/btsun pa rgyal po'i khab 'di na klu'i rgyal po ri bo dang /_yid 'ong zhes bgyi ba gnyis shig gnas pa de gnyis kyi mthus rgyal po'i khab kyi chab dron lnga brgya dang /_'bab chu dag dang /_mtsho dag 
[\[223a.7\]]dang /_lteng ka dag tu lhas dus dang dus su chab kyi rgyun legs par 'bebs shing /_lo thog dag kyang shin tu phun sum tshogs par gyur na/_da ltar rgyal po'i khab kyi chab dron lnga brgya po dag kyang bskam par brtsams/_'bab chu dag dang /_mtsho dag dang /_lteng ka dag tu yang 
[\[223b\]]
[\[223b.1\]]lhas dus dang dus su chab kyi rgyun legs par mi 'bebs/_lo thog dag kyang shin tu rgud par gyur pa las na klu'i rgyal po ri bo dang /_yid 'ong gnyis nyams pa'am/_gum pa'am/_bros pa'am/_sbrul khas sdigs pas bzung ba'am/_gcig tu ma gyur tam/_rgyal po chen po 
[\[223b.2\]]klu'i rgyal po ri bo dang /_yid 'ong gnyis ni nyams par yang ma gyur/_shi bar yang ma gyur/_bros par yang ma gyur/_sbrul khas sdigs pas bzung bar yang ma gyur te/_'di ltar khyod nyid kyis bskrad do/_/btsun pa bdag gis klu'i rgyal po ri bo dang /_yid 'ong gnyis mthong bar yang 
[\[223b.3\]]mi dran na bskrad par lta ga la 'gyur/_rgyal po chen po ngas khyod dran par bya'o/_/btsun pa bcom ldan 'das kyis dran par mdzad du gsol/_rgyal po chen po de'i tshe khyod kyis khyim bdag de gnyis la ji skad smras/_btsun pa bdag gis zho shas 'tsho ba dag la gang gi tshe khyim bdag 
[\[223b.4\]]'di gnyis bcom ldan 'das kyi spyan snga nas phyir byung bar gyur pa de'i tshe na 'di skad ces rgyal po'i zhal nas khyed gnyis nga'i yul na ma 'dug shig ces byung ngo zhes gyis shig ces mchid stsal to/_/bcom ldan 'das kyis bka' stsal pa/_rgyal po chen po khyim bdag de gnyis ni klu'i rgyal 
[\[223b.5\]]po ri bo dang /_yid 'ong gnyis yin no/_/rgyal pos gsol pa/_btsun pa de'i tshe de gnyis gang du mchis/_rgya mtsho chen por zhugs so/_/rgyal pos gsol pa/_btsun pa bcom ldan 'das de lta na bdag gi yul ma rung du bas so/_/bcom ldan 'das kyis bka' stsal pa/_
[\[223b.6\]]rgyal po chen po khyod kyi yul ma rung bar mi 'gyur te/_'di ltar khyod kyis de gnyis la bzod pa gsol bar bya'o/_/rgyal pos gsol pa/_btsun pa de gnyis ni rgya mtsho chen por zhugs la bdag ni 'di na mchis na bdag gis ji ltar de gnyis la bzod pa gsol bar bgyi/_bcom ldan 
[\[223b.7\]]'das kyis bka' stsal pa/_rgyal po chen po de gnyis tshes brgyad dang /_tshes bcu bzhi dang /[ {]bcwa [,]bco [}]lnga la nga'i rkang pa la phyag 'tshal du 'dir 'ong gis/_khyod kyang tshes brgyad dang /_tshes bcu bzhi dang /[ {]bcwa [,]bco [}]lnga la 'dir shog shig dang ngas khyod la de gnyis bstan par bya'i khyod 
[\[224a\]]
[\[224a.1\]]kyis bzod pa gsol cig_/btsun pa ci lags/_bdag gis de gnyis kyi rkang pa gnyis la gtugs par bgyi'am/_rgyal po chen po rkang pa gnyis la gtugs par mi bya ste/_'di ltar mi ma rabs dag gi rkang pa la phyag 'tshal ba gang yin pa de ni mi gtso bo dag 
[\[224a.2\]]gi lag pa nas bzung ba yin gyis khyod kyi lag pa g.yas pa rkyong la klu'i dbang po gnyis bzod pa mdzod cig ces bzod pa gsol cig_/de nas dus gzhan zhig na klu'i rgyal po ri bo dang /_yid 'ong gnyis bcom ldan 'das ga la ba der dong ste phyin nas/_bcom ldan 'das kyi zhabs 
[\[224a.3\]]gnyis la mgo bos phyag 'tshal te mtha' gcig tu 'khod do/_/de'i tshe ma ga d+hAr byung ba'i rgyal po bzo sbyangs gzugs can snying po yang bcom ldan 'das ga la ba der song ste phyin nas/_bcom ldan 'das kyi zhabs gnyis la mgo bos phyag 'tshal te mtha' gcig tu 'dug pa dang /_
[\[224a.4\]]bcom ldan 'das kyis brda mdzad do/_/de nas ma ga d+hAr byung ba'i rgyal po bzo sbyangs gzugs can snying pos lag pa g.yas pa brkyang ste smras pa/_klu'i dbang po gnyis bzod pa mdzod cig_/de gnyis kyis smras pa/_rgyal po chen po bzod par bgyi'o/_/klu'i dbang po gnyis gal te bzod 
[\[224a.5\]]na bdag gi yul du tshur spyon cig_/de gnyis kyis smras pa/_rgyal po chen po gang gi tshe bdag cag gnyis rgya mtsho chen por zhugs pa de'i tshe na lus dang longs spyod dag gis ches shin tu mngon par mtho bar gyur pas da gal te bdag cag gnyis 'dir mchi bar gyur na 'dir bdag cag gnyis kyi 
[\[224a.6\]]go skabs nyid kyang ma mchis par 'gyur ro/_/rgyal pos smras pa/_klu'i dbang po gnyis de lta na bdag gi yul ma rung du bas so/_/de gnyis kyis smras pa/_rgyal po chen po khyod kyi yul ma rung bar mi 'gyur te/_'di ltar khyod kyis lha khang gnyis rtsig tu stsol la gcig ni ri bo'i slad 
[\[224a.7\]]du/_cig shos ni yid 'ong gi slad du rtsig tu stsol cig dang der bdag cag gnyis kyi zho shas 'tsho ba dag gzhag par bgyi'o/_/zla ba drug drug cing dus ston bgyid du stsol cig dang der bdag cag gnyis kyang rang nyid mchis nas g.yar sngar brim par bgyi'o/_/de nas ma ga d+hAr byung ba'i rgyal po 
[\[224b\]]
[\[224b.1\]]bzo sbyangs gzugs can snying pos lha khang gnyis rtsig tu btsug ste/_gcig ni ri bo'i phyir/_cig shos ni yid 'ong gi phyir rtsig tu bcug nas zla ba drug drug cing dus ston byed du bcug go/_/gang gi tshe der dus ston byung ba de'i tshe na grong khyer chen po drug po dag nas skye bo phal po che'i tshogs dag lhags te 'dug cing 
[\[224b.2\]]mthun par gyur to/_/de nas dus gzhan zhig na rgyal po'i khab na klu'i rgyal po ri bo dang /_yid 'ong gnyis kyi dus ston la bab pa dang /_lho lam nas gar mkhan zhig kyang rgyal po'i khab tu 'ongs nas des bsams pa/_gang gi skye bo phal po che'i tshogs kyang mngon par dga' bar 'gyur zhing rnyed pa mang po 
[\[224b.3\]]yang 'grub par 'gyur ba'i thabs ci yod snyam nas des yang bsams pa/_gal te skyes bu gtso bo'i bsngags pa brjod na de lta na skye bo phal po che'i tshogs kyang mngon par dga' bar 'gyur zhing rnyed pa mang po yang 'grub par 'gyur ro snyam mo/_/de'i tshe na skye bo phal po che'i tshogs phal cher 
[\[224b.4\]]bcom ldan 'das la mngon par dad par gyur nas gar mkhan des bsams pa/_re zhig lha dang bcas pa'i 'jig rten 'di ni bcom ldan 'das la mngon par dad pa yin pas sangs rgyas bcom ldan 'das kyi bsngags pa brjod na skye bo phal po che'i tshogs kyang mngon par dga' bar 'gyur 
[\[224b.5\]]zhing rnyed pa mang po yang 'grub par 'gyur bas bdag gis sangs rgyas bcom ldan 'das kyi bsngags pa brjod par bya'o snyam nas de dga' bo'i gan du song ste smras pa/_'phags pa gang gi tshe bcom ldan 'das byang chub sems dpa' dga' ldan gyi gnas na bzhugs pas gzigs pa lnga po 
[\[224b.6\]]rigs dang /_rus dang /_yul dang /_dus dang /_bud med la gzigs pa dag gis 'jig rten la gzigs nas 'dod pa na spyod pa'i lha drug po dag lan gsum yongs su sbyang ba bgyid du stsal te/_glang po cher snang ba bsgyur nas shes bzhin du yum gyi lhums su zhugs pa de'i tshe 
[\[224b.7\]]na sa chen po 'di shin tu g.yos par gyur cing 'jig rten gyi 'jig rten gyi bar gang na nyi ma dang zla ba 'di ltar rdzu 'phrul che ba/_'di ltar mthu che ba 'di gnyis kyi 'od dag nyams su mi myong ba'i mun pa mun nag mun par byed pas gnag par gyur pa gang dag lags pa de dag kyang de'i tshe na snang ba rgya 
[\[225a\]]
[\[225a.1\]]chen pos khyab par gyur nas/_sems can gang dag der skyes pa dag gis rang gi lag pa brkyang ba yang mi mthong ba de dag gis kyang 'od des sems can gcig gis gcig mthong nas shes ldan dag sems can gzhan yang 'dir skyes so/_/shes ldan dag sems 
[\[225a.2\]]can gzhan yang 'dir skyes so zhes 'tshal bar gyur pa dang /_gang gi tshe bcom ldan 'das byang chub sems dpa' zla ba bcu 'das nas yum gyi lhums nas bltam pa de'i tshe yang sa chen po shin tu g.yos par gyur cing /_'jig rten gyi 'jig rten gyi bar gang na nyi ma dang zla ba 'di ltar rdzu 
[\[225a.3\]]'phrul che ba 'di ltar mthu che ba 'di gnyis kyi 'od dag nyams su mi myong ba'i mun pa mun nag mun par byed pas gnag par gyur pa gang dag yin pa de dag kyang de'i tshe na snang ba rgya chen pos khyab par gyur nas sems can gang dag der skyes pa dag gis rang gi lag pa brkyang ba yang mi mthong ba de dag 
[\[225a.4\]]gis kyang 'od des sems can gcig gis gcig mthong nas shes ldan dag sems can gzhan yang 'dir skyes so/_/shes ldan dag sems can gzhan yang 'dir skyes so zhes 'tshal bar gyur pa dang /_gang gi gdugs la bcom ldan 'das byang chub sems dpa' bltam par gyur pa 
[\[225a.5\]]de'i gdugs la rgyal po chen po bzhi dag gi bu yang btsas par gyur te/_mnyan yod na rgyal po chen po rtsibs kyis 'phur tshangs byin gyi bu btsas nas de 'di snyam du sems te/_bdag gi bu btsas pa na 'jig rten gsal ba gsal ba ltar snang bas gzhon nu 'di'i ming gsal rgyal du 
[\[225a.6\]]gdags so snyam nas bu de'i ming gsal rgyal zhes bgyi bar btags pa dang /_rgyal po'i khab na rgyal po pad ma chen po'i bu btsas nas de 'di snyam du sems te/_bdag gi bu btsas pa na 'jig rten nyi ma'i gzugs shar ba ltar snang zhing 'di btsun mo gzugs can gyi bu yin pas gzhon nu 
[\[225a.7\]]'di'i ming gzugs can snying por gdags so snyam nas bu de'i ming gzugs can snying po zhes bgyi bar btags pa dang /_kau shAm+bI na rgyal po chen po dmag brgya pa'i bu btsas nas de 'di snyam du sems te/_bdag gi bu btsas pa na 'jig rten nyi ma shar ba ltar snang bar gyur pas gzhon nu 'di'i 
[\[225b\]]
[\[225b.1\]]ming shar bar gdags so snyam nas bu de'i ming shar ba zhes bgyi bar btags pa dang /_'phags rgyal na rgyal po chen po mu khyud mtha' yas kyi bu btsas nas de 'di snyam du sems te/_bdag gi bu btsas pa na 'jig rten rab tu snang bas snang bar gyur pas bu 'di'i ming rab snang zhes bya bar gdags 
[\[225b.2\]]so snyam nas bu de'i ming rab snang zhes bgyi bar btags pa dang /_gang gi tshe gdugs la bcom ldan 'das byang chub sems dpa' bltam pa de nyid kyi gdugs la shAkya gzhon nu bzang ldan la sogs pa lnga brgya dang /_bsnyen bkur ba 'dun byed la sogs pa lnga brgya yang btsas/_rta rgod ma lnga 
[\[225b.3\]]brgya las kyang rte'u bsngags ldan la sogs pa lnga brgya 'brangs lha rnams kyis kyang gter lnga brgya nye bar bstan pa dang /_bcom ldan 'das byang chub sems dpa' de bram ze ltas pa dang /_mtshan mkhan dag gis lung bstan pa/_gal te gzhon nu pho brang gi nang na bzhugs par gyur na 'khor los 
[\[225b.4\]]sgyur ba'i rgyal po mtha' bzhir rgyal ba/_chos kyi rgyal po/_chos dang ldan pa/_rin po che sna bdun dang ldan par 'gyur te/_de'i rin po che sna bdun po de dag ni 'di lta bur 'gyur te/_'di lta ste/_'khor lo rin po che dang /_glang po rin po che dang /_rta rin po che dang /_nor bu rin po che dang /_bud med rin po che dang /_khyim bdag 
[\[225b.5\]]rin po che dang /_dmag dpon rin po che nyid ni bdun pa yin no/_/'di la bu dpa' ba/_rtul phod pa/_yan lag mchog gi gzugs dang ldan pa/_pha rol gyi sde rab tu 'joms pa stong tshang ba yod par 'gyur ro/_/de rgya mtsho la thug pa'i sa chen po ma lus pa gnod par sdo ba med cing 'tshe ba med pa 'di nyid chad 
[\[225b.6\]]pa med cing mtshon gyis bda' ba med la/_chos dang mthun zhing snyoms pas legs par phab ste gnas par 'gyur ro/_/gal te skra dang kha spu bregs te gos ngur smrig dag bgos nas yang dag pa kho nar dad pas khyim nas khyim med par rab tu byung na ni de bzhin gshegs pa dgra bcom pa 
[\[225b.7\]]yang dag par rdzogs pa'i sangs rgyas 'jig rten du rnam par grags pa'i sgra dang ldan par 'gyur ro zhes lung bstan pa dang /_gang gi tshe bcom ldan 'das byang chub sems dpa' 'jig rten du bang byu de'i tshe na thams cad du gangs ri'i ngos dang nye ba chu klung skal ldan shing rta'i 'gram/_drang srong ser 
[\[226a\]]
[\[226a.1\]]skya'i bsti gnas dang ha cang mi ring bar shAkya rnams kyi gzhon nu byung ste/_de bram ze ltas pa dang /_mtshan mkhan dag gis de skad lung bstan to zhes sgra grags par gyur pa dang /_nyi 'og gi khams kyi rgyal po dag gis kyang gangs ri'i ngos dang nye ba chu klung skal ldan shing rta'i 
[\[226a.2\]]'gram drang srong ser skya'i bsti gnas dang ha cang mi ring bar shAkya rnams kyi gzhon nu byung ste/_de bram ze ltas pa dang /_mtshan mkhan dag gis de skad lung bstan to zhes thos pa dang /_thos nas kyang nyi 'og gi khams kyi rgyal po de dag 'di snyam du sems te/_de nas gzhon nu bsten na dus 
[\[226a.3\]]su 'bras bu ster bar 'gyur bas gang bsten na gzhon nu bsten par 'gyur snyam nas de dag gis bsams pa/_rgyal po zas gtsang bsten par bya ste de bsten na gzhon nu bsten par 'gyur ro snyam nas de dag gis rgyal po zas gtsang bsten par brtsams te/_dus dang mthun pa'i dus su pho nya 
[\[226a.4\]]dang dkor sgrom dag gtong zhing bkur bar bgyid pa dang /_de nas rgyal po zas gtsang 'di snyam du sems te/_bdag gi bu btsas pa na don thams cad dang las kyi mtha' thams cad grub pas de'i phyir gzhon nu 'di'i ming don thams cad grub pa zhes bya bar gdags so snyam nas de'i mtshan don 
[\[226a.5\]]thams cad grub pa zhes bgyi bar gsol pa dang /_shAkya rnams kyi lha gnod sbyin shAkya spel ba zhes bya ba la phyag 'tshal du khrid pa na shAkya de thub cing des phyag byas pas shAkya thub pa zhes bgyi ba dang /_lha'i yang lha zhes bgyi bar mtshan gsol ba dang /_gang gi tshe bcom ldan 'das byang chub 
[\[226a.6\]]sems dpa' sku chen por 'khrungs pa'i tshe rig pa'i gnas thams cad kyi mthar byon cing gzhon nu rol pa'i nang na rol par gyur pa dang /_rgan po dang /_nad pa dang /_shi ba gzigs nas thugs byung ste/_nags kyi nang du gshegs te lo drug tu dka' ba spyad pa dang /_de'i tshe rgyal po zas gtsang dang /_shAkya 
[\[226a.7\]]legs par rab rtogs kyi bka' mchid gsol ba'i mi nyis brgya lnga bcu nyis brgya lnga bcu bkye ste/_de dag gis nyi ma re re zhing bcom ldan 'das byang chub sems dpa'i bka' mchid 'tshal te mchi ba dang /_gang gi tshe bcom ldan 'das byang chub sems dpa' lo drug tu dka' ba spyad de/_dka' 
[\[226b\]]
[\[226b.1\]]ba spyad pa ci yang med par rig nas ci bder dbugs rngub par mdzad/_ci bder dbugs 'byin par mdzad cing 'bras chan dang /_zan dron la sogs pa zhal zas rgya chen po dag kyang gsol bar mdzad/_zhun mar dang /_'bru mar dag gis sku dag kyang skud par mdzad cing chab dron pos kyang 
[\[226b.2\]]sku bsil bar mdzad pa dang /_grong sde 'dong du gshegs nas grong ba'i bu mo dga' mo dang /_dga' stobs ma gnyis las kyang lan bcu drug bzlas pa'i 'o ma sbrang rtsi dang bsres pa gsol te/_klu'i rgyal po nag pos mngon par bstod pa na rtswa bkra shis 'tshong ba las rtswa gser gyi mdog 
[\[226b.3\]]lta bu dag bzhes nas byang chub kyi gzhi ga la ba der gshegs te byon nas nyid kyis rtswa ma 'khrugs pa'i gdan bshams nas skyil mo krung bcas te/_sku drang por bsrangs nas dran pa phyogs par bzhag ste bzhugs nas/_ji srid zag med ma thob par/_/de srid skyil krung gzhig mi bya/_zhes 
[\[226b.4\]]thugs bskyed cing gsung brjod pa dang /_gang gi tshe bcom ldan 'das kyis mtshan mo'i gung thun la bdud 'byung po dung phyur phrag gsum dang bye ba phrag drug gi 'khor dang ldan pa byams pa'i stobs kyis mngon par btul te/_bla na med pa yang dag par rdzogs pa'i byang chub ji ltar mngon par rdzogs 
[\[226b.5\]]par sangs rgyas pa rgya cher bstan du gsol/_dga' bos smras pa/_des khyod la ci bya/_gar mkhan gyis smras pa/_'phags pa gar thabs sbyar bar bgyi'o/_/dga' bos smras pa/_bkren pa khyod kho bo cag gis ston pa ltar 'chos sam/_mi smras phar song shig_/de nas gar 
[\[226b.6\]]mkhan de nye dga'i gan du song ste de skad dris na des kyang de skad lan btab bo/_/de nas 'gro mgyogs dang /_nab so dang /_'dun pa dang /_'char ka dag gi gan du rim gyis song ste de skad dris na/_de dag thams cad kyis kyang so so nas de skad lan btab ste ma bstan to/_/de nas gar 
[\[226b.7\]]mkhan de dge slong ma bcu gnyis sde dag gi gan du song ste/_dang por dge slong ma sbom dga' mo la de skad ces dris pa dang /_sbom dga' mos smras pa/_des khyod la ci bya/_gar mkhan gyis smras pa/_gar thabs sbyar bar bgyi'o/_/kho mo la bca' ba'i rin sbyin nam/_gsol 
[\[227a\]]
[\[227a.1\]]lo/_/sbom dga' mo de mang du thos pa/_sde snod gsum dang ldan pa/_rigs pa dang grol ba'i spobs pa can yin pas/_des de la gang gi tshe bcom ldan 'das byang chub sems dpa' dga' ldan gyi gnas na bzhugs pas gzigs pa lnga po rigs dang /_rus dang /_
[\[227a.2\]]yul dang /_dus dang /_bud med la gzigs pa dag gis 'jig rten la gzigs nas 'dod pa na spyod pa'i lha drug po dag lan gsum yongs su sbyang ba byed du bcug ste/_glang po cher snang ba bsgyur nas shes bzhin du yum gyi lhums su bzhugs pa de'i tshe na sa chen po shin tu g.yos par gyur 
[\[227a.3\]]cing 'jig rten gyi bar gang na nyi ma dang zla ba 'di ltar rdzu 'phrul che ba/_'di ltar mthu che ba 'di gnyis kyi 'od dag nyams su mi myong ba'i mun pa mun nag mun par byed pas gnag par gyur pa gang dag yin pa de dag kyang de'i tshe na snang ba rgya chen pos khyab par gyur nas/_sems can gang dag der skyes 
[\[227a.4\]]pa dag gis/_rang gi lag pa brkyang ba yang mi mthong ba de dag gis kyang 'od des sems can gcig gis gcig mthong nas/_shes ldan dag sems can gzhan yang 'dir skyes so/_/shes ldan dag sems can gzhan yang 'dir skyes so zhes shes par gyur pa nas gang gi tshe bcom ldan 'das 
[\[227a.5\]]kyi mtshan mo'i gung thun la bdud 'byung po dung phyur phrag gsum dang /_bye ba phrag drug gi 'khor dang ldan pa byams pa'i stobs kyis mngon par btul te/_bla na med pa yang dag par rdzogs pa'i byang chub ji ltar mngon par rdzogs par sangs rgyas pa'i bar dag mngon par 'byung ba'i mdo las rgya 
[\[227a.6\]]cher ji skad gsungs pa bzhin thams cad rgyas par bstan to/_/de nas gar mkhan des gar thabs sbyar nas yang bsams pa/_bdag gis 'dis skye bo phal po che'i tshogs dad pa dang ldan pa rnams ni dad pa spel bar nus na gang gis ma dad pa dag kyang dad pa skye bar 'gyur ba'i thabs ci yod snyam 
[\[227a.7\]]nas/_de dge slong drug sde dag la snying na bas [{]glan ka [,]klan ka [}]tshol zhing de dag gi phyi bzhin phyi bzhin rjes su 'brang zhing song ba dang /_ji tsam na tshe dang ldan pa 'dun pa zas zos zin zhing spangs pas bca' ba dang /_bza' ba bsod pa zhig rnyed cing de za bar 'dod nas des lag pa gnyis bsnyal te bca' 
[\[227b\]]
[\[227b.1\]]ba dang /_bza' ba bsod pa de byin len byas nas tshe dang ldan pa 'char ka zan za ba na 'dun pas de'i mdun du tsog pur 'dug ste smras pa/_btsun pa 'char ka dgongs su gsol/_bdag dge slong 'dun pa zhes bgyi ba 'tshal ma 'tshal lags shing spangs te yongs su rdzogs shing mthar thug 
[\[227b.2\]]par bgyis pa las bca' ba dang /_bza' ba rnyed cing 'tshal bar 'tshal na lhag por bgyi ste bdag la stsal du gsol/_'char kas de las kham gnyis sam gsum zos nas khyod kyir gyur gyis bzhud cig ces smras pa gar mkhan des mthong nas des bsams pa/_bdag gis 'dis ma 
[\[227b.3\]]dad pa dag kyang dad par 'gyur bar nus so snyam nas de nas phyir song ngo //_//'dul ba rnam par 'byed pa/_bam po lnga bcu rtsa dgu pa/_de nas gar mkhan des rgyal po'i khab tu klu'i rgyal po ri bo dang /_yid 'ong gnyis kyi dus ston brtsams pa de'i nyin mo bla re bres te rdza rnga chen po 
[\[227b.4\]]brdungs pa dang /_skye bo phal po che'i tshogs der lhags te 'dug cing mthun par gyur pa'i tshe des gang gi tshe bcom ldan 'das byang chub sems dpa' dga' ldan gyi gnas na bzhugs pas gzigs pa lnga po rigs dang /_rus dang /_yul dang /_dus dang /_bud med la gzigs pa dag gis 
[\[227b.5\]]'jig rten la gzigs nas 'dod pa na spyod pa'i lha drug po dag lan gsum yongs su sbyang ba byed du bcug ste/_glang po cher snang ba bsgyur nas shes bzhin du yum gyi lhums su zhugs pa de'i tshe na sa chen po shin tu g.yos par gyur cing 'jig rten gyi 'jig rten gyi bar gang na nyi ma dang zla ba 'di ltar 
[\[227b.6\]]rdzu 'phrul che ba/_'di ltar mthu che ba 'di gnyis kyi 'od dag nyams su mi myong ba'i mun pa mun nag mun par byed pas gnag par gyur pa gang dag yin pa de dag kyang de'i tshe na snang ba rgya chen pos khyab par gyur nas/_sems can gang dag der skyes pa dag gis rang gi lag pa brkyang ba yang mi mthong 
[\[227b.7\]]ba de dag gis kyang 'od des sems can gcig gis gcig mthong nas shes ldan dag sems can gzhan yang 'dir skyes so/_/shes ldan dag sems can gzhan yang 'dir skyes so zhes shes par gyur pa nas/_gang gi tshe bcom ldan 'das kyis mtshan mo'i gung thun la bdud 'byung po dung 
[\[228a\]]
[\[228a.1\]]phyur phrag gsum dang /_bye ba phrag drug gi 'khor dang ldan pa byams pa'i stobs kyis mngon par btul te bla na med pa yang dag par rdzogs pa'i byang chub ji ltar mngon par rdzogs par sangs rgyas pa'i bar dag mngon par 'gyur ba'i mdo las rgya cher ji skad gsungs pa dang 'dra bar de 
[\[228a.2\]]ltar bcos pa thams cad gar thabs su rgya cher sbyar te gar byed pa dang /_skye bo phal po che'i tshogs dad pa dang ldan pa dag dad pa mngon par 'phel bar gyur nas e ma'o gar byas so/_/e ma'o gar byas so zhes zer zhing gar mkhan des kyang rnyed pa mang po grub par gyur to/_/de nas gar mkhan des 
[\[228a.3\]]yang bsams pa/_bdag gis skye bo phal po che'i tshogs dad pa dang ldan pa dag ni dad pa mngon par 'phel bar byas zin gyis/_da ni ma dad pa dag kyang dad par 'gyur bar bya'o snyam nas de'i 'og tu gar mkhan gcig gis 'char ka'i cha lugs su byas shing gar mkhan cig shos kyis 'dun 
[\[228a.4\]]pa'i cha lugs su byas te des kham phor thal bas bkang nas/_steng du bu ram gyi dum bu gnyis sam gsum bzhag ste 'char ka'i cha lugs can zan za ba'i mdun du tsog pur 'dug ste smras pa/_btsun pa 'char ka dgongs su gsol/_bdag dge slong 'dun pa zhes bgyi ba 'tshal ma 
[\[228a.5\]]'tshal zhing spangs te yongs su rdzogs shing mthar thug par bgyi ba las bca' ba dang /_bza' ba rnyed cing 'tshal bar 'tshal na lhag por bgyis te bdag la stsal du gsol/_'char ka'i cha lugs can des de nas bu ram gyi dum bu gnyis sam gsum po dag blangs te zos nas kham phor 
[\[228a.6\]]gyi thal ba 'dun pa'i cha lugs can gyis mgo'i steng du gtor te khyod kyir gyur gyis bzhud cig ces smras pa dang /_skye bo phal po che'i tshogs thams cad kyis ha ha zhes gad mo'i sgra chen po phyung ste/_ma dad pa dag kyang dad pa mngon par 'phel bar gyur nas e ma'o smyon thabs byas so/_/
[\[228a.7\]]e ma'o smyon thabs byas so zhes zer zhing gar mkhan des kyang rnyed pa mang po grub par gyur to/_/de na skye bo phal po che'i tshogs dad pa dang ldan pa dag ni/_shes ldan dag ltos shig_/gar mkhan 'dis gang gi tshe bcom ldan 'das byang chub sems dpa' dga' ldan gyi gnas na bzhugs 
[\[228b\]]
[\[228b.1\]]pas gzigs pa lnga po rigs dang /_rus dang /_yul dang /_dus dang /_bud med la gzigs pa dag gis 'jig rten la gzigs nas 'dod pa na spyod pa'i lha drug po dag lan gsum yongs su sbyang ba byed du bcug ste/_glang po cher snang ba bsgyur nas shes bzhin du yum gyi lhums 
[\[228b.2\]]su zhugs pa de'i tshe na sa chen po shin tu g.yos par gyur cing 'jig rten gyi 'jig rten gyi bar gang na nyi ma dang zla ba 'di ltar rdzu 'phrul che ba/_'di ltar mthu che ba 'di gnyis kyi 'od dag nyams su mi myong ba'i mun pa mun nag mun par byed pas gnag par gyur pa gang dag yin pa de dag kyang de'i tshe na snang ba rgya chen 
[\[228b.3\]]pos khyab par gyur nas sems can gang dag der skyes pa dag gis rang gi lag pa brkyang ba yang mi mthong ba de dag gis kyang 'od des sems can gcig gis gcig mthong nas/_shes ldan dag sems can gzhan yang 'dir skyes so/_/shes ldan dag sems can gzhan yang 'dir skyes so 
[\[228b.4\]]zhes shes par gyur pa nas/_gang gi tshe bcom ldan 'das kyis mtshan mo'i gung thun la bdud 'byung po dung phyur phrag gsum dang /_bye ba phrag drug gi 'khor dang ldan pa byams pa'i stobs kyis mngon par btul te/_bla na med pa yang dag par rdzogs pa'i byang chub ji ltar mngon par 
[\[228b.5\]]rdzogs par sangs rgyas pa'i bar dag mngon par 'byung ba'i mdo las rgya cher ji skad gsungs pa dang 'dra bar de ltar bcos pa thams cad gar thabs su rgya cher sbyar te gar byas so zhes zer zhing dad pa mngon par 'phel bar gyur to/_/skye bo phal po che'i tshogs ma dad pa dag kyang shes ldan dag ltos 
[\[228b.6\]]shig_/gar mkhan 'dis dge sbyong hral po drug sde dag mi byed dgu byed pa de ltar bcos pa thams cad smyon thabs su rgya cher sbyar te bzhad gad byed do zhes dad pa mngon par 'phel bar gyur to/_/ji tsam na mthar gyis drug sde dag gis gar mkhan des bdag cag ltar bcos zhes grag go zhes 
[\[228b.7\]]thos nas de dag gis smras pa/_bdag cag gis gar mkhan de mi dga' bar byas/_sring mo dag gi gan du gros byed du 'dong ngo zhes de dag dge slong ma bcu gnyis sde dag gi gan du dong nas smras pa/_sring mo dag bdag cag gis bcom ldan 'das byang chub sems dpa'i spyod pa la 'jug pa 
[\[229a\]]
[\[229a.1\]]na sgra mi snyan zhes bya ba'i gar thabs byas pa gang yin pa de las cung zad ci dran pa bgro'o zhes de rnams de dag dang lhan cig skyed mos tshal du dong ste bgro bar brtsams pa dang /_ji tsam na cung zad kyang ma brjed nas de dag gis rgyal po'i pho brang nas rgyan dang cha lugs blangs te gar 
[\[229a.2\]]mkhan de dang ha cang thag mi ring bar bla re bres nas/_nye dga' mgo ras kyis dkris te rdza rnga chen po brdungs pa dang /_gar la lta ba dang de'i nang nas skye bo phal po che'i tshogs phyir byung ste der lhags so/_/gar mkhan de yang der song ba dang /_ji tsam na lha'i gar thabs lta bu mthong nas 
[\[229a.3\]]des bsams pa/_'di dag lha dag gar byed pa yin nam/_'on te klu dag gam/_'on te gnod sbyin dag gam/_dri za dag gam/_mi 'am ci dag gam/_lto 'phye chen po dag gar byed pa yin snyam du rig nas ya mtshan skyes par gyur to/_/drug sde dag gis kyang gar byas nas cha byad 
[\[229a.4\]]brtul te dong ba dang /_gar mkhan des bsams pa/_'di dag su zhig yin snyam nas de dag gi phyi bzhin 'brang zhing song ba dang /_ji tsam na de dag 'od ma'i tshal du zhugs nas gar mkhan des sgor bsdad pa dang /_ji tsam na 'char ka rna ba bab pa blas bskus bzhin du sgor byung nas gar 
[\[229a.5\]]mkhan des de la smras pa/_'phags pa gar de khyod kyis bgyis sam/_'char kas smras pa/_kho bo cag gis khyod de ltar mi dga' bar bya'o/_/bkren pa khyod kho bo cag kho na'i sgyu rtsal gyis nye bar 'tsho la/_kho bo cag nyid ltar 'chos pas khyod gang dang gang du gar byed pa de dang 
[\[229a.6\]]der kho bo cag dong la khyod la tho btsam par bya ste/_kho bo cag gis rdza rnga chen po dang cha spyad gzhan yang ci yang bkur mi dgos par 'ong ngo /_/gar mkhan des smras pa/_'phags pa de ni bdag cag gis 'tsho ba lags kyis bzod pa mdzod cig_/'char kas smras pa/_gal te khyod kyi 
[\[229a.7\]]rnyed pa ci rnyed pa de dag thams cad kho bo cag la byin na bzod par bya'o/_/des bsams pa/_'di dag yang dang yang du tho 'tsham par 'gyur gyis sbyin no snyam nas/_des rnyed pa thams cad de dag la byin nas sems khong du chud cing 'dug go/_/ji tsam na de'i chung po grogs 'ongs nas des 
[\[229b\]]
[\[229b.1\]]de la dris pa/_grogs po khyod ci'i phyir sems khong du chud cing 'dug_/des smras pa/_kho bo chad pas bcad do/_/sus/_shAkya'i bu'i dge sbyong dag gis so/_/ci'i phyir/_des skabs de rgyas par brjod pa dang /_de shAkya'i bu'i dge sbyong rnams kyi dge sbyong gi tshul ni 
[\[229b.2\]]tshig go/_/bram ze'i tshul ni tshig ste/_'di ltar gar mkhan dag la yang chad pas gcod par byed do zhes smod par byed/_phyar ka gtong bar byed/_kha zer bar byed nas dge slong don nyung ngu dag ci'i phyir dge slong dag mi mdzes pa de lta bu byed ces smod par byed/_phyar ka gtong bar 
[\[229b.3\]]byed/_kha zer bar byed pa'i skabs de dge slong rnams kyis bcom ldan 'das la gsol to/_/de nas bcom ldan 'das 'di snyam du dgongs te/_nyes dmigs gang cung zad byung ba de ni dge slong dag khyim pa'i gos gyon pa las gyur pas de'i phyir dge slong gis khyim pa'i gos bgo bar mi 
[\[229b.4\]]bya'o snyam du dgongs nas/_de nas bcom ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la 
[\[229b.5\]]sogs pa yang snga ma bzhin te/_sangs rgyas bcom ldan 'das kyis drug sde dag la rmas pa/_dge slong dag khyed kyis mi mdzes pa de lta bu de byas pa bden nam/_btsun pa mad do/_/sangs rgyas bcom ldan 'das kyis dge sbyong gi tshul ma yin pa/_rjes su mthun pa ma yin pa/_
[\[229b.6\]]rung ba ma yin pa/_tshul dang mthun pa ma yin pa de ni rab tu byung bas bya ba ma yin no zhes rnam par smad pa mdzad do/_/de nas bcom ldan 'das kyis rnam grangs du mas rnam par smad nas dge slong rnams la bka' stsal pa/_dge slong dag de lta bas na phan yon bcu yang dag par 
[\[229b.7\]]gzigs pas 'dul ba la nga'i nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_dge slong gis gos sar pa zhig rnyed na kha bsgyur ba gsum po sngon po'am/_dmar 
[\[230a\]]
[\[230a.1\]]po'am/_ngur smrig las gang yang rung bar kha bsgyur bar bya'o/_/gal te dge slong gis gos sar pa kha bsgyur ba gsum po sngon po'am/_dmar po'am/_ngur smrig las gang yang rung bar kha ma bsgyur bar spyod na ltung byed do/_/de la dge slong gis zhes bya ba ni drug sdes so/_/
[\[230a.2\]]gos zhes bya ba ni bdun po bal gos dang /_sha na'i gos dang /_zar ma'i gos dang /_du gu la'i gos dang /_ko tam pa'i gos dang /_ras bal gyi gos dang /_nyi 'og gi gos las gang yang rung ba'o/_/sar pa zhig ces bya ba ni sar pa gnyis te/_gsar pas sar pa dang /_
[\[230a.3\]]rnyed pas gsar pa ste/_don 'dir ni gsar pas sar pa yin par dgongs so/_/rnyed na zhes bya ba ni gzhan las so/_/kha bsgyur ba gsum po sngon po'am/_dmar po'am/_ngur smrig las gang yang rung ba zhes bya ba la/_sngon po zhes bya ba ni rams so/_/dmar po zhes bya ba ni 
[\[230a.4\]]btsag go/_/ngur smrig ces bya ba ni shing shun no/_/kha bsgyur bar bya'o zhes bya ba ni kha dog ngan par bya ba'o/_/gal te dge slong gis gos sar pa kha bsgyur ba gsum po sngon po'am/_dmar po'am/_ngur smrig las gang yang rung bar kha ma bsgyur bar spyod na zhes bya ba ni gyon na'o/_/ltung 
[\[230a.5\]]byed do zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang /_log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba de ma bshags shing so sor ma bshags na dge ba'i chos rnams la sgrib 
[\[230a.6\]]par byed pa ste/_des na ltung byed do zhes gsungs so/_/de la ltung bar ji ltar 'gyur zhe na/_dge slong gis ji tsam cung zad gos sar pa zhig rnyed na tha na lhung bzed kyi kha g.yogs kyang rung ste/_kha bsgyur ba gsum po sngon po'am/_dmar po'am/_ngur smrig las gang yang rung bar kha 
[\[230a.7\]]bsgyur bar bya'o/_/gal te dge slong gis gos sar pa kha bsgyur ba gsum po sngon po'am/_dmar po'am/_ngur smrig las gang yang rung bar kha ma bsgyur bar spyod na thams cad du ltung byed du 'gyur ro/_/las dang po pa dang /_smyos pa dang /_sems 'khrugs pa dang /_tshor ba dag gis 
[\[230b\]]
[\[230b.1\]]nyen pa la ltung ba med do/_/kha ma bsgyur ba'i gos gyon pa'i ltung byed de lnga bcu rtsa brgyad pa rdzogs so//_//bar sdom la/_bya rgod phung po 'phong dang ni/_/rol mo lits+tsha chen po dang /_/sil snyan [{]ri dgas [,]ri dwags [}]'dzin ma yi/_/sde tshan yang dag bsdus pa yin/_/sangs 
[\[230b.2\]]rgyas bcom ldan 'das rgyal po'i khab na bya rgod phung po'i ri la bzhugs so/_/de nas bcom ldan 'das snga dro sham thabs gsol/_lhung bzed dang /_chos gos bsnams te/_bya rgod kyi phung po'i ri las babs nas slad bzhin 'brang ba'i dge sbyong tshe dang ldan pa kun dga' bo dang /_
[\[230b.3\]]rgyal po'i khab tu bsod snyoms la gshegs pa dang /_bcom ldan 'das kyis bskal pa dang po'i mi rnams kyis gter sbas pa lhas char phab pas phyogs der chu'i 'od pa bab cing de yang lam lam lam 'bar zhing 'dug pa gzigs so/_/gzigs nas kyang tshe dang ldan pa kun dga' 
[\[230b.4\]]bo la bka' stsal pa/_kun dga' bo sbrul dug myur du khyab par byed pa yin no/_/bcom ldan 'das sbrul dug drag po lags so/_/kun dga' bo sbrul dug myur du khyab par bya ba yin no/_/bde bar gshegs pa sbrul dug drag po lags so/_/de na ha cang thag mi ring ba na mi 'bras 
[\[230b.5\]]bu dang rtsa ba thu ba zhig 'dug pa des de thos nas des bsams pa/_bdag gis sbrul dug myur du khyab par byed pa ni mthong na sbrul dug drag po ni ma mthong bas/_shAkya'i bu'i dge sbyong rnams kyi sbrul dug drag po ci 'dra/_bdag kyang phyogs 'dir nyin mtshan du rgyu bas bdag sbrul dug 
[\[230b.6\]]drag pos zin par gyur na mi rung gis ji ltar 'gro'o snyam nas de der song ba dang /_ji tsam na gter zhig lam lam lam 'bar zhing 'dug pa mthong nas des bsams pa/_shAkya'i bu'i dge sbyong rnams kyi sbrul dug drag po ni mdzes pa yin no/_/shAkya'i bu'i dge sbyong rnams kyi sbrul 
[\[230b.7\]]dug drag po ni shin tu bzang ba yin te/_'di ltar sbrul dug drag po 'di lta bus ni pha dang ma sdug pa yang zin kyang sla'o/_/bu dang /_chung ma dang /_bran mo dang /_las mi dang /_zho shas 'tsho ba dang /_mdza' bshes dang /_blon po dang /_nye du dang /_snag gi gnyen mtshams 
[\[231a\]]
[\[231a.1\]]sdug pa yang zin kyang bla'o snyam nas mi des gter de lo ma'i chun po dag gis g.yogs te/_khad kyis khad kyis rim gyis rang gi khyim du bskyas so/_/gang gi tshe lus 'phags ma'i bu ma ga d+hAr byung ba'i rgyal po ma skyes dgra sdig pa'i grogs po lha sbyin gyis nye bar bskor 
[\[231a.2\]]bas pha chos dang ldan pa chos kyi rgyal po gzugs can snying po srog dang phral te/_rang nyid cod pan bcings nas rgyal srid kyi dbang phyug gi bdag por bzhag pa de'i tshe na des zho shas 'tsho ba rnams la bsgo ba/_shes ldan dag song la gang la 'du ba ni ci yod/_'god pa ni ci yod/_gang 
[\[231a.3\]]ni ci zhig gis 'tsho bar byed pa dag ltos shig_/de nas zho shas 'tsho ba'i mi de dag gis lha bka' bzhin 'tshal zhes lus 'phags ma'i bu ma ga d+hAr byung ba'i rgyal po ma skyes dgra las mnyan nas/_rgyal po'i zho shas 'tsho ba'i mi de dag gis phyogs su byul ba na mi de khyim gyi 'byor pa 
[\[231a.4\]]dag byed pa mthong nas/_de dag gis de la smras pa/_kye nang rje khyod dbul po rtsa ba dang 'bras bu thu ba rtsa ba dang 'bras bu dag btsongs shing 'tsho ba dag sbyor bar byed pa yin na/_khyod kyi khyim gyi 'byor pa 'di ga las 'ongs/_khyod kyis gter ma rnyed dam/_des smras pa/_bdag 
[\[231a.5\]]gis gter ma rnyed de/_bdag nyid la 'byor pa 'di lta bu dag yod mod kyis sngan chad ni rgyal po chos dang mi ldan pa byung ba de'i phyir bdag gis ma phyung ngo /_/da ni rgyal po chos dang ldan pa byung bas/_de'i phyir bdag gis khyim gyi 'byor pa byed de rgyal po gzugs can snying po la pho brang 
[\[231a.6\]]'khor dang ljongs kyi mi dag rjes su dga' bar zad kyi de chos dang ldan pa ma yin no/_/rgyal po ma skyes dgra la ni pho brang 'khor dang ljongs kyi mi dag rjes su mi dga' yang de chos dang ldan pa'i rgyal po yin no/_/de dag gis smras pa/_kye nang rje rgyal po gzugs can snying po chos dang 
[\[231a.7\]]ldan pa ma yin na gang chos dang ldan pa de chos dang ldan pa ma yin par gyur la/_pha gsod pa gang yin pa de chos dang ldan par gyur tam/_khyod kyis kho bo cag su yin shes sam/_des smras pa/_shes te rgyal po'i zho shas 'tsho ba dag yin pas khyed kyi mig gis rgyal po mthong ngo /_/
[\[231b\]]
[\[231b.1\]]de dag gis smras pa/_kye nang rje kho bo cag [{]brdzun [,]rdzun [}]gyis ma bslu shig_/khyod kyis gter rnyed kyi phyed ni khyed khyer la phyed ni kho bo cag la byin cig_/des smras pa/_kho bos gter ma rnyed de/_'di ni kho bo nyid kyi yin mod kyi 'on kyang sum cha sbyin gyi kha rog par dengs shig_/de 
[\[231b.2\]]dag gis de spyos te lag pa gnyis phying ka log tu bcings nas gnya' zungs rgyud mos rgyal po'i drung du khrid de smras pa/_lha mi 'dis gter rnyed do/_/rgyal pos smras pa/_kwa'i nang rje nga su yin shes sam/_lha 'tshal te 'jig rten skyong ba bzhi ni 'jig rten skyong bar bgyid pa lags/_
[\[231b.3\]]khyod ni rgyal po rgyal rigs spyi bor dbang bskur ba 'jig rten skyong ba lnga pa lags te skye dgu skyong bar mdzad pa lags so/_/kwa'i nang rje khyod kyis gter rnyed kyi nga la [{]brdzun [,]rdzun [}]gyis ma bslu bar bden pa smros la phyed ni khyod khyer cig_/phyed ni nga la byin cig_/lha bdag gis gter ma rnyed do/_/
[\[231b.4\]]kwa'i nang rje khyod kyis gter rnyed kyis sum cha nga la byin cig_/lha bdag gis gter ma rnyed do/_/rgyal po khros te blon po rnams la smras pa/_shes ldan dag gang gi rgyal po rgyal rigs spyi bor dbang bskur ba'i bka' lan gsum gyi bar du bcag pa de la chad pa ci yod/_de dag gis smras 
[\[231b.5\]]pa/_lha dgum pa la thug pa'i chad pa mchis so/_/rgyal pos smras pa/_shes ldan dag ngas mi 'di yongs su btang gis/_'di'i nye du rnams kyang phyag sbal du chug la/_'di'i nor thams cad kyang rgyal po'i pho brang du phul cig_/de nas blon po rnams kyis lha bka' 
[\[231b.6\]]bzhin 'tshal zhes lus 'phags ma'i bu ma ga d+hAr byung ba'i rgyal po ma skyes dgra las mnyan nas mi de'i nye du rnams kyang btson rar bcug_/de'i nor thams cad kyang rgyal po'i pho brang du phul/_mi de nyid kyang mi gos sngon po gyon pa/_lag na ral gri thogs pa dag gis kar bI ra'i me 
[\[231b.7\]]tog dmar po dag gis mgrin pa bcings te gsad sar khrid pa dang /_mi de byung rgyal du smras pa/_kun dga' bo sbrul dug myur du khyab par byed pa yin no/_/bcom ldan 'das sbrul dug drag po lags so/_/kun dga' bo sbrul dug myur du khyab par byed pa yin no/_/bde bar 
[\[232a\]]
[\[232a.1\]]gshegs pa sbrul dug drag po lags so/_/rgyal po de'i chos nyid ni gsad par bya ba'i mi gang gzhan dris pa la lan gzhan 'debs par byed de/_ji srid du rgyal po la ma zhus kyi bar du re zhig gsod par mi byed pas blon po rnams kyis rgyal po la smras pa/_lha mi de 
[\[232a.2\]]gzhan dris na lan gzhan 'debs par bgyid do/_/rgyal pos smras pa/_khrid de shog shig_/blon po rnams kyis khrid de song nas/_rgyal pos dris pa/_kwa'i nang rje khyod ci zer/_des smras pa/_kun dga' bo sbrul dug myur du khyab par byed pa yin no/_/bcom ldan 'das 
[\[232a.3\]]sbrul dug drag po lags so/_/kun dga' bo sbrul dug myur du khyab par byed pa yin no/_/bde bar gshegs pa sbrul dug drag po lags so/_/rgyal pos smras pa/_kwa'i nang rje smras pa de'i don ci/_lha je mi 'jigs pa stsal du gsol/_byin no/_/des skabs de rgyas par 
[\[232a.4\]]brjod nas 'di skad ces kyang smras so/_/gal te sbrul dug myur du khyab par bgyid pas bdag zin par gyur na bdag gcig pu dus la bab par 'gyur ba zhig na/_sbrul dug drag pos bdag zin pas de'i slad du bdag dang /_nye du dang /_nor thams cad kyang tshul ma lags pas sdug 
[\[232a.5\]]bsngal bar gyur to/_/de'i tshe na lus 'phags ma'i bu ma ga d+hAr byung ba'i rgyal po ma skyes dgras bcom ldan 'das la dad pa thob nas ring po ma lon pas des smras pa/_kwa'i nang rje khyod bcom ldan 'das la mngon par dad dam/_lha mngon par dad do/_/de nas lus 'phags ma'i 
[\[232a.6\]]bu ma ga d+hAr byung ba'i rgyal po ma skyes dgra mchi mas brnangs par gyur nas/_des smras pa/_kwa'i nang rje de khyod kyis yin gyi song shig_/de nas rgyal pos zho shas 'tsho ba rnams la bsgo ba/_mi 'di'i nye du rnams kyang thong la 'di'i nor thams cad kyang phyir byin cig_/zho shas 'tsho 
[\[232a.7\]]ba rnams kyis de'i nye du rnams kyang btang /_de'i nor thams cad kyang phyir byin no/_/de nas mi de 'di snyam du sems te/_bdag gi khyim na dpal dang skal ba bzang po phun sum tshogs pa gang cung zad ci yod pa de thams cad bcom ldan 'das la brten pa yin pas bdag gis sangs rgyas 
[\[232b\]]
[\[232b.1\]]la sogs pa dge slong gi dge 'dun khyim gzhan du spyan drangs te gdugs tshod gsol lo snyam nas/_de nas mi de bcom ldan 'das ga la ba der song ste phyin nas/_bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/_/mtha' gcig tu 'dug nas 
[\[232b.2\]]bcom ldan 'das mi de la chos dang ldan pa'i bka' mchid kyis yang dag par ston par mdzad/_yang dag par 'dzin du 'jud par mdzad/_yang dag par gzengs stod par mdzad/_yang dag par rab tu dga' bar mdzad do/_/rnam grangs du mar chos dang ldan pa'i bka' mchid kyis yang 
[\[232b.3\]]dag par bstan/_yang dag par 'dzin du bcug_/yang dag par gzengs bstod/_yang dag par rab tu dga' bar mdzad nas cang mi gsung ngo /_/de nas mi de stan las langs te bcom ldan 'das ga la ba de logs su thal mo sbyar ba btud nas/_bcom ldan 'das la 'di 
[\[232b.4\]]skad ces gsol to/_/bcom ldan 'das kyis sang bdag gi sdum par dge slong gi dge 'dun dang thabs cig tu gdugs tshod gsol bar ci gnang /_bcom ldan 'das kyis mi de la cang mi gsung bas gnang ngo /_/de nas mi des bcom ldan 'das kyis cang mi gsung bas gnang bar rig 
[\[232b.5\]]nas/_bcom ldan 'das kyi zhabs gnyis la mgo bos phyag 'tshal te/_bcom ldan 'das kyi spyan snga nas song ngo /_/de nas mi des de nyid kyi mtshan mo bca' ba dang /_bza' ba gtsang zhing bsod pa sta gon byas nas nang par sngar langs te gdan bshams nas chu ra bzhag ste/_
[\[232b.6\]]bcom ldan 'das la spyan 'dren gyis btsun pa gdugs tshod g.yar dgongs 'tshal na bcom ldan 'das kyis da de'i dus la bab par dgongs su gsol zhes spyan drangs so/_/de nas bcom ldan 'das snga dro sham thabs gsol/_lhung bzed dang chos gos bsnams te dge slong gi tshogs kyis 
[\[232b.7\]]yongs su bskor zhing /_dge slong gi dge 'dun gyis mdun du bdar te mi de'i bkad sa ga la ba der gshegs te byon nas/_dge slong gi dge 'dun gyi gong du gdan bshams pa nyid la bzhugs so/_/de nas mi des sangs rgyas la sogs pa dge slong gi dge 'dun bde bar bzhugs 
[\[233a\]]
[\[233a.1\]]par rig nas bca' ba dang /_bza' ba gtsang zhing bsod pas rang gi lag nas tshim par byed/_stobs par byed do/_/rnam grangs du mar bca' ba dang /_bza' ba gtsang zhing bsod pas rang gi lag nas bstabs shing tshim par byas nas bcom ldan 
[\[233a.2\]]'das gdugs tshod gsol zhing phyag bcabs te lhung bzed bzhag par rig nas/_stan ches dma' ba zhig blangs te chos mnyan pa'i phyir bcom ldan 'das kyi spyan sngar 'dug go/_/de nas bcom ldan 'das kyis mi de'i bsam pa dang /_bag la nyal dang /_khams dang /_rang 
[\[233a.3\]]bzhin thugs su chud pas/_'di ltar mi de chung ma dang bcas pas stan de nyid la 'dug bzhin du 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu mngon sum du byas pa de ltar chos bstan pa mdzad do/_/des bden pa mthong nas gsol 
[\[233a.4\]]ba/_btsun pa bdag gis dge ba'i bshes gnyen bcom ldan 'das la brten nas bcom ldan 'das kyis bdag la gang mdzad pa 'di lta bu 'di bdag la phas kyang ma bgyis/_mas kyang ma bgyis/_rgyal pos kyang ma bgyis/_lha rnams kyis kyang ma bgyis/_sngon gyi pha mes 
[\[233a.5\]]dag gis kyang ma bgyis/_dge sbyong dang bram ze dag gis kyang ma bgyis/_byams pa dang /_mdza' bshes dang /_rtsa lag gi tshogs kyis kyang ma bgyis te/_khrag dang mchi ma'i rgya mtsho ni bskams/_rus pa'i ri bo dag las ni bsgral/_ngan song gi sgo dag ni bkum/_mtho 
[\[233a.6\]]ris dang thar pa'i sgo dag ni phye/_sems can dmyal ba dang /[ {]yi dgas [,]yi dwags [}]dang /_dud 'gro dag nas ni rkang pa phyung /_lha dang mi rnams kyi nang du ni bzhag_/'khor ba ni mthar bgyis/_thog ma ma mchis pa'i dus nas bsags pa'i 'jig tshogs la lta ba'i ri'i rtse mo nyi shu mtho ba 
[\[233a.7\]]ye shes kyi rdo rjes bcom ste/_rgyun du zhugs pa'i 'bras bu thob ste btsun pa bdag ni mngon par zhugs pa lags/_btsun pa bdag ni mngon par zhugs pa lags te/_btsun pa bdag bcom ldan 'das dang /_chos dang dge slong gi dge 'dun la skyabs su mchis/_bdag 
[\[233b\]]
[\[233b.1\]]dge bsnyen du gzung du gsol/_deng slan chad ji srid 'tsho'i bar du glo ba thag pa nas dad pas skyabs su mchi'o/_/de nas bcom ldan 'das kyis mi de la chos dang ldan pa'i bka' mchid kyis yang dag par bstan/_yang dag par 'dzin du bcug_/yang dag par gzengs bstod/_
[\[233b.2\]]yang dag par rab tu dga' bar mdzad nas gdan las bzhengs te gshegs so/_/'di ni re zhig byung ba yin te/_sangs rgyas bcom ldan 'das re zhig 'dul ba la nyan thos rnams kyi bslab pa'i gzhi 'cha' bar ni mi mdzad do/_/sangs rgyas bcom ldan 'das rgyal po'i khab na 'od ma'i 
[\[233b.3\]]tshal ka lan da ka'i gnas na bzhugs so/_/tshe dang ldan pa 'char kas snga dro sham thabs bgos/_lhung bzed dang chos gos thogs te rgyal po'i khab tu bsod snyoms la zhugs pa dang /_ji tsam na des bsod snyoms brgyus nas 'phong gi dpong sa mthong nas de der zhugs pa dang /_
[\[233b.4\]]'phong gi slob dpon ni med/_khye'u dag 'khod nas des dris pa/_khye'u dag ci byed/_de dag gis smras pa/_'phags pa 'phong slob bo/_/'char kas smras pa/_bu dag legs te khyed cag gis sgyu rtsal mchog las rgal to/_/bu dag bltas g.yon 'phongs dang /_g.yas 
[\[233b.5\]]'phongs dang /_gom stabs dang /_'dzin stabs dang /_zhags pa gdab pa dang /_mda' bo che 'phang ba dang /_gcad pa dang /_dral ba dang /_dbug pa dang /_rdo rje rtse gcig pa dang /_mtshon rtse gcig 'phang ba gyis shig_/de dag gis g.yon 'phongs dang /_
[\[233b.6\]]g.yas 'phongs dang /_gom stabs dang /_'dzin stabs dang /_zhags pa gdab pa dang /_mda' bo che 'phang ba dang /_gcad pa dang /_dral ba dang /_dbug pa dang /_rdo rje rtse gcig pa dang /_mtshon rtse gcig 'phang bar brtsams pa dang /_'char ka lag pa gnyis 
[\[233b.7\]]'dril bar byed/_bzhin sgyur bar byed nas de dag gis smras pa/_'phags pa ci'i slad du phyag gnyis 'dril bar mdzad/_zhal sgyur bar mdzad/_'char kas smras pa/_da dung khyed cag gi slob dpon gyis kyang mi shes na/_khyed cag gis lta shes par 'gyur re skan/_de 
[\[234a\]]
[\[234a.1\]]dag gis smras pa/_'phags pa 'di la cung zad mkhyen pa mnga' 'am/_'char kas smras pa/_khye'u dag sa'i steng na gang kho bos mi shes pa'i las kyi gnas dang /_bzo'i gnas de gang yin/_de dag gis smras pa/_'phags pa g.yar snga brim gyis g.yon 
[\[234a.2\]]'phongs dang /_g.yas 'phongs dang /_gom stabs dang /_'dzin stabs dang /_zhags pa gdab pa dang /_mda' bo che 'phang ba dang /_gcad pa dang /_dral ba dang /_dbug pa dang /_rdo rje rtse gcig pa dang /_mtshon rtse gcig pa 'phang ba mdzad du gsol/_'char 
[\[234a.3\]]kas g.yon 'phongs dang /_g.yas 'phongs dang /_gom stabs dang /_'dzin stabs dang /_zhags pa gdab pa dang /_mda' bo che 'phang ba sus kyang byed mi nus pa byas shing rked chings kyis bcings te phub zlum thogs nas gcad pa dang /_dral ba dang /_dbug pa yang byas 
[\[234a.4\]]pa dang /_de dag ya mtshan skyes nas smras pa dang /_'phags pa legs so legs so/_/'char kas smras pa/_khye'u dag bzo'i gnas de ltar bslab par bya ba'am/_yang na slob dpon gzhan btsal bar bya'i 'bras bu med pa'i sbun pa 'phyar zhing 'khod de ci rung zhes smras te 
[\[234a.5\]]song ngo /_/ji tsam na de dag gi slob dpon 'ongs nas des smras pa/_khye'u dag 'khod de ci rung /_g.yon 'phongs dang /_g.yas 'phongs dang /_gom stabs dang /_'dzin stabs dang /_zhags pa gdab pa dang /_mda' bo che 'phang ba dang /_gcad pa dang /_dral ba dang /_
[\[234a.6\]]dbug pa dang /_rdo rje rtse gcig dang /_mtshon rtse gcig 'phang ba gyis shig_/de dag lag pa gnyis 'dril bar byed/_bzhin sgyur bar byed cing smras pa/_slob dpon yang da dung ci yang mi mkhyen na bdag cag gis lta 'tshal bar 'gyur re skan/_slob dpon gyis smras pa/_
[\[234a.7\]]khye'u dag sngon ma byung ba'i rnam par 'gyur ba 'di lta bu byung na 'ga' zhig 'dir 'ongs par ma gyur tam/_de dag gis smras pa/_mchis so/_/su/_'phags pa 'char ka ste/_des g.yon 'phongs dang /_g.yas 'phongs dang /_gom stabs dang /_'dzin stabs dang /_zhags 
[\[234b\]]
[\[234b.1\]]pa gdab pa dang /_mda' bo che 'phang ba dang /_gcad pa dang /_dral ba dang /_dbug pa dang /_rdo rje rtse gcig dang /_mtshon rtse gcig 'phang ba sus kyang bgyi bar rngo mi thog pa de lta bu bgyis so/_/des de dag la smras pa/_byang chub sems dpa' 'phong gi dpong sa gang du 'phong bslab 
[\[234b.2\]]pa de'i drung du des kyang bslabs so/_/gal te de rab tu byung bar ma gyur na 'dzam bu'i gling mtha' dag tu 'phong gi slob dpon gyi mchog tu 'gyur ro/_/'on kyang kho bos ci shes pa de je kho bo las slobs la/_lhag ma gzhan las slobs shig_/slob dpon des bsams pa/_de yang dang 
[\[234b.3\]]yang du bdag la tho 'tsham par 'gyur gyis de [(]bltar [,]ltar [)]'gro'o snyam nas/_de 'char ka'i gan du song ste smras pa/_'phags pa 'char ka bdag cag gi 'phong gi dpong sar byon par gyur tam/_'char kas smras pa/_son to/_/'phags pas khye'u dag cung zad tshar bkum mam/_'char 
[\[234b.4\]]kas smras pa/_tshar bcad do/_/des smras pa/_'phags pa de ni bdag gi 'tsho ba lags kyis khye'u dag tshar ma dgum shig_/bkren pa khyod kho bo cag gi sgyu rtsal gyis 'tsho la/_kho bo cag la bca' ba'i rin cung zad kyang mi sbyin nam/_des smras pa/_'phags pa bdag ni 
[\[234b.5\]]dbul po lags so/_/'char kas smras pa/_bkren pa gal te mi sbyin na yang dang yang du kho bo song la tshar gcad par bya'o/_/des bsams pa/_'di la bca' ba'i rin ma byin na yang dang yang du song ste khye'u dag tshar gcod par 'gyur ro snyam nas/_de 'phong gi yo byad thams cad 
[\[234b.6\]]btsongs te de la bca' ba'i rin byin nas sems khong du chud cing 'dug go/_/ji tsam na de'i chung po grogs 'ongs nas des dris pa/_grogs po ci'i phyir sems khong du chud cing 'dug_/des smras pa/_kho bo chad pas bcad do/_/sus/_shAkya'i bu'i dge sbyong dag gis so/_/ci'i phyir/_des 
[\[234b.7\]]skabs de rgyas par brjod pa dang /_des shAkya'i bu'i dge sbyong rnams kyi dge sbyong gi tshul ni tshig go/_/bram ze'i tshul ni tshig ste/_'di ltar 'phong gi slob dpon dag kyang chad pas gcod par byed do zhes smod par byed/_phyar ka gtong bar byed/_kha zer bar byed do/_/'di yang re zhig byung ba yin te/_sangs 
[\[235a\]]
[\[235a.1\]]rgyas bcom ldan 'das re zhig 'dul ba la nyan thos rnams kyi bslab pa'i gzhi 'cha' bar ni mi mdzad do/_/sangs rgyas bcom ldan 'das rgyal po'i khab na 'od ma'i tshal ka lan da ka'i gnas na bzhugs so/_/tshe dang ldan pa 'char kas snga dro sham thabs bgos/_lhung bzed 
[\[235a.2\]]dang chos gos thogs te/_rgyal po'i khab tu bsod snyoms la zhugs pa dang /_ji tsam na des bsod snyoms brgyus nas rol mo'i dpong sa mthong nas de der zhugs pa dang /_rol mo'i slob dpon ni med/_khye'u dag 'khod nas des dris pa/_khye'u dag ci byed/_de dag gis smras pa/_
[\[235a.3\]]'phags pa rol mo slob bo/_/'char kas smras pa/_bu dag legs te khyed cag gis sgyu rtsal mchog las rgal to/_/bu dag bltas drug ldan dang /_drang srong pa dang /_sa 'dzin pa dang /_blo gsal dang /_'khor nyan dang /_bar ma pa dang /_ke shi ka gyis shig_/de dag gis 
[\[235a.4\]]drug ldan dang /_drang srong pa dang /_sa 'dzin pa dang /_blo gsal dang /_'khor nyan dang /_bar ma pa dang /_ke shi ka bya bar brtsams pa dang /_'char ka lag pa gnyis 'dril bar byed/_bzhin bsgyur bar byas nas/_de dag gis smras pa/_'phags pa ci'i slad du phyag gnyis 'dril bar 
[\[235a.5\]]mdzad/_zhal sgyur bar mdzad/_'char kas smras pa/_da dung khyed cag gi slob dpon gyis kyang ma shes na khyed cag gis lta shes par 'gyur re skan/_de dag gis smras pa/_'phags pa 'di la cung zad mkhyen pa mnga' 'am/_'char kas smras pa/_khye'u dag sa'i steng na gang kho bos mi 
[\[235a.6\]]shes pa'i bzo'i gnas dang /_las kyi gnas de gang yin/_de dag gis smras pa/_'phags pa g.yar snga brim gyis drug ldan dang /_drang srong pa dang /_sa 'dzin pa dang /_blo gsal dang /_'khor nyan dang /_bar ma pa dang /_ke shi ka mdzod cig_/'char kas drug ldan dang /_
[\[235a.7\]]drang srong pa dang /_sa 'dzin pa dang /_blo gsal dang /_'khor nyan dang /_bar ma pa dang /_ke shi ka sus kyang bya bar mi nus pa byas pa dang /_de dag ya mtshan skyes nas smras pa/_'phags pa legs so legs so/_/'char kas smras pa/_khye'u dag bzo'i gnas de ltar bslab par 
[\[235b\]]
[\[235b.1\]]bya ba'am/_yang na slob dpon gzhan btsal bar bya'i 'bras bu med pa'i sbun pa 'phyar zhing 'khod de ci rung zhes smras te song ngo /_/ji tsam na de dag gi slob dpon 'ongs nas des smras pa/_khye'u dag 'khod de ci rung drug ldan dang /_drang srong pa dang /_sa 'dzin pa dang /_blo gsal dang /_'khor nyan 
[\[235b.2\]]dang /_bar ma pa dang /_ke shi ka gyis shig_/de dag lag pa gnyis 'dril bar byed/_bzhin sgyur bar byed cing smras pa/_slob dpon yang da dung ci yang mi mkhyen na bdag cag gis lta 'tshal bar 'gyur te skan/_slob dpon gyis smras pa/_khye'u dag sngon ma byung ba'i rnam par 'gyur ba 'di lta bu 
[\[235b.3\]]byung na 'ga' zhig 'dir 'ongs par ma gyur tam/_de dag gis smras pa/_mchis so/_/su/_'phags pa 'char ka ste/_des glu dang gar sus kyang brjod par rngo mi thog pa de lta bu bgyis so/_/des de dag la smras pa/_byang chub sems dpa' rol mo'i dpong sa gang du rol mo bslabs pa de'i drung du des 
[\[235b.4\]]kyang bslabs te/_gal te de rab tu byung bar ma gyur na 'dzam bu'i gling mtha' dag tu rol mo mkhan gyi slob dpon gyi mchog tu 'gyur ro/_/'on kyang kho bos ci shes pa de je kho bo las slobs la lhag ma gzhan las slobs shig_/slob dpon des bsams pa/_de yang dang yang du bdag la tho 'tsham par 
[\[235b.5\]]'gyur gyis de ltar 'gro'o snyam nas de 'char ka'i gan du song ste smras pa/_'phags pa 'char ka bdag cag gi rol mo'i dpong sar byon par gyur tam/_'char kas smras pa/_son to/_/'phags pas khye'u dag cung zad tshar bkum mam/_'char kas smras pa/_tshar bcad do/_/des smras pa/_'phags 
[\[235b.6\]]pa de ni bdag gi 'tsho ba lags kyis khye'u dag tshar ma dgum shig_/bkren pa khyod kho bo cag gis sgyu rtsal gyis 'tsho la/_kho bo cag la bca' ba'i rin cung zad kyang mi sbyin nam/_des smras pa/_'phags pa bdag ni dbul po lags so/_/'char kas smras pa/_bkren pa gal te mi 
[\[235b.7\]]sbyin na yang dang yang du kho bo song la tshar gcad par bya'o/_/des bsams pa/_'di la bca' ba'i rin ma byin na yang dang yang du song ste khye'u dag tshar gcod par 'gyur ro snyam nas/_des rol mo'i yo byad thams cad btsongs te de la bca' ba'i rin byin nas sems khong du chud cing 'dug 
[\[236a\]]
[\[236a.1\]]go/_/ji tsam na de'i chung po grogs 'ongs nas des dris pa/_grogs po ci'i phyir sems khong du chud cing 'dug_/des smras pa/_kho bo chad pas bcad do/_/sus/_shAkya'i bu'i dge sbyong dag gis so/_/ci'i phyir/_des skabs de rgyas par brjod pa dang /_de shAkya'i bu'i 
[\[236a.2\]]dge sbyong gi tshul ni tshig go/_/bram ze'i tshul ni tshig ste/_'di ltar rol mo mkhan gyi slob dpon dag kyang chad pas gcod par byed do zhes smod par byed/_phyar ka gtong bar byed/_kha zer bar byed do/_/'di yang re zhig byung ba yin te/_sangs rgyas bcom ldan 'das re zhig 'dul ba la 
[\[236a.3\]]nyan thos rnams kyi bslab pa'i gzhi 'cha' bar ni mi mdzad do/_/de nas bcom ldan 'das rgyal po'i khab tu ci dgyes par bzhugs nas yangs pa can ga la ba de logs su ljongs rgyu zhing gshegs te mthar gyis rgyu zhing gshegs pa na yangs pa can du byon nas yangs pa can na spre'u rdzing gi 'gram khang 
[\[236a.4\]]pa brtsegs pa'i khang [{]bzangs [,]bzang [}]na bzhugs so/_/nye dga' snga dro sham thabs bgos/_lhung bzed dang chos gos thogs te yangs pa can du bsod snyoms la zhugs pa dang /_lits+tsha bI'i khye'u rab tu mang po dag kyang yangs pa can nas byung ste/_yangs pa can gyi phyi rol du rgyan thams cad phyogs gcig tu 
[\[236a.5\]]bzhag ste rtse bar brtsams so/_/nye [{]dga'as [,]dgas [}]de mthong nas des de gnod sbyin gyi nor yin no zhes rgyan de dag thams cad khyer te song ba dang /_yangs pa can gyi lits+tsha bI'i khye'u de dag gis nye dga' la las ni lag pa nas bzung /_la las ni rkang pa nas bzung /_la las ni chos gos nas bzung ste 
[\[236a.6\]]'phags pa ci'i phyir kho bo cag gi rgyan 'phrog par byed ces zer ro/_/lits+tsha bI chen pos yangs pa can gyi lits+tsha bI'i khye'u dag gis nye dga' bzung ste tho 'tsham pa mthong nas/_des smras pa/_khye'u dag ci'i phyir 'phags pa nye dga' la tho 'tsham par byed/_de dag gis smras pa/_'dis bdag cag 
[\[236a.7\]]gi rgyan dag phrogs so/_/des smras pa/_'phags pa nye dga' ci'i slad du khye'u dag gi rgyan 'phrog par mdzad/_nye [{]dga'as [,]dgas [}]smras pa/_kho bo gnod sbyin gyi nor 'di rnyed do/_/des smras pa/_'di 'dra ba gnod sbyin gyi nor lags re skan/_gzhon nu dag gi rgyan lags kyis ma 'phrog par 
[\[236b\]]
[\[236b.1\]]'or cig_/nye [{]dga'as [,]dgas [}]de bor te rdul gyis gos pa'i chos gos dag gis gtsug lag khang du song ba dang /_dge slong rnams kyis de la smras pa/_btsun pa nye dga' ci'i phyir rdul gyi tshogs kyis gos/_nye [{]dga'as [,]dgas [}]smras pa/_lits+tsha bI chen po nad med par gyur cig_/kho bos gnod sbyin gyi 
[\[236b.2\]]nor thob pa des 'dor du bcug go/_/'di yang re zhig byung ba yin te/_sangs rgyas bcom ldan 'das re zhig 'dul ba la nyan thos rnams kyi bslab pa'i gzhi 'cha' bar ni mi mdzad do/_/sangs rgyas bcom ldan 'das yangs pa can na spre'u rdzing gi 'gram khang pa brtsegs pa'i khang [{]bzangs [,]bzang [}]
[\[236b.3\]]na bzhugs so/_/drug sde dag snga dro sham thabs bgos/_lhung bzed dang chos gos thogs te yangs pa can du bsod snyoms la zhugs so/_/lam gyi bar na yangs pa can gyi lits+tsha bI rnams kyi skyed mos tshal dag yod nas de dag gis smras pa/_dga' bo nye dga' bcom ldan 'das kyis 
[\[236b.4\]]yangs pa can gyi lits+tsha bI dag gi dpe sum bcu rtsa gsum pa'i lha rnams las blangs kyis de dag gi skyed mos tshal dag ci 'dra ba bltas 'dong ngo zhes de dag der zhugs pa dang /_ji tsam na de na yo byad rnam pa sna tshogs 'di lta ste/_khrus kyi tshal dag dang /_so phag dag dang /_
[\[236b.5\]]bsku ba dag dang /_phrug spyad dag dang /_sa gar dag dang /_skyu ru ra dag dang /_mgo bkru ba dag dang /_pi bang dang /_'od ma dang /_ma ha ti dang /_bal la ri dang /_su g+ho sha ka dag bzhag pa dag mthong nas de dag gis smras pa/_dga' bo nye dga' je dang por khrus bya'am/_
[\[236b.6\]]'on te glu blang zhing bro brdung bar bya/_de dag gis smras pa/_bdag cag gis yun ring po nas glu blangs shing bro brdungs kyis je glu blang zhing bro brdung bar bya'o zhes de dag gis glu blang zhing bro brdung bar brtsams so/_/rgyal po zas gtsang gi skyed mos tshal du spyad pa'i rol mo'i sgra gang 
[\[236b.7\]]yin pa de ni lus 'phags ma'i bu ma ga d+hAr byung ba'i rgyal po ma skyes dgra'i g.yul ngor spyad pa'i rol mo'i sgra yin pas de dag gis rol mo'i sgra dbyung bar brtsams pa dang /_yangs pa can gyi lits+tsha bI dag gis thos so/_/thos nas de dag dngangs te smras pa/_shes ldan dag pha gsod 
[\[237a\]]
[\[237a.1\]]pas ma sbran par dmag drangs te 'ongs so zhes de dag go bgos te phyir 'byung bar brtsams so/_/drug sde dag kyang skyed mos tshal de nas phyir byung ba dang /_de dag gis yangs pa can gyi lits+tsha bI dag go bgos te phyir byung ba mthong nas drug sde dag gis de dag la dris pa/_shes 
[\[237a.2\]]ldan dag gar 'dong /_de dag gis smras pa/_'dir pha gsod pa 'ongs pas de dang g.yul dgye ba'i phyir sur 'dong ngo /_/de ga la 'dug_/de dag gis smras pa/_'dir lus 'phags ma'i bu ma ga d+hAr byung ba'i rgyal po ma skyes dgra'i g.yul ngor spyad pa'i rol mo'i sgra byung ngo /_/
[\[237a.3\]]shes ldan dag de ni kho bo cag gis bzhad gad byas pa yin na khyed cag de ltar bred ngas sam/_de dag gis smras pa/_'phags pa dag khyed kyi rol mo'i sgra'i yo byad de dag sgra phyung ngam/_drug sde dag gis smras pa/_kho bo cag gis sgra phyung ngo /_/de dag gis smras pa/_'phags pa 
[\[237a.4\]]dag yangs pa can gyi lits+tsha bI dag sngangs pas khyed la gnod pa byed na mi rung gis slar log shig_/de dag phyir log pa dang /_dge slong rnams kyis de dag la smras pa/_tshe dang ldan pa dag khyed cag ji ste phyir log_/drug sde dag gis smras pa/_tshe dang ldan pa dag kho bo cag de'u 
[\[237a.5\]]gsad do/_/sus/_yangs pa can gyi lits+tsha bI dag gis so/_/ci'i phyir/_de dag gis skabs de rgyas par brjod pa dang /_dge slong don nyung ngu dag ci'i phyir dge slong dag mi mdzes pa de lta bu de byed ces smod par byed/_phyar ka gtong bar byed/_kha zer bar byed pa'i skabs de dge slong rnams 
[\[237a.6\]]kyis bcom ldan 'das la gsol to/_/de nas bcom ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la 
[\[237a.7\]]sogs pa yang snga ma bzhin te/_sangs rgyas bcom ldan 'das kyis drug sde dag la rmas pa/_dge slong dag khyed kyis mi mdzes pa de lta bu byas pa bden nam/_btsun pa mad do/_/sangs rgyas bcom ldan 'das kyis dge slong gi tshul ma yin pa/_rjes su mthun pa ma yin pa/_rung 
[\[237b\]]
[\[237b.1\]]ba ma yin pa/_tshul dang mthun pa ma yin pa de ni rab tu byung bas bya ba ma yin no zhes rnam par smad pa mdzad do/_/de nas bcom ldan 'das kyis rnam grangs du mas rnam par smad nas dge slong rnams la bka' stsal pa/_dge slong dag de lta bas na phan yon bcu yang dag par gzigs 
[\[237b.2\]]pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge slong gang rin po che'am/_rin po cher smos pa rang gi lag gis len tam/_len 
[\[237b.3\]]du 'jud na ltung byed do zhes bcom ldan 'das kyis 'dul ba la nyan thos rnams kyi bslab pa'i gzhi de ltar bca' bar mdzad do/_/de nas bcom ldan 'das yangs pa can du ci dgyes par bzhugs nas mnyan yod ga la de logs su ljongs rgyu zhing gshegs nas mthar gyis rgyu zhing gshegs 
[\[237b.4\]]pa na mnyan yod du byon nas mnyan yod na shar gyi kun dga' ra ba na [{]ri dgas [,]ri dwags [}]'dzin gyi ma'i khang [{]bzangs [,]bzang [}]na bzhugs so/_/[{]ri dgas [,]ri dwags [}]'dzin gyi ma sa gas bcom ldan 'das ko sa la dag tu ljongs rgyu zhing gshegs pa na mnyan yod du byon nas mnyan yod na bdag gi khang [{]bzangs [,]bzang [}]na bzhugs 
[\[237b.5\]]zhes thos so/_/thos nas kyang rgyan thams cad kyis brgyan te mnyan yod nas byung nas bcom ldan 'das ga la ba der song ngo /_/de ngo tsha dang ldan pa yin pas des rgyan bkrol te/_thum por bcings nas bu mo'i lag tu byin te/_bcom ldan 'das kyi spyan sngar song nas/_bcom ldan 
[\[237b.6\]]'das kyi zhabs gnyis la mgo bos phyag 'tshal te mtha' gcig tu 'dug go/_/de na ha cang thag mi ring ba na sna ma'i yal ga me tog rgyas pa zhig 'dug nas bu mo des de mthong nas bsams pa/_'di las me tog dag btogs te bcom ldan 'das la me tog sil ma dag gis 
[\[237b.7\]]gtor gyis 'thog tu 'gro'o snyam nas des rgyan de mtha' gcig tu bzhag ste/_sna ma'i yal ga de las me tog dag btogs nas/_bcom ldan 'das la me tog sil ma dag gis gtor te mtha' gcig tu 'dug go/_/bcom ldan 'das kyis de la yun ring du chos bstan nas des 
[\[238a\]]
[\[238a.1\]]bcom ldan 'das kyi zhabs la phyag 'tshal te song ba dang /_rgyan gyi thum po de de nyid du brjed de lus so/_/tshe dang ldan pa kun dga' bos des rgyan de bor te song ba mthong nas des bsams pa/_'di ltar bcom ldan 'das kyis ma gnang mod kyis 'di nyid rkyen du 
[\[238a.2\]]mdzad de gnang bar 'gyur ba gang yin pa de lta bu'i gnas yod par 'gyur ro snyam nas/_de nas tshe dang ldan pa kun dga' bos rgyan de sbed du bcug nas/_bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te mtha' 
[\[238a.3\]]gcig tu 'dug go/_/mtha' gcig tu 'dug nas bcom ldan 'das la tshe dang ldan pa kun dga' bos 'di skad ces gsol to/_/btsun pa [{]ri dgas [,]ri dwags [}]'dzin gyi ma sa gas rgyan bskyud de de mchis nas bdag la blo skyes pa/_'di ltar bcom ldan 'das kyis ma gnang mod kyi 
[\[238a.4\]]'di nyid rkyen du mdzad de gnang bar 'gyur ba gang lags pa de lta bu'i gnas mchis par 'gyur ro snyam nas bdag gis rgyan de sbed du stsal to/_/kun dga' bo 'di ltar ngas gnang bar 'gyur ba gang yin pa de khyod kyis shes pa legs so/_/legs so/_/kun dga' bo de lta 
[\[238a.5\]]bas na kun dga'i ra bar gtogs pa na 'dug pa'am/_gnas khang du gtogs pa na 'dug pa ma gtogs so/_/bud med kyi yul ni rgyan la nye bar spyod pa yin pas sa gas phyi de nyin par rgyan de dran nas/_des bu mo de la smras pa/_bu mo rgyan ga re/_bu mos smras pa/_
[\[238a.6\]]jo mo de nyid du bskyud do/_/des smras pa/_song la long shig_/de'i bu dag gis de thos nas/_de dag gis smras pa/_yum mdzod khang du bzhag par mkhyen nam/_ci ga las blangs te mchi bar 'gyur/_sa gas bu rnams la smras pa/_bu dag kho mo ni nor chud 
[\[238a.7\]]mi za ba yin no/_/de nas bu mo de tshe dang ldan pa kun dga' bo'i gan du song ba dang /_tshe dang ldan pa kun dga' bos smras pa/_bu mo ci la 'ongs/_bu mos smras pa/_'phags pa jo mo'i rgyan bskyud do/_/tshe dang ldan pa kun dga' bos smras pa/_'di na 'dug gis 
[\[238b\]]
[\[238b.1\]]khyer te song shig_/bu mo des de khyer te song nas sa ga la smras pa/_jo mo rgyan de 'tshal te mchis pa 'di lags so/_/sa gas bu rnams la smras pa/_bu dag rgyan de khyer te 'ongs pa 'di yin te/_kho mos kho mo ni nor chud mi za ba yin no zhes ma smras sam/_bu 
[\[238b.2\]]de dag gis bu mo de la dris pa/_bu mo 'phags pa gang gis sbed du bcug par gyur/_bu mos smras pa/_'phags pa kun dga' bos so/_/de dag gis smras pa/_'phags pa kun dga' bos gzigs pas des na thob par zad kyi/_gal te drug sde dag 
[\[238b.3\]]gis mthong bar gyur du zin na/_de dag gis bca' ba'i rin du byin gyis brlabs par 'gyur ba gang yin pa de lta bu'i gnas yod par 'gyur ro/_/de dag gis da bdag cag gis ma 'di nor chud za ba yin nam ma yin pa brtags na shes par 'gyur ro snyam nas/_de 
[\[238b.4\]]dag gis ma'i sor gdub rgya blangs te/_khron pa'i nang du bcug pa dang /_sa gas bu mo mngag gzhug ma la smras pa/_bu mo chu chus shig dang khrus bya'o/_/bu mo des chu bcu bar brtsams pa dang /_de'i bum pa'i nang du sor gdub rgya de chud nas/_sa ga khrus 
[\[238b.5\]]byed pa na sor gdub rgya de pang par lhung nas/_sa gas bu rnams la bstan te smras pa/_bu dag kho mos kho mo ni nor chud mi za ba yin no zhes ma smras sam/_yang de dag gis sor gdub rgya de chu klung gnas can gyi nang du 'phangs pa dang /_de nya bo ches mid nas nya bo 
[\[238b.6\]]che de nya pa dag gis rgya mos bcus te phyung ngo /_/sa ga'i bu mo mngag gzhug ma nya sha'i phyir tshong dus su song nas/_des nya pa las nya bo che de nyos te bshas pa dang /_ji tsam na de'i lto nas sor gdub rgya de byung ba mthong nas/_des sa ga la smras pa/_jo mo sor gdub 
[\[238b.7\]]rgya de 'di lags so/_/sa gas bu rnams la de bstan te smras pa/_bu dag kho mos kho mo ni nor chud mi za ba yin no zhes ma smras sam/_bu de dag gis smras pa/_yum nor chud mi za ba lags sam ma lags pa da dung yang brtag par bgyi'o zhes de dag gis de'i 
[\[239a\]]
[\[239a.1\]]di na ra dag gis sre mo lta bu'i rkyal bu bkang ste lam po che'i bzhi mdor bor ba dang /_skye bo phal po che de nas 'gro bas mthong nas sbrul dug myur du khyab par byed pa yin no zhes yongs su spangs te 'gro zhing 'ga' yang len par mi byed nas/_de dag gis smras 
[\[239a.2\]]pa/_'di na sre mo lta bu'i rkyal bu di na ra dag gis gang ba 'dug na mi len tam/_de dag gis smras pa/_'di ni sbrul dug myur du khyab par byed pa yin gyi sre mo lta bu'i rkyal bu di na ra dag gis gang ba ma yin gyis mi len to/_/de nas bu de dag lhags te ma la smras pa/_
[\[239a.3\]]yum khyod ni nor chud mi za ba lags mad do/_/thams cad du yang [{]ri dgas [,]ri dwags [}]'dzin gyi ma sa ga ni nor chud mi za ba yin/_bden no zhes sgra grags par gyur to/_/dge slong gis kun dga'i ra bar gtogs par sre mo lta bu'i rkyal bu di na ra dag gis gang ba zhig lhung ba mthong nas 
[\[239a.4\]]phyogs der mi zhig 'ongs pa dang /_dge slong des mi de la smras pa/_kye nang rje sre mo lta bu'i rkyal bu 'di khyod kyi ma yin nam/_'phags pa lags so/_/khyer te song shig_/des de khyer te myur ba myur bar song ba dang /_mi gzhan zhig mgo rdul gyis gang ste ngu zhing 
[\[239a.5\]]'ongs nas des smras pa/_'phags pa khyod kyis sre mo lta bu'i rkyal bu zhig gzigs sam/_dge slong des smras pa/_mi zhig gis khyer te song ngo /_/des sre mo lta bu'i rkyal bu de ma rnyed pa na smyos shing sems 'khrugs pas de dang der tshol ba na tshul ma yin pas sdug 
[\[239a.6\]]bsngal bar gyur pa'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_de bzhin du gya tshom du smra bar mi bya bar de la sre mo lta bu'i rkyal bu ci 'dra ba zhig_/srang du pa zhig ces dri bar bya'o/_/gal te rtags la bab 
[\[239a.7\]]par smra na sbyin par bya'o/_/gal te rtags la ma bab par smra na sbyin par mi bya'o/_/de dag gis der bor te dong ba na de gzhan dag gis brkus nas/_bcom ldan 'das kyis bka' stsal pa/_de bzhin du bor te 'dong bar mi bya bar 'gro ba'i lam logs su sa'am/_lo ma'i 
[\[239b\]]
[\[239b.1\]]tshogs dag gis g.yog par bya'o/_/de dag gis de yal ba kho nar bor nas/_bcom ldan 'das kyis bka' stsal pa/_de yal bar dor bar mi bya bar zhag bdun nam brgyad du der song ste bsdad par bya'o/_/gal te bdag po 'ongs shing rtags la bab pa smra na sbyin par bya'o/_/
[\[239b.2\]]gal te ma 'ongs na de'i 'og tu dge 'dun gyi mdzod du bcug ste gzhag par bya'o/_/gal te bdag po zla ba drug 'das nas 'ongs shing /_rtags la bab par smra na sbyin par bya'o/_/gal te ma 'ongs na de'i 'og tu dngos po brtan por btsongs te gzhag par bya'o/_/gal te 
[\[239b.3\]]de'i tshe bdag po 'ongs par gyur na de la de dngos po 'dir btsongs kyis/_rjes su yi rang bar gyis shig ces brjod par bya'o/_/gal te rjes su yi rang na de lta na legs/_gal te rjes su yi rang bar mi byed na sbyin par bya'o/_/gal te skyed slong na kho bo cag gis yongs 
[\[239b.4\]]su bskyangs pa gang yin pa de nyid drin che bar mi sems sam/_khyer te song shig ces brjod par bya'o/_/de lta bas na kun dga'i ra bar gtogs pa na 'dug pa'am/_gnas khang du gtogs pa na 'dug pa ma gtogs so/_/de nas bcom ldan 'das kyis bslab pa 'dod pa dang /_
[\[239b.5\]]bslab pa la gus pa dang /_bslab pa la yo byad bsnyungs pa'i bsngags pa brjod nas/_dge slong rnams la de dang mthun pa dang /_de'i shas che ba dang /_de dang 'tsham pa'i chos dang ldan pa'i bka' mchid mdzad nas dge slong rnams la bka' stsal pa/_dge slong 
[\[239b.6\]]dag de lta bas na snga ma ni bcas pa yin la/_'di ni gnang ba yin te/_nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge slong gang rin po che'am/_rin po cher smos pa rang gi lag gis len tam/_lan du 'jud na 
[\[239b.7\]]kun dga'i ra bar gtogs pa na 'dug pa'am/_gnas khang du gtogs pa na 'dug pa ma gtogs te ltung byed do/_/dge slong gis kun dga'i ra bar gtogs pa'am/_gnas khang du gtogs pa na rin po che'am/_rin po cher smos pa 'dug pa la 'di su'i 
[\[240a\]]
[\[240a.1\]]yin pa de len par 'gyur grang snyam pa de lta bu'i sems kyis blang bar bya ste/_de la de ni cho ga yin no/_/yang dge slong gang zhes bya ba ni drug sde'am/_gzhan yang de lta bu gang yin pa'o/_/rin po che'am zhes bya ba la/_rin po che zhes bya ba ni nor bu 
[\[240a.2\]]dang /_mu tig dang /_bai DUr+ya dang /_man shel dkar po dang /_byi ru dang /_gser dang /_dngul dang /_rdo'i snying po dang /_spug dang /_dmar po dang /_g.yas su 'khyil pa'o/_/rin po cher smos pa zhes bya ba la/_rin po cher smos pa zhes bya ba ni 
[\[240a.3\]]g.yul ngor spyad pa'i mtshon cha thams cad dang /_rol mor spyad pa'i yo byad thams cad do/_/rang gi lag gis zhes bya ba ni lag pas lag par ro/_/len tam zhes bya ba ni bdag nyid kyis so/_/len du 'jud na zhes bya ba ni gzhan no/_/kun dga'i ra bar gtogs pa na 
[\[240a.4\]]'dug pa zhes bya ba ni kun dga'i ra ba'i phyi rol na'o/_/gnas khang du gtogs pa na 'dug pa zhes bya ba ni kun dga'i ra ba'i nang na'o/_/ma gtogs te zhes bya ba ni kun dga'i ra bar gtogs pa na 'dug pa'am/_gnas khang du gtogs pa na 'dug pa bzhag ste'o/_/
[\[240a.5\]]ltung byed do zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang /_log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba de ma bshags shing so sor ma bshags 
[\[240a.6\]]na dge ba'i chos rnams la sgrib par byed pa ste/_des na ltung byed do zhes gsungs so/_/dge slong gis zhes bya ba ni chos 'di pas so/_/kun dga'i ra bar gtogs pa dang /_gnas khang du gtogs pa na rin po che'am/_rin po cher smos pa 'dug pa la 'di su'i yin pa 
[\[240a.7\]]de len par 'gyur grang snyam pa de lta bu'i sems kyis blang bar bya ste/_de la de ni cho ga yin no zhes bya ba la/_de la de ni cho ga yin no zhes bya ba ni de la de ni rjes su mthun pa'i chos yin pa'o/_/de la ltung bar ji ltar 'gyur zhe na//_//bar sdom la/_nor bu mgul 
[\[240b\]]
[\[240b.1\]]rgyan pi bang dang /_/dung dang gzhu dang mda' dang ni/_/sku gzugs sku gdung bcas pa dang /_/sngon gyi tshul ni tha ma yin/_/dge slong gis nor bu len na bdar ba len na ltung byed du 'gyur la/_ma bdar ba len na nyes byas su 'gyur ro/_/nor bu ji lta ba bzhin du mu tig dang /_
[\[240b.2\]]bai DUr+ya dang /_man shel dkar po dang /_byi ru dang /_dngul dang /_gser dang /_rdo'i snying po dang /_spug dang /_dmar po dang /_g.yas su 'khyil pa dag kyang de bzhin no/_/tha na nor bu mching bu len na yang nyes byas su 'gyur ro/_/dge slong gis mgul rgyan 
[\[240b.3\]]len na ltung byed du 'gyur ro/_/mgul rgyan ji lta ba bzhin du gdu bu rgyan can dang /_dpung rgyan dang /_do shal dang /_se mo do yang de bzhin no/_/tha na sog ma'i phreng ba len na yang nyes byas su 'gyur ro/_/dge slong gis pi bang len na rgyud dang bcas pa len na ltung byed 
[\[240b.4\]]du 'gyur la/_rgyud med pa len na nyes byas su 'gyur ro/_/pi bang ji lta ba de bzhin du 'od ma dang /_bal la ri dang /_ma ha ti dang /_su g+ho sha ka yang de bzhin no/_/tha na mchu sbrang len na yang nyes byas su 'gyur ro/_/dge slong gis dung len na sgra 'byin pa len na ltung 
[\[240b.5\]]byed du 'gyur la/_sgra mi 'byin pa len na nyes byas su 'gyur ro/_/dung ji lta ba bzhin du rnga bo che dang /_rnga pa Ta ha dang /_rdza rnga yang de bzhin no/_/tha na rdza rnga kha gcig pa len na yang nyes byas su 'gyur ro/_/dge slong gis gzhu len na rgyud dang bcas pa len na ltung byed du 'gyur 
[\[240b.6\]]la/_rgyud med pa len na nyes byas su 'gyur ro/_/gzhu ji lta ba bzhin du ral gri dang /_ral gri kyog po dang /_ral gri so gnyis pa dang /_mdung dang /_'phang mdung dang /_lcags kyo yang de bzhin no/_/tha na gzhu'u len na yang nyes byas su 'gyur ro/_/dge slong 
[\[240b.7\]]gis mda' len na mde'u dang bcas pa len na ltung byed du 'gyur la/_mde'u med pa len na nyes byas su 'gyur ro/_/mda' ji lta ba bzhin du lcags mda' dang /_mda' phyed lcags las byas pa yang de bzhin no/_/tha na mda' ltar bcos pa len na yang nyes byas su 'gyur 
[\[241a\]]
[\[241a.1\]]ro/_/dge slong gis sku gzugs len na sku gdung dang bcas pa len na ltung byed du 'gyur la/_sku gdung med pa len na nyes byas su 'gyur ro/_/ston pa'i 'du shes nye bar bzhag ste len na ltung ba med do/_/las dang po pa dang /_smyos pa dang /_sems 
[\[241a.2\]]'khrugs pa dang /_tshor ba dag gis nyen pa la ltung ba med do/_/dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/_btsun pa [{]ri dgas [,]ri dwags [}]'dzin gyi ma sa gas las ci zhig bgyis na las de'i rnam par smin pas nor chab mi 
[\[241a.3\]]'tshal bar 'gyur/_bcom ldan 'das kyis bka' stsal pa/_dge slong dag [{]ri dgas [,]ri dwags [}]'dzin gyi ma sa ga nyid kyis las tshogs rnyed pa/_rkyen yongs su bsgyur ba/_'od pa bzhin du nye bar gnas pa/_gdon mi za bar 'gyur ba dag byas shing bsags pas/[ {]ri dgas [,]ri dwags [}]
[\[241a.4\]]'dzin gyi ma sa ga nyid kyis las byas shing bsags pa dag gzhan su zhig gis so sor myong bar 'gyur/_dge slong dag las byas shing bsags pa dag ni phyi rol gyi sa'i khams la rnam par smin par mi 'gyur/_chu'i khams la mi 'gyur/_me'i khams la mi 'gyur/_rlung gi 
[\[241a.5\]]khams la mi 'gyur gyis/_'di ltar las dge ba dang mi dge ba byas shing bsags pa dag ni zin pa'i phung po dang /_khams dang /_skye mched dag la rnam par smin par 'gyur te/_las rnams bskal pa brgyar yang ni/_/chud mi za ba'ang tshogs dang dus/_/rnyed na lus can 
[\[241a.6\]]rnams la ni/_/'bras bu dag tu 'gyur ba nyid/_/dge slong dag sngon byung ba bskal pa chen po bzang po 'di nyid la skye dgu'i tshe lo nyi khri thub pa na/_ston pa de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/_bde bar 
[\[241a.7\]]gshegs pa/_'jig rten mkhyen pa/_skyes bu 'dul ba'i kha lo sgyur ba bla na med pa/_lha dang mi rnams kyi ston pa sangs rgyas bcom ldan 'das 'od srung zhes bya ba 'jig rten du byung ngo /_/gang gi tshe yang dag par rdzogs pa'i sangs rgyas 'od srung gis sangs rgyas kyi mdzad 
[\[241b\]]
[\[241b.1\]]pa mtha' dag mdzad nas/_phung po lhag ma med pa'i mya ngan las 'das pa'i dbyings su yongs su mya ngan las 'das pa de'i tshe na/_rgyal po kr-i kI zhes bya ba rgyal srid 'byor pa/_rgyas pa/_bde ba/_lo legs pa/_skye bo dang mi mang pos gang ba/_thab mo dang /_
[\[241b.2\]]'thab pa dang /_'khrugs long dang /_nang 'khrugs rab tu zhi ba/_chom rkun dang /_mu ge dang /_nad dang bral ba/_sA lu dang /_bu ram shing gi phreng ba dang /_ba lang dang /_ma he phun sum tshogs pa byed du 'jud pa/_chos dang ldan pa/_chos kyi rgyal po 
[\[241b.3\]]chos kyi rgyal srid byed du 'jug pas rin po che sna bzhi las byas pa'i mchod rten rgyar dpag tshad gcig pa/_'phang du dpag tshad phyed pa byed du bcug go/_/de na bud med rgan mo skyabs su 'gro ba dang /_bslab pa'i gzhi blangs pa gcig cig_/bcom ldan 'das yang dag 
[\[241b.4\]]par rdzogs pa'i sangs rgyas 'od srung gi mchod rten la bsnyen bkur byed cing 'dug go/_/de nas rgyal po kr-i kI dpyid kyi dus kyi tshe shing ljon pa me tog kha bye zhing 'bras bu rgyas pa/_ngang pa dang /_khrung khrung dang /_rma bya dang /_ne tso dang /_ri skegs dang /_khu byug dang /_
[\[241b.5\]]shang shang te'u sgra 'byin pa'i tshal gseb dag tu/_btsun mo'i 'khor dang lhan cig skyed mos tshal gyi sar byung nas/_rgyal po de myur ba myur bar yang bA rA Na sIr zhugs so/_/btsun mo'i 'khor gyis sna ma'i yal ga dag la mu tig gi chun po dpyangs te khrus bya bar brtsams 
[\[241b.6\]]pa dang /_des rgyal po myur ba myur bar bA rA Na sIr zhugs pa thos nas/_de yang brtad pa dang bcas pas mu tig gi chun po brjed de bor nas bA rA Na sIr zhugs so/_/bud med rgan mo des mu tig gi chun po de mthong nas/_des mu tig gi chun po de smyug ma la btags te 
[\[241b.7\]]bzhag go/_/bud med kyi yul ni rgyan la nye bar spyod pa yin pas/_des phyi de nyin par rgyan de dran nas/_des rgyal po la gsol pa dang /_rgyal pos zho shas 'tsho ba dag der btang nas/_de dag gis mu tig gi chun po smyug ma la btags pa de mthong ba dang /_de 
[\[242a\]]
[\[242a.1\]]dag gis bud med rgan mo de la dris pa/_mu tig gi chun po 'di sus smyug ma la btags te bzhag_/rgan mos smras pa/_kho mos so/_/de dag gis mu tig gi chun po de rgyal po la phul ba dang /_rgyal pos zho shas 'tsho ba dag la smras pa/_khyod cag 
[\[242a.2\]]gis de ga las rnyed/_de dag gis smras pa/_bud med rgan mo zhig gis smyug ma la btags te bzhag pa de nas bdag gis rnyed do/_/rgyal pos smras pa/_bud med rgan mo de bos shig_/de dag gis de bos te smras pa/_lha bud med rgan mo de 'di lags so/_/
[\[242a.3\]]rgyal pos smras pa/_khyod kyis mu tig gi chun po 'di smyug ma la btags te bzhag pa bden nam/_rgan mos smras pa/_lha mad do/_/rgyal pos smras pa/_khyod de la 'dod pa ma skyes sam/_rgan mos smras pa/_lha bdag gis bcom ldan 'das yang dag par 
[\[242a.4\]]rdzogs pa'i sangs rgyas 'od srung gi spyan snga nas skyabs su mchi ba dang /_bslab pa'i gzhi dag blangs pas bdag gzhan gyi rdzas la 'dod pa'i chos skyed par ga la 'gyur/_rgyal po dga' nas des de la mu tig gi chun po de nyid bya dgar byin te/_khyod kyir gyur gyi song shig 
[\[242a.5\]]ces smras so/_/rgan mo des mu tig gi chun po de khyer te btsongs nas/_bcom ldan 'das yang dag par rdzogs pa'i sangs rgyas 'od srung gi mchod rten la mchod pa dang /_bsnyen bkur byas te zhabs gnyis la gtugs nas smon lam 'di skad ces/_bdag dge 
[\[242a.6\]]ba'i rtsa ba 'dis nor chud mi za bar gyur cig ces btab bo/_/dge slong dag de'i tshe de'i dus na bud med rgan mo gang yin pa de ni [{]ri dgas [,]ri dwags [}]'dzin gyi ma sa ga 'di nyid yin te/_'dis de'i tshe smon lam de ltar btab pa'i las de'i rnam par smin pas nor chud mi za bar gyur to/_/
[\[242a.7\]]dge slong dag de ltar na las gcig tu gnag pa rnams kyi rnam par smin pa yang gcig tu gnag pa yin/_las gcig tu dkar ba rnams kyi rnam par smin pa yang gcig tu dkar ba yin/_las 'dren ma rnams kyi rnam par smin pa yang 'dren ma yin no/_/dge slong 
[\[242b\]]
[\[242b.1\]]dag de lta bas na las gcig tu gnag pa dang /_'dren ma rnams spangs te las gcig tu dkar ba rnams la btsal bar bya ste/_dge slong dag khyed kyis de ltar bslab par bya'o/_/longs pa'i gzhir gtogs pa'i ltung byed de lnga bcu rtsa dgu pa rdzogs [{]s+ho[,]so[}]//_//
[\[242b.2\]]'dul ba rnam par 'byed pa/_bam po drug bcu pa/_sangs rgyas bcom ldan 'das rgyal po'i khab na 'od ma'i tshal/_ka lan da ka'i gnas na bzhugs so/_/rgyal po'i khab na chu dron gsum yod pa gcig tu ni ma ga d+hAr byung ba'i rgyal po bzo sbyangs gzugs 
[\[242b.3\]]can snying po khrus byed/_gnyis par ni btsun mo'i 'khor khrus byed/_gsum par ni grong rdal gyi mi dang yul gyi mi dag khrus byed do/_/ma ga d+hAr byung ba'i rgyal po bzo sbyangs gzugs can snying pos bsams pa/_bdag gis bcom ldan 'das nyan thos kyi 
[\[242b.4\]]dge 'dun dang bcas pa la rnam pa du ma'i sgo nas yo byad thams cad kyis bstabs na khrus kyis ma bstabs kyis/_bdag gis bcom ldan 'das nyan thos kyi dge 'dun dang bcas pa la khrus kyis bstabs par bya'o snyam du rig nas/_bcom ldan 'das ga la ba der 
[\[242b.5\]]song ste phyin nas/_bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/_/mtha' gcig tu 'dug nas/_bcom ldan 'das la ma ga d+hAr byung ba'i rgyal po bzo sbyangs gzugs can snying pos 'di skad ces gsol to/_/btsun 
[\[242b.6\]]pa rgyal po'i khab 'di na chab dron gsum mchis pa gcig tu ni bdag khrus bgyid/_gnyis par ni mchis 'brang gi 'khor khrus bgyid/_gsum par ni grong rdal gyi mi dang yul mi dag khrus bgyid na/_btsun pa gang du bdag khrus bgyid pa der 'phags pa dag 
[\[242b.7\]]kyang khrus mdzad cing /_gang gi tshe 'phags pa dag khrus mdzad pa de'i tshe na bdag sdod par bgyid la/_gang gi tshe bdag khrus bgyid pa de'i tshe yang 'phags pa bdag gis gzhes par mdzad du gsol/_gang du mchis 'brang gi 'khor khrus bgyid pa der yang 'phags ma 
[\[243a\]]
[\[243a.1\]]dag khrus mdzad cing /_gang gi tshe 'phags ma dag khrus mdzad pa de'i tshe yang mchis 'brang gi 'khor sdod par bgyid la/_gang gi tshe mchis 'brang gi 'khor khrus bgyid pa de'i tshe yang 'phags ma dag gis gzhes par mdzad du gsol/_bcom ldan 
[\[243a.2\]]'das kyis ma ga d+hAr byung ba'i rgyal po bzo sbyangs gzugs can snying po la cang mi gsung bas gnang ngo /_/de nas ma ga d+hAr byung ba'i rgyal po bzo sbyangs gzugs can snying po bcom ldan 'das kyis cang mi gsung bas gnang bar rig nas/_bcom ldan 'das kyi zhabs 
[\[243a.3\]]gnyis la mgo bos phyag 'tshal te/_bcom ldan 'das kyi spyan snga nas song ngo /_/drug sde dag la blo skyes pa/_dga' bo nye dga' ma ga d+hAr byung ba'i rgyal po bzo sbyangs gzugs can snying po dad pa dang ldan pa ni yin na dad pa ji lta bu dang ldan pa bltas khrus byed du 'dong ngo zhes 
[\[243a.4\]]de dag der khrus byed du dong nas/_de dag gis smras pa/_dga' bo nye dga' gal te bdag cag thams cad cig car khrus byas na myur du zin par 'gyur gyis/_gnyis kyis khrus bya zhing bzhis grogs bya'o/_/de'i 'og tu gnyis kyis khrus bya zhing bzhis grogs bya'o/_/
[\[243a.5\]]de'i 'og tu yang gnyis kyis khrus bya zhing bzhis grogs bya'o/_/de ltar bya'o zhes de dag las gnyis kyis khrus bya bar brtsams te bzhi grogs byed cing 'dug go/_/de'i tshe ma ga d+hAr byung ba'i rgyal po bzo sbyangs gzugs can snying po yang der khrus byed du 'phags nas des mi 
[\[243a.6\]]gsang la gtogs pa la smras pa/_kwa'e nang rje song la da ltar sus khrus byed ltos shig_/mi des lha bka' bzhin 'tshal zhes ma ga d+hAr byung ba'i rgyal po bzo sbyangs gzugs can snying po las mnyan nas der song ste bltas na/_ji tsam na drug sde dag khrus byas pa mthong 
[\[243a.7\]]nas de rgyal po'i gan du song ste smras pa/_lha 'phags pa drug sde dag khrus bgyid do/_/rgyal pos smras pa/_khri'u tshugs shig dang bsdad par bya'o/_/des khri'u btsugs nas rgyal po bsdad pa dang /_ji tsam na yun ring zhig lon nas rgyal pos yang mi gsang la 
[\[243b\]]
[\[243b.1\]]gtogs pa la smras pa/_kwa'e nang rje song la da ltar su khrus byed ltos shig_/mi des lha bka' bzhin 'tshal zhes ma ga d+hAr byung ba'i rgyal po bzo sbyangs gzugs can snying po las mnyan nas der song ste bltas na/_ji tsam na yang drug sde dag khrus byed pa mthong nas de rgyal 
[\[243b.2\]]po'i gan du song ste smras pa/_lha 'phags pa drug sde de dag nyid khrus bgyid do/_/rgyal po yang khri'u btsugs pa de nyid la bsdad pa dang /_ji tsam na yun ring zhig lon nas yang rgyal pos mi gsang la gtogs pa la smras pa/_kwa'e nang rje song la da ltar su khrus byed ltos 
[\[243b.3\]]shig_/mi des lha bka' bzhin 'tshal zhes ma ga d+hAr byung ba'i rgyal po bzo sbyangs gzugs can snying po las mnyan nas der song ste bltas na/_ji tsam na da dung yang drug sde dag khrus byed pa mthong nas de'i rgyal po'i gan du song ste smras pa/_lha da dung yang 'phags pa drug sde 
[\[243b.4\]]de dag nyid khrus bgyid do/_/rgyal pos smras pa/_shes ldan dag 'o na ni de dag yun ring por nga la tho 'tsham par byed kyis chu 'on cig dang dbang bskur ba'i khrus kyis khrus bya'o/_/de dag gis chu blangs nas rgyal pos de nyid du dbang bskur ba'i khrus kyis khrus byas nas 
[\[243b.5\]]bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te/_chos mnyan pa ma mnyan pa kho nar bcom ldan 'das kyi spyan snga nas song ngo /_/de nas bcom ldan 'das kyis tshe dang ldan pa kun dga' bo la bka' stsal pa/_kun 
[\[243b.6\]]dga' bo ci'i phyir rgyal po gzugs can snying po chos mnyan pa ma mnyan par song /_btsun pa rgyal po gzugs can snying po 'di drug sde dag gis tho btsams so/_/ci'i phyir/_des skabs de rgyas par gsol to/_/de nas bcom ldan 'das 'di snyam du dgongs te/_nyes 
[\[243b.7\]]dmigs gang ci byung ba de ni dge slong dag khrus byed pa las gyur pas/_de'i phyir dge slong rnams kyis khrus mi bya'o snyam du dgongs nas bka' stsal pa/_de lta bas na dge slong rnams kyis khrus mi bya'o/_/bcom ldan 'das kyis dge slong rnams kyis khrus mi bya'o zhes bka' 
[\[244a\]]
[\[244a.1\]]stsal nas/_dge slong dag phyin chad khrus mi byed pas de dag dri ma'i rdzab kyis gos pa'i lus dri nga bar gyur nas bram ze dang khyim bdag gis smras pa/_'phags pa dag dri nga ba 'di su lags/_dge slong rnams kyis smras pa/_kho bo cag go/_/'phags 
[\[244a.2\]]pa dag ci'i slad du khrus mi mdzad/_bcom ldan 'das kyis ma gnang ngo /_/ci khyed cag dri ma'i rdzab 'chang bas dag par 'gyur ram zhes zer ba'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_de lta bas na 
[\[244a.3\]]zla ba phyed phyed cing khrus bya bar gnang ngo /_/bcom ldan 'das kyis zla ba phyed phyed cing khrus bya'o zhes bka' stsal nas so ga'i dus la bab pa dang /_dge slong dag tsha bas snyom nas de dag skya bo bseng bseng por gyur cing rid pa dang /_nyam chung ba dang /_rke ba dang /_lus ma thob 
[\[244a.4\]]par gyur nas bram ze dang khyim bdag dad pa can dag gis smras pa/_'phags pa dag ci'i slad du khyed skya bo bseng bseng por gyur cing rid pa dang /_nyam chung ba dang /_rke ba dang /_lus ma thob par gyur/_dge slong rnams kyis smras pa/_tsha bas snyom mo/_/ci'i slad du khrus 
[\[244a.5\]]mi mdzad/_bcom ldan 'das kyis ma gnang ngo zhes zer ba'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_de lta bas na tsha ba'i dus ma gtogs so/_/dge slong dag na bar gyur nas de dag sman pa'i gan du 
[\[244a.6\]]dong ste dris pa/_bzhin [{]bzangs [,]bzang [}]kho bo cag na na kho bo cag la sman ston cig_/des smras pa/_'phags pa dag gdugs re re zhing khrus sten cig dang des sos par 'gyur ro/_/bzhin [{]bzangs [,]bzang [}]bcom ldan 'das kyis ma gnang ngo /_/'phags pa dag khyed kyi ston pa thugs 
[\[244a.7\]]rje dang ldan pas de nyid rkyen du mdzad nas gnang bar 'gyur ba gang lags pa de lta bu'i gnas mchis par 'gyur ro zhes zer ba'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_de lta bas na na ba'i dus ma gtogs so/_/
[\[244b\]]
[\[244b.1\]]dge slong dag gis dge 'dun dang mchod rten gyi las dag byas nas de dag 'jim rdzab kyis gos shing 'bags bzhin du 'khod nas bram ze dang khyim bdag dad pa can dag 'ongs te dris pa/_'phags pa dag ci'i slad du khyed cag 'jim rdzab kyis gos shing 'bags bzhin du 'khod/_khrus 
[\[244b.2\]]mdzad na ci nongs/_bcom ldan 'das kyis ma gnang ngo zhes zer ba'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_de lta bas na las kyi dus ma gtogs so/_/dge slong dag lam du song zhing 'ongs par 
[\[244b.3\]]gyur pa na de dag lus ngal bas glos phab ste nyal ba na bram ze dang khyim bdag dad pa can dag 'ongs te dris pa/_'phags pa dag bstan pa la gcig tu brtsal bar bgyi ba lags na ci'i slad du glos phab ste gzims shing dge ba'i phyogs la tron mi mdzad/_dge slong rnams 
[\[244b.4\]]kyis smras pa/_kho bo cag lam du song zhing 'ongs pas tsha bas snyom nas glos phab ste nyal zhing dge ba'i phyogs la tron byed mi nus par gyur to/_/khrus mdzad na ci nongs/_bcom ldan 'das kyis ma gnang ngo zhes zer ba'i skabs de dge slong rnams kyis bcom ldan 'das la 
[\[244b.5\]]gsol pa dang /_bcom ldan 'das kyis bka' stsal pa/_de lta bas na lam gyi dus ma gtogs so/_/rlung byung nas dge slong dag rdul gyis rdul can du gyur nas de dag de kho na bzhin du 'khod pa na bram ze dang khyim bdag dad pa can dag 'ongs te de dag gis mthong nas dris pa/_
[\[244b.6\]]'phags pa dag ci'i slad du rdul gyis gos shing bzhugs/_khrus mdzad na ci nongs/_bcom ldan 'das kyis ma gnang ngo zhes zer ba'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_de lta bas na rlung 
[\[244b.7\]]gi dus ma gtogs so/_/char bab nas dge slong dag mngon par ldar nas de dag de kho na bzhin du 'khod pa dang bram ze dang khyim bdag dad pa can dag gtsug lag khang du 'ongs te dris pa/_'phags pa dag ci'i slad du char gyis mngon par ldar cing bzhugs/_khrus mdzad 
[\[245a\]]
[\[245a.1\]]na ci nongs/_bcom ldan 'das kyis ma gnang ngo zhes zer ba'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_de lta bas na char gyi dus ma gtogs so/_/rdzi char byung nas dge slong dag lus 
[\[245a.2\]]khra bor gyur nas de dag de kho na bzhin du 'khod pa dang /_bram ze dang khyim bdag dad pa can dag gtsug lag khang du 'ongs te dris pa/_'phags pa dag ci'i slad du lus khra bor gyur cing bzhugs/_khrus mdzad na ci nongs/_bcom ldan 'das kyis ma gnang ngo zhes zer ba'i 
[\[245a.3\]]skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_de lta bas na rdzi char gyi dus ma gtogs so/_/de nas bcom ldan 'das kyis bslab pa 'dod pa dang /_bslab pa la gus pa dang /_bslab pa la yo byad bsnyungs 
[\[245a.4\]]pa'i bsngags pa brjod nas dge slong rnams la de dang mthun pa dang /_de'i shas che ba dang /_de dang 'tsham pa'i chos dang ldan pa'i bka' mchid mdzad nas dge slong rnams la bka' stsal pa/_dge slong dag de lta bas na snga ma ni bcas pa yin la 'di ni gnang ba yin te nga'i nyan thos rnams 
[\[245a.5\]]kyis 'dul ba la bslab pa'i gzhi 'di ltar gdon par bya ste/_bcom ldan 'das kyis zla ba phyed phyed cing khrus bya bar gsungs pa de las 'dums par byed na dus ma gtogs te ltung byed do/_/de la dus ni 'di yin te/_so ga rnams kyi zla ba lhag ma phyed dang gnyis dang /_dbyar rnams 
[\[245a.6\]]kyi dang po dang /_zla ba phyed dang gsum po 'di dag ni tsha ba'i dus so/_/lhag ma ni na ba dus so/_/las dus so/_/lam dus so/_/rlung dus so/_/char dus so/_/rdzi char dus te/_de la de ni dus yin no/_/bcom ldan 'das kyis zhes bya ba ni de bzhin gshegs pa dgra 
[\[245a.7\]]bcom pa yang dag par rdzogs pa'i sangs rgyas kyis so/_/zla ba phyed phyed cing khrus bya bar gsungs pa zhes bya ba ni zla ba ngo phyed phyed la'o/_/de las 'dums par byed na zhes bya ba ni zla ba phyed las 'dums par byed na'o/_/dus ma gtogs te zhes bya ba ni dus bzhag ste'o/_/ltung 
[\[245b\]]
[\[245b.1\]]byed do zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang /_log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba de ma bshags shing so sor ma bshags na dge ba'i chos 
[\[245b.2\]]rnams la sgrib par byed pa ste/_des na ltung byed do zhes gsungs so/_/de la dus ni 'di yin te/_so ga rnams kyi zla ba lhag ma phyed dang gnyis dang /_dbyar rnams kyi dang po dang zla ba phyed dang gsum po 'di dag ni tsha ba'i dus so zhes bya ba la so ga rnams kyi zla ba lhag ma phyed dang 
[\[245b.3\]]gnyis zhes bya ba ni zla ba phyed dang gnyis na dbyar nye bar sgrub pa 'byung bar 'gyur ba ste/_dbyar zla ra ba tshes nas dbyar zla 'bring po nya'i bar gyi zla ba phyed dang gnyis so/_/dbyar rnams kyi dang po zhes bya ba ni gnas par khas blangs pa rnams kyi dang po zla ba gcig ste/_dbyar zla 'bring po 
[\[245b.4\]]tshes bcu drug nas dbyar zla tha [{]chungs [,]chung [}]nya'i bar gyi zla ba gcig go/_/lhag ma ni na ba dus so zhes bya ba ni 'di lta ste/_dge slong na ba khrus ma byas par 'tsho bar mi nus na'o/_/las dus so zhes bya ba ni 'di lta ste/_dge slong gis dge 'dun gyi'am mchod rten gyi las tha na re sde tsam 
[\[245b.5\]]zhig phyags sam/_dkyil 'khor ba mal tsam zhig byug pa na'o/_/lam dus so zhes bya ba ni 'di lta ste/_dge slong dpag tshad gcig tu song ngam dpag tshad phyed du song ste phyir 'ongs na'o/_/rlung dus so zhes bya ba ni 'di lta ste/_tha na rlung gis gos kyi grwa bsgul bar gyur na'o/_/
[\[245b.6\]]char dus so zhes bya ba ni 'di lta ste/_tha na lus la char gyi thigs pa gnyis sam gsum bab par gyur na'o/_/rdzi char dus so zhes bya ba ni 'di lta ste/_tha na rdzi char gyis gos kyi mtha' bsgul bar gyur cing lus la char pa'i thigs pa gnyis sam gsum bab par gyur na'o/_/de la 
[\[245b.7\]]de ni dus yin no zhes bya ba ni de la de ni rjes su mthun pa'i chos yin pa'o/_/de la ltung bar ji ltar 'gyur zhe na/_dge slong gis dbang bskur ba'i khrus kyis khrus byed na de dus byin gyis brlab par bya'o/_/dus byin gyis ma brlabs par khrus byed na ji srid du chus lte bar ma son gyi 
[\[246a\]]
[\[246a.1\]]bar du nyes byas su 'gyur la chus lte bar son na ltung byed du 'gyur ro/_/dge slong gis 'jug pa'i khrus kyis khrus byed na des dus byin gyis brlab par bya'o/_/dus byin gyis ma brlabs par khrus byed na ji srid du chus lte bar ma son gyi bar du nyes byas su 'gyur la/_chus 
[\[246a.2\]]lte bar son na ltung byed du 'gyur ro/_/dge slong gis dbang bskur ba'i khrus kyis khrus byas nas 'jug pa'i khrus kyis khrus byed na des dus byin gyis brlab par bya'o/_/dus byin gyis ma brlabs par khrus byed na ji srid du chus lte bar ma son gyi bar du nyes byas su 'gyur la/_chus lte bar 
[\[246a.3\]]son na ltung byed du 'gyur ro/_/dge slong gis 'jug pa'i khrus kyis khrus byas nas dbang bskur ba'i khrus kyis khrus byed na des dus byin gyis brlab par bya'o/_/dus byin gyis ma brlabs par khrus byed na ji srid du chus lte bar ma son gyi bar du nyes byas su 'gyur la/_chus lte bar son 
[\[246a.4\]]na ltung byed du 'gyur ro/_/dge slong gis chu grang mos khrus byed na des dus byin gyis brlab par bya'o/_/dus byin gyis ma brlabs par khrus byed na ji srid du chus lte bar ma son gyi bar du nyes byas su 'gyur la/_chus lte bar son na ltung byed du 'gyur ro/_/dge slong gis chu dron 
[\[246a.5\]]mos khrus byed na des dus byin gyis brlab par bya'o/_/dus byin gyis ma brlabs par khrus byed na ji srid du chus lte bar ma son gyi bar du nyes byas su 'gyur la/_chus lte bar son na ltung byed du 'gyur ro/_/dge slong gis chu grang mos khrus byas nas chu dron mos khrus byed na 
[\[246a.6\]]des dus byin gyis brlab par bya'o/_/dus byin gyis ma brlabs par khrus byed na ji srid du chus lte bar ma son gyi bar du nyes byas su 'gyur la/_chus lte bar son na ltung byed du 'gyur ro/_/dge slong gis chu dron mos khrus byas nas chu grang mos khrus byed na des dus byin gyis 
[\[246a.7\]]brlab par bya'o/_/dus byin gyis ma brlabs par khrus byed na ji srid du chus lte bar ma son gyi bar du nyes byas su 'gyur la/_chus lte bar son na ltung byed du 'gyur ro/_/dge slong gis chu klung dal gyis 'bab par khrus byed na des dus byin gyis brlab par bya'o/_/dus 
[\[246b\]]
[\[246b.1\]]byin gyis ma brlabs par khrus byed na ji srid du chus lte bar ma son gyi bar du nyes byas su 'gyur la/_chus lte bar son na ltung byed du 'gyur ro/_/dge slong gis chu klung drag tu 'bab par khrus byed na des dus byin gyis brlab par bya'o/_/dus byin gyis ma brlabs par 
[\[246b.2\]]khrus byed na ji srid du chus lte bar ma son gyi bar du nyes byas su 'gyur la/_chus lte bar son na ltung byed du 'gyur ro/_/dge slong gis chu klung dal gyis 'bab par khrus byas nas/_chu klung drag tu 'bab par khrus byed na des dus byin gyis brlab par bya'o/_/dus byin 
[\[246b.3\]]gyis ma brlabs par khrus byed na ji srid du chus lte bar ma son gyi bar du nyes byas su 'gyur la/_chus lte bar son na ltung byed du 'gyur ro/_/dge slong gis chu klung drag tu 'bab par khrus byas nas/_chu klung dal gyis 'bab par khrus byed na des dus byin gyis brlab par bya'o/_/
[\[246b.4\]]dus byin gyis ma brlabs par khrus byed na ji srid du chus lte bar ma son gyi bar du nyes byas su 'gyur la/_chus lte bar son na ltung byed du 'gyur ro/_/dge slong dag chu klung rgal ba na de dag 'gyod par gyur nas/_bcom ldan 'das kyis bka' stsal pa/_'di la 'gyod 
[\[246b.5\]]par mi bya bar/_gal te khrus byed par 'dod na dus byin gyis brlabs te khrus bya'o/_/dge slong dag bskam sa'o snyam nas chur zhugs pa dang de dag der ltung zhing de dag 'gyod pa skyes nas/_bcom ldan 'das kyis bka' stsal pa/_'di la 'gyod par mi bya 
[\[246b.6\]]bar gal te khrus byed par 'dod na dus byin gyis brlabs te khrus bya'o/_/de bzhin du dge slong dag 'chag sa na yengs pas chur ltung ba dang /_brgyal ba la chus btab pa na de dag 'gyod par gyur nas/_bcom ldan 'das kyis bka' stsal pa/_'di la 'gyod par mi 
[\[246b.7\]]bya bar gal te khrus byed par 'dod na dus byin gyis brlabs te khrus bya'o/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/khrus byed pa'i ltung byed de drug bcu pa rdzogs [{]s+ho[,]so[}]//_//
[\[247a\]]
[\[247a.1\]]sdom la/_dud 'gro 'gyod pa sor mo dang /_/rtse dang lhan cig sngangs byed dang /_/sbed dang rdeng med gzhi med dang /_/skyes pa med par lam 'gro ba'o/_/sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba 
[\[247a.2\]]na bzhugs so/_/tshe dang ldan pa 'char ka snga dro sham thabs bgos lhung bzed dang chos gos thogs te mnyan yod du bsod snyoms la zhugs nas der bsod snyoms brgyus te 'phong gi dpong sa mthong nas des der zhugs pa dang /_'phong gi slob dpon ni med khye'u dag 'khod nas 
[\[247a.3\]]des khye'u dag la dris pa/_khye'u dag ci byed de dag gis smras pa/_'phags pa 'phong slob po 'char kas smras pa/_bu dag legs te khyod kyis sgyu rtsal mchog la rgal to bltas g.yon 'phongs dang /_g.yas 'phongs dang mda' lnga 'phang ba byos shig_/de dag gis g.yon 
[\[247a.4\]]'phongs dang /_g.yas 'phongs dang /_mda' lnga 'phang bar bya bar brtsams pa dang /_de lag pa gnyis 'dril bar byed/_bzhin sgyur bar byed do/_/de dag gis smras pa/_'phags pa ci'i slad du phyag gnyis 'dril bar mdzad/_zhal sgyur bar mdzad/_'char kas smras 
[\[247a.5\]]pa/_da dung khyed cag gi slob dpon gyis kyang mi shes na khyed cag gis lta shes par 'gyur re skan/_de dag gis smras pa/_'phags pa 'di la mkhyen pa cung zad mnga' 'am/_'char kas smras pa/_sa'i steng na kho bos mi shes pa'i bzo'i gnas dang las kyi gnas gang yod/_
[\[247a.6\]]de dag gis smras pa/_'phags pa g.yar snga brim gyis g.yon 'phongs dang g.yas 'phongs dang /_mda' lnga 'phang ba mdzad du gsol/_'char kas smras pa gzhu 'on cig de dag gis gzhu phul ba dang /_'char kas smras pa/_gzhu 'di ni ras bal gyi gzhu 'dra la gzhu 
[\[247a.7\]]gzhan 'on cig_/de dag gis gzhu gnyis pa dang /_gsum pa phul ba dang 'char kas smras pa/_gzhu 'di dag kyang ras bal gyi gzhu 'dras khyed kyis slob dpon gyi gzhu 'on cig de dag gis slob dpon gyi gzhu phul ba dang 'char kas smras pa/_'di yang tshod yod pa zhig 
[\[247b\]]
[\[247b.1\]]go zhes des gzhu de ras bal gyi gzhu bzhin du bdungs te rgyud sgra sbrengs pa dang /_steng gi nam mkha' la bya rog gi tshogs rgyu bar brtsams nas 'char kas smras pa/_ji lta je bya rog 'di'i rkub tu bsnun la khar dbyung bar bya'am/_'on te khar bsnun la rkub tu dbyung bar bya de dag gis 
[\[247b.2\]]smras pa/_'phags pa rkub tu bsnun la khar dbyung du gsol/_'char kas shar phyogs kyi steng gi nam mkha' la mda' gcig 'phangs shing lho dang nub dang /_byang phyogs kyi steng gi nam mkha' la yang mda' re re 'phang ba dang /_bya rog des kha gyen du phyogs te 'gro bar brtsams 
[\[247b.3\]]nas/_'char kas de'i phyi bzhin mda' gcig 'phangs pas rkub tu bsnun te khar phyungs nas bya rog de sa la lhung ba dang /_de dag ya mtshan skyes nas sems khong du chud cing 'khod do/_/'char kas smras pa/_bu dag bzo 'di ltar bslab par bya ba'am yang na slob dpon gzhan 
[\[247b.4\]]btsal bar bya'i 'bras bu med pa'i sbun pa phyar zhing 'khod de ci rung zhes smras te song ngo /_/de dag sems khong du chud cing 'khod pa dang ji tsam na de dag gi slob dpon 'ongs nas des smras pa/_khye'u dag ci'i phyir sems khong du chud cing 'khod/_g.yon 'phongs dang /_g.yas 
[\[247b.5\]]'phongs dang /_mda' lnga 'phang ba byos shig de dag lag pa gnyis 'dril bar byed/_bzhin sgyur bar byed pa dang slob dpon gyis smras pa/_khye'u dag sngon ma byung ba'i rnam par 'gyur ba 'di lta bu byung na 'dir 'ga' zhig 'ong bar ma gyur tam mchis so/_/su 'phags pa 'char 
[\[247b.6\]]ka'o des ci byas/_mda' lnga 'phang ba bgyi nas bya rog 'di'i rkub tu bsnun nas khar phyung ngo /_/des smras pa khye'u dag byang chub sems dpa' 'phong gi dpong sa gang du 'phong bslabs par gyur pa der des kyang bslabs te gal te de rab tu byung bar ma gyur na 'dzam bu'i gling mtha' dag 
[\[247b.7\]]tu 'phong gi slob dpon gyi mchog tu 'gyur ro/_/'on kyang kho bos ci shes pa re zhig kho bo las slobs la lhag ma gzhan las slobs shig_/des bsams pa de yang dang yang du bdag la mtho 'tsham par 'gyur bas bdag gis de mi dga' bar bya'o snyam nas des khye'u de dag 
[\[248a\]]
[\[248a.1\]]la smras pa/_khye'u dag khyed cag phyogs dang phyogs mtshams rnam su btsun pa 'char ka'i sgra'i tshogs snyan pa rgya chen po grags par 'dod dam de dag gis smras pa/_'tshal lo des smras pa/_gang gi tshe 'phags pa 'char ka bsod snyoms la zhugs pa de'i tshe 
[\[248a.2\]]na khyed kyis bya rog gi ro 'di smyug ma ring po'i rtse mo la thogs te de'i phyi bzhin phyi bzhin rjes su song la mi'o cog la 'di skad ces 'phags pa 'char kas mda' lnga 'phang ba 'di lta bu byas te bya rog 'di'i rkub tu bsnun nas khar phyung ba la ltos shig ces sgrogs la/_
[\[248a.3\]]gal te phyir log shig_/ces zer na yang ma log shig_/phyi de nyin par tshe dang ldan pa 'char ka snga dro sham thabs bgos/_lhung bzed dang chos gos thogs te mnyan yod du bsod snyoms la zhugs pa dang /_khye'u de dag gis de mthong nas de dag gis/_bya rog gi 
[\[248a.4\]]ro de smyug ma ring po'i rtse mo la btags te/_tshe dang ldan pa 'char ka'i phyi bzhin phyi bzhin rjes su song nas mi'o cog la 'di skad ces 'phags pa 'char kas mda' lnga 'phang ba 'di lta bu byas pas bya rog 'di'i rkub tu bsnun nas khar phyung ba la ltos zhes bsgrags pa 
[\[248a.5\]]dang /_'char kas de dag mthong nas des smras pa/_khye'u dag ci'i phyir kho bo la mtho 'tsham par byed phyir log shig_/'on kyang de dag phyir ma log na yang de skad sgrog par byed nas bram ze dang khyim bdag dag shes ldan dag shAkya'i bu'i dge sbyong 'di dag ni 
[\[248a.6\]]srog gcod par byed pa ste/_srog gcod pa las ma log_/ma spangs/_so sor ma spangs pa yin no/_/shes ldan dag shAkya'i bu'i dge sbyong sems can gang gi pags pa yang dgos par mi rung /_sha dang /_rgyus pa dang /_rus pa yang dgos par mi rung 
[\[248a.7\]]ba 'di lta bu yang gsod par byed pa la ltos/_su zhig dge sbyong mgo reg 'di dag la bsod snyoms sbyin pa dang bya bar sems zhes smod par byed/_phyar ka gtong bar byed/_kha zer bar byed pa'i skabs de dge slong rnams kyis bcom ldan 'das la gsol to/_/
[\[248b\]]
[\[248b.1\]]de nas bcom ldan 'das kyis byung ba 'di dang /_gleng gzhi 'di dang skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa 
[\[248b.2\]]yang snga ma bzhin te/_sangs rgyas bcom ldan 'das kyis 'char ka la rmas pa/_'char ka khyod kyis mi mdzes pa de lta bu de byas pa bden nam/_btsun pa mad do/_/sangs rgyas bcom ldan 'das kyis dge sbyong gi tshul ma yin pa/_rjes su mthun pa ma yin pa/_
[\[248b.3\]]rung ba ma yin pa/_tshul dang mthun pa ma yin pa de ni rab tu byung bas bya ba ma yin no zhes rnam par smad pa mdzad do/_/de nas bcom ldan 'das kyis rnam grangs du mas rnam par smad nas dge slong rnams la bka' stsal pa/_dge slong dag de lta bas na phan yon bcu yang 
[\[248b.4\]]dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge slong gang bsams bzhin du dud 'gro'i skye 
[\[248b.5\]]gnas su gtogs pa'i srog chags gsod na ltung byed do/_/yang dge slong gang zhes bya ba ni 'char ka'am/_gzhan yang de lta bu gang yin pa'o/_/bsams bzhin du zhes bya ba ni rnam par brtags nas so/_/dud 'gro'i skye gnas su gtogs pa'i srog chags zhes bya 
[\[248b.6\]]ba ni bya rog gam gzhan yang de lta bu gang yin pa'o/_/gsod na zhes bya ba ni de'i srog gcod par byed na'o/_/ltung byed do/_/zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang /_log par ltung ba dag tu sreg par byed/_
[\[248b.7\]]'tshod par byed/_ltung bar byed pa'o/_/gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/_des na ltung byed do zhes gsungs so/_/de la ltung bar ji ltar 'gyur zhe na//_//bar sdom la/_bdag 
[\[249a\]]
[\[249a.1\]]nyid kyis ni zin pa dang /_/phyi rol du ni 'phangs pa dang /_/gnyi ga dang ni ldan pa ni/_/sde tshan yang dag bsdus pa yin/_/ji ltar bdag nyid kyis zin pas she na/_dge slong gis dud 'gro'i skye gnas su gtogs pa'i sems can la bsad pa'i sems kyis 
[\[249a.2\]]'di ltar brtsams pa 'dis 'di dus byed par gyur cig snyam pas sor mo gcig gis snun par byed cing /_de yang rtsom pa des dus byed na dge slong la ltung byed du 'gyur ro/_/des de'i tshe ma yin yang des de'i 'og tu na dge slong la ltung byed du 'gyur ro/_/des de'i 
[\[249a.3\]]tshe yang ma yin la des de'i 'og tu yang ma yin na dge slong la sbyor ba snga ma de nyid kyis nyes byas su 'gyur ro/_/sor mo gcig gis ji lta ba de bzhin du 'di ltar rtsom pa 'dis 'di dus byed par gyur cig snyam pas sor mo gnyis kyis sam gsum gyis sam/_
[\[249a.4\]]bzhis sam/_lngas sam/_khu tshur gyis sam/_gru mos sam/_phrag pas sam/_mgo bos sam/_glos sam/_rked pas sam/_brlas sam/_pus mos sam/_rje ngar gyis sam/_long bus sam/_rkang mthil gyis sam/_tha na rkang pa'i mthe bos snun par 
[\[249a.5\]]byed cing de yang rtsom pa des dus byed na dge slong la ltung byed du 'gyur ro/_/des de'i tshe ma yin yang /_des de'i 'og tu na dge slong la ltung byed du 'gyur ro/_/des de'i tshe yang ma yin la des de'i 'og tu yang ma yin na dge slong la sbyor ba snga ma de nyid kyis nyes byas su 'gyur 
[\[249a.6\]]te/_de ltar bdag nyid kyis zin pas so/_/ji ltar phyi rol du 'phangs pas she na/_dge slong gis dud 'gro'i skye gnas su gtogs pa'i sems can la bsad pa'i sems kyis 'di ltar rtsom pa 'dis 'di dus byed par gyur cig snyam pas mdas snun par byed cing de 
[\[249a.7\]]yang rtsom pa des dus byed na dge slong la ltung byed du 'gyur ro/_/des de'i tshe ma yin yang des de'i 'og tu na dge slong la ltung byed du 'gyur ro/_/des de'i tshe yang ma yin la des de'i 'og tu yang ma yin na dge slong la sbyor ba snga ma de nyid kyis nyes byas su 'gyur ro/_/
[\[249b\]]
[\[249b.1\]]mdas ji lta ba de bzhin du 'di ltar rtsom pa 'dis 'di dus byed par gyur cig snyam pas lcags mdas sam/_mda' phyed lcags las byas pas sam/_ste'u ka mas sam/_mde'u be'u so lta bus sam/_mde'u zur bzhi mas sam/_mde'u kar bI ra'i lo ma lta bus sam/_
[\[249b.2\]]mde'u bye'u snying mas sam/_'khor los sam/_rdo rje rtse gcig pas sam/_mda' bo ches sam/_mtshon rtse gcig pas sam/_tha na rgya shug gi 'bras bus snun par byed cing /_de yang rtsom pa des dus byed na dge slong la ltung byed du 'gyur ro/_/des de'i tshe ma yin 
[\[249b.3\]]yang des de'i 'og tu na dge slong la ltung byed du 'gyur ro/_/des de'i tshe yang ma yin la des de'i 'og tu yang ma yin na dge slong la sbyor ba snga ma de nyid kyis nyes byas su 'gyur ro/_/de ltar phyi rol tu 'phangs pas so/_/ji ltar de gnyi ga dang ldan pas she na/_dge slong 
[\[249b.4\]]gis dud 'gro'i skye gnas su gtogs pa'i srog chags la bsad pa'i sems kyis 'di ltar rtsom pa 'dis 'di dus byed par gyur cig snyam pas ral gris snun par byed cing de yang rtsom pa des dus byed na dge slong la ltung byed du 'gyur ro/_/des de'i tshe ma yin yang 
[\[249b.5\]]des de'i 'og tu na dge slong la ltung byed du 'gyur ro/_/des de'i tshe yang ma yin la des de'i 'og tu yang ma yin na/_dge slong la sbyor ba snga ma de nyid kyis nyes byas su 'gyur ro/_/ral gris ji lta ba de bzhin du 'di ltar rtsom pa 'dis 'di dus byed par gyur cig 
[\[249b.6\]]snyam pas shang lang gis sam/_ral gri so gcig pas sam/_ral gri so gnyis pas sam/_mdung gis sam/_'phang mdung gis sam/_kyo ba kha brag gis sam/_tsha lcag gis sam/_tha na rtswa mdas snun par byed cing de yang rtsom pa des dus byed na dge 
[\[249b.7\]]slong la ltung byed du 'gyur ro/_/des de'i tshe ma yin yang des de'i 'og tu na dge slong la ltung byed du 'gyur ro/_/des de'i tshe yang ma yin la des de'i 'og tu yang ma yin na dge slong la sbyor ba snga ma de nyid kyis nyes byas su 'gyur te/_de ltar de gnyi ga dang ldan 
[\[250a\]]
[\[250a.1\]]pas so/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/dud 'gro gsod pa'i ltung byed de drug bcu rtsa gcig pa rdzogs [{]s+ho[,]so[}]//_//sangs rgyas bcom ldan 'das mnyan yod na rgyal 
[\[250a.2\]]byed kyi tshal mgon med zas sbyin gyi kun dga' ra ba na bzhugs so/_/gang gi tshe tshe dang ldan pa maud gal gyi bu chen pos nye ba 'khor la sogs pa sar pa skyes phran gzhon nu bcu bdun sde'i tshogs dag rab tu phyung rdzogs par bsnyen par byas pa de'i tshe na de dag drug sde dag la 
[\[250a.3\]]sten par byed/_snyen par byed bsnyen bkur byed do/_/de nas tshe dang ldan pa 'char kas bcu bdun sde dag la smras pa/_bcu bdun sde dag tshur shog_/'di dang 'di gyis shig_/de dag gis smras pa/_khyod kho bo cag gi slob dpon yin nam/_mkhan po yin nam ci mi 
[\[250a.4\]]byed do/_/'char kas smras pa/_glen pa dag 'o na gzhan ci byed ces des gnya' ba dag nas bzung ste phyi rol du bskrad do/_/de dag gis smras pa/_tshe dang ldan pa dag bdag cag drug sde dag gis gang cung zad brnyas par gyur pa de dag thams cad ni bdag cag thos pa nyung ba las 
[\[250a.5\]]gyur pa yin gyis je thos pa 'dzin du 'dod dang des na phyin cad drug sde dag la cung zad kyang dri mi dgos par 'gyur ro/_/zhes de dag dge slong zhig gi gan du dong ste smras pa btsun pa bdag cag klog tu stsol cig_/des de dag la thabs yin no zhes smras nas/_de dag gis de'i gan 
[\[250a.6\]]du bklag par brtsams so/_/nye [{]dga'as [,]dgas [}]smras pa/_btsun pa 'char ka bcu bdun sde dag de bar bdag cag la sten par mi byed/_snyen par mi byed/_bsnyen bkur mi byed do/_/'char kas smras pa/_kho bos de dag bskrad nas da ltar thos pa 'dzin par brtsams so/_/
[\[250a.7\]]btsun pa 'char ka khyod kyis bdag cag gis sbrul nyal ba lcag gis gzhus so/_/ji srid du glen pa de dag thos pa nyung ba de srid du de dag bdag cag la sten par byed/_snyen par byed/_bsnyen bkur byed kyis/_gang gi tshe de dag thos pa mang por gyur cing mdo sde 'dzin pa 
[\[250b\]]
[\[250b.1\]]dang /_'dul ba 'dzin pa dang /_ma mo 'dzin pa dang /_gdug cing pha rol gnon par gyur pa de'i tshe na de dag bdag cag la gnod pa bya bar sems par 'gyur ro/_/'char kas smras pa/_kho bos de dag ci nas kyang thos pa 'dzin par mi 'gyur ba dang /_thos pa bzung ba las kyang 
[\[250b.2\]]yongs su nyams par 'gyur ba de ltar bya'o zhes de dag gi gan du song ste 'di skad ces smras so/_/kye bcu bdun sde dag shin tu brtson 'grus brtsams sam/_de dag gis smras pa/_brtsams so/_/brtson 'grus kyis ci bya/_thos pa bzung ngo /_/thos pa bzung bas cir 
[\[250b.3\]]'gyur/_mang du thos par 'gyur ro/_/mang du thos pas cir 'gyur/_dbang po yongs su smin par 'gyur ro/_/dbang po yongs su smin pas cir 'gyur/_nges pa la 'jug pa dang /_zag pa zad par 'gyur ro/_/khyed nges pa la 'jug pa dang /_zag pa zad par 
[\[250b.4\]]'gyur re skan/_btsun pa 'char ka kho bo cag mtshams med pa'i las dag byas pa'am/_dge ba'i rtsa ba chad pa yin nam ci/_khyed cag 'tshams med pa'i las dag byas pa yang ma yin/_dge ba'i rtsa ba chad pa yang ma yin mod kyi 'on kyang khyed kyis bcom ldan 
[\[250b.5\]]'das kyis yang dge slong gang gang zag lo nyi shu ma lon pa dag dge slong gi dngos por rdzogs par bsnyen par byed na gang zag de yang rdzogs par bsnyen par mi 'gyur la/_dge slong de dag kyang smad par 'gyur ro/_/zhes gsungs pa ma thos sam/_khyed cag lo nyi shu ma lon 
[\[250b.6\]]par rdzogs par bsnyen pas khyed cag nges pa la 'jug pa dang /_zag pa zad par 'gyur re skan/_de dag gis de thos nas sems khong du chud cing 'khod pa dang /_de dag gi slob dpon 'ongs nas des smras pa/_gzhon nu dag ci'i phyir sems khong du chud cing 'khod/_
[\[250b.7\]]tshur shog la thos pa zung shig_/de dag gis smras pa/_slob dpon thos pa bzung bas cir 'gyur/_mang du thos par 'gyur ro/_/mang du thos pas cir 'gyur/_dbang po yongs su smin par 'gyur ro/_/dbang po yongs su smin pas cir 'gyur/_nges pa 
[\[251a\]]
[\[251a.1\]]la 'jug pa dang /_zag pa zad par 'gyur ro/_/de dag gis smras pa/_slob dpon bdag cag nges pa la 'jug pa dang /_zag pa zad par 'gyur re skan/_khyed cag mtshams med pa'i las dag byas pa dang /_dge ba'i rtsa ba chad pa yin nam ci/_
[\[251a.2\]]de dag gis smras pa/_slob dpon bdag cag mtshams ma mchis pa'i las dag bgyis pa yang ma lags/_dge ba'i rtsa ba chad pa yang ma lags mod kyi/_'on kyang bcom ldan 'das kyis yang dge slong gang gang zag lo nyi shu ma lon pa dge slong gi dngos por rdzogs 
[\[251a.3\]]par bsnyen par byed na gang zag de yang rdzogs par bsnyen par mi 'gyur la/_dge slong de dag kyang smad par 'gyur ro/_/zhes gsungs pas bdag cag lo nyi shu ma lon par rdzogs par bsnyen pas bdag cag nges pa la 'jug pa dang /_zag pa zad par 'gyur re skan/_
[\[251a.4\]]des smras pa/_khyed kyis de ni thos na bcom ldan 'das kyis las dang po pa la ltung ba med do zhes gsungs pa de ma thos sam/_khyed cag las dang po pa yin pas rdzogs par bsnyen par gyur gyis tshur sheg la lung nos shig_/gzhan yang 'di ltar khyed sus 'gyod pa 
[\[251a.5\]]bskyed/_btsun pa 'char kas so/_/dge slong don nyung ngu dag ci'i phyir dge slong dag bsams bzhin du dge slong la 'gyod pa skyed par byed ces smod par byed/_phyar ka gtong bar byed/_kha zer bar byed pa'i skabs de dge slong rnams kyis bcom ldan 'das la gsol to/_/
[\[251a.6\]]de nas bcom ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs pa yang snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa 
[\[251a.7\]]yang snga ma bzhin te/_sangs rgyas bcom ldan 'das kyis tshe dang ldan pa 'char ka la rmas pa/_'char ka khyod bsams bzhin du dge slong la 'gyod pa skyed par byed pa bden nam/_btsun pa mad do/_/sangs rgyas bcom ldan 'das kyis dge sbyong gi tshul ma yin pa/_
[\[251b\]]
[\[251b.1\]]rjes su mthun pa ma yin pa/_rung ba ma yin pa/_tshul dang mthun pa ma yin pa de ni rab tu byung bas bya ba ma yin no zhes rnam par smad pa mdzad do/_/de nas bcom ldan 'das kyis rnam grangs du mas rnam par smad nas dge slong rnams la bka' stsal pa/_dge 
[\[251b.2\]]slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang 
[\[251b.3\]]dge slong gang bsams bzhin du ci nas kyang dge slong 'di yid tsam zhig kyang bde ba la mi reg par bya'o snyam pa de nyid rkyen du byas te dge slong la 'gyod pa skyed na ltung byed do/_/yang dge slong gang zhes bya ba ni 'char ka'am/_gzhan yang de lta bu gang yin pa'o/_/
[\[251b.4\]]bsams bzhin du zhes bya ba ni rnam par brtags nas so/_/ci nas kyang dge slong 'di yid tsam zhig kyang bde ba la mi reg par bya'o snyam pa zhes bya ba ni tha na yid tsam zhig kyang yid mi dga' bar bya'o snyam pa'o/_/de nyid rkyen du byas te zhes bya ba ni gzhan 
[\[251b.5\]]ma yin pa'o/_/dge slong la zhes bya ba ni chos 'di pa la'o/_/'gyod pa skyed na zhes bya ba ni sems la cung zad 'gyod pa dang /_rnam par 'gyod pa dang /_rab tu 'gyod pa skyed na'o/_/ltung byed do/_/zhes bya ba ni sems can dmyal ba dang /_dud 'gro dang /_
[\[251b.6\]{]yi dgas [,]yi dwags [}]ngan song dang /_ngan 'gro dang /_log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/_des 
[\[251b.7\]]na ltung byed do zhes gsungs so/_/de la ltung bar ji ltar 'gyur zhe na/_dge slong gis dge slong la 'gyod pa skyed pa'i bsam pas gan du song ste 'di skad ces tshe dang ldan pas rgyal po dang /_nor can dang /_tshong dpon dang /_ded dpon che ge mo zhig 
[\[252a\]]
[\[252a.1\]]dran nam zhes dris te/_mi dran no zhes zer nas de ni dus snga ba ma yin gyi tshe dang ldan pa ni dus 'phyi ba yin pas tshe dang ldan pa rdzogs par ma bsnyen cing nyes par rdzogs par bsnyen pas yang rdzogs par bsnyen par bya dgos so zhes smras na dge slong 
[\[252a.2\]]'gyod pa skyes kyang rung ma skyes kyang rung dge slong la ltung byed du 'gyur ro/_/dge slong gis dge slong la 'gyod pa skyed pa'i bsam pas gan du song ste 'di skad ces tshe dang ldan pas zla ba gzas zin pa dang /_nyi ma gzas zin pa che ge mo zhig dran nam zhes dris te/_mi 
[\[252a.3\]]dran no zhes zer nas de ni dus snga ba yin gyis tshe dang ldan pa ni dus 'phyi ba yin pas tshe dang ldan pa rdzogs par ma bsnyen cing nyes par rdzogs par bsnyen pas yang rdzogs par bsnyen par bya dgos so zhes smras na dge slong 'gyod pa skyes kyang rung ma skyes kyang rung dge slong la 
[\[252a.4\]]ltung byed du 'gyur ro/_/dge slong gis dge slong la 'gyod pa skyed pa'i bsam pas gan du song ste 'di skad ces tshe dang ldan pa lo legs pa dang /_lo nyes pa che ge mo zhig dran nam zhes dris te/_mi dran no zhes zer na de ni dus snga ba yin gyi tshe dang ldan pa ni dus 'phyi ba yin 
[\[252a.5\]]pas tshe dang ldan pa rdzogs par ma bsnyen cing nyes par rdzogs par bsnyen pas yang rdzogs par bsnyen par bya dgos so zhes smras na/_dge slong 'gyod pa skyes kyang rung ma skyes kyang rung dge slong la ltung byed du 'gyur ro/_/dge slong gis dge slong la 'gyod pa skyed pa'i 
[\[252a.6\]]bsam pas gan du song ste 'di skad ces tshe dang ldan pa gnas gang du rdzogs par bsnyen ces dris te/_ga ge mo zhig tu'o zhes zer nas gnas de ni mtshams ma bcad pa dang /_dkyil 'khor bar blo mthun par ma byas pa yin pas tshe dang ldan pa rdzogs par ma 
[\[252a.7\]]bsnyen cing nyes par rdzogs par bsnyen pas yang rdzogs par bsnyen par bya dgos so zhes smras na dge slong 'gyod pa skyes kyang rung ma skyes kyang rung dge slong la ltung byed du 'gyur ro/_/dge slong gis dge slong la 'gyod pa skyed pa'i bsam pas gan du song ste 'di 
[\[252b\]]
[\[252b.1\]]skad ces tshe dang ldan pa'i mkhan po ni gang yin/_slob dpon ni gang yin zhes dris te mkhan po ni che ge mo zhig yin/_slob dpon ni che ge mo zhig yin no zhes zer nas/_de gnyis ni tshul khrims 'chal ba yin pas tshe dang ldan pa rdzogs par ma bsnyen cing nyes par rdzogs 
[\[252b.2\]]par bsnyen pas yang rdzogs par bsnyen par bya dgos so zhes smras na dge slong 'gyod pa skyes kyang rung ma skyes kyang rung dge slong la ltung byed du 'gyur ro/_/dge slong gis dge slong la 'gyod pa skyed pa'i bsam pas gan du song ste 'di skad ces tshe dang ldan pa phyogs ga ge mo 
[\[252b.3\]]zhig tu 'gro 'am zhes dris te/_'gro'o zhes zer nas de ni gcan sgo yin pas tshe dang ldan pa pham par 'gyur ba'i ltung ba byung ngo zhes smras na dge slong 'gyod pa skyes kyang rung ma skyes kyang rung dge slong la ltung byed du 'gyur ro/_/dge slong gis dge slong la 'gyod pa 
[\[252b.4\]]skyed pa'i bsam pas gan du song ste 'di skad ces tshe dang ldan pa slob dpon dang /_mkhan po dag gi chos gos dag blangs sam zhes dris te blangs so zhes zer nas tshe dang ldan pas rku sems kyis blangs pas tshe dang ldan pa pham par 'gyur ba'i ltung ba byung ngo zhes 
[\[252b.5\]]smras na dge slong 'gyod pa skyes kyang rung ma skyes kyang rung dge slong la ltung byed du 'gyur ro/_/dge slong gis dge slong la 'gyod pa skyed pa'i bsam pas gan du song ste 'di skad ces tshe dang ldan pas dge 'dun gyi nang du 'du byed thams cad ni mi rtag pa/_chos thams cad ni bdag 
[\[252b.6\]]med pa mya ngan las 'das pa ni zhi ba'o/_/zhes smras sam zhes dris te/_smras so zhes zer nas tshe dang ldan pa mi'i chos bla ma smras pas tshe dang ldan pa pham par 'gyur ba'i ltung ba byung ngo zhes smras na dge slong 'gyod pa skyes kyang rung ma skyes kyang rung dge slong la ltung byed du 
[\[252b.7\]]'gyur ro/_/don gzhan dang /_'dul ba'i yo byad kyis ni ltung ba med do/_/ji ltar don gzhan gyis zhe na 'di lta ste/_dge slong gis dge slong gi gan du song ste 'di skad ces tshe dang ldan pas rgyal po dang /_nor can dang tshong dpon dang /_ded dpon che ge mo zhig dran 
[\[253a\]]
[\[253a.1\]]nam zhes dris te/_mi dran no zhes zer na de ni dus snga ba yin pas tshe dang ldan pas mi dran te tshe dang ldan pa legs par rdzogs par bsnyen to zhes smras na ltung ba med do/_/'di lta ste dge slong gis dge slong gi gan du song ste 'di skad ces tshe dang ldan pas zla ba 
[\[253a.2\]]gzas zin pa dang /_nyi ma gzas zin pa che ge mo zhig dran nam zhes dris te mi dran no zhes zer nas de ni dus snga ba yin pas tshe dang ldan pas mi dran no zhes tshe dang ldan pa legs par rdzogs par bsnyen to zhes smras na ltung ba med do/_/'di lta ste dge slong gis dge slong gi gan du song 
[\[253a.3\]]ste 'di skad ces tshe dang ldan pas lo legs pa dang /_lo nyes pa che ge mo zhig dran nam zhes dris te/_mi dran no zhes zer nas de ni dus snga ba yin pas tshe dang ldan pa mi dran te tshe dang ldan pa legs par rdzogs par bsnyen to zhes smras na ltung ba med de/_de ltar don gzhan gyis so/_/
[\[253a.4\]]ji ltar 'dul ba'i yo byad kyis zhe na/_'di lta ste/_dge slong gis dge slong gi gan du song ste 'di skad ces tshe dang ldan pa gnas gang du rdzogs par bsnyen ces dris te/_ga ge mo zhig tu'o zhes zer nas gnas de ni mtshams bcad pa dang /_dkyil 'khor bar blo mthun 
[\[253a.5\]]par byas pa yin pas tshe dang ldan pa legs par rdzogs par bsnyen to zhes smras na ltung ba med do/_/'di lta ste/_dge slong gis dge slong gi gan du song ste 'di skad ces tshe dang ldan pa'i mkhan po ni gang yin slob dpon ni gang yin zhes dris te/_mkhan po ni che ge mo zhig 
[\[253a.6\]]yin/_slob dpon ni che ge mo zhig yin zhes zer nas de gnyis ni dge slong tshul khrims dang ldan pa yin pas de gnyis la bsnyen bkur byas na khyod la bsod nams mang du skye zhing tshe dang ldan pa legs par rdzogs par bsnyen pa yin no zhes smras na ltung ba med do/_/'di 
[\[253a.7\]]lta ste/_dge slong gis dge slong gi gan du song ste 'di skad ces tshe dang ldan pas mkhan po dang /_slob dpon dag gi chos gos dag blangs sam zhes dris te blangs so zhes zer nas/_rku sems kyis ma len cig_/pham par 'gyur ba'i ltung ba ma byung bar gyis shig ces 
[\[253b\]]
[\[253b.1\]]smras na ltung ba med do/_/'di lta ste/_dge slong gis dge slong gi gan du song ste 'di skad ces tshe dang ldan pa phyogs ga ge mo zhig tu 'gro'am zhes dris te 'gro'o zhes zer nas tshe dang ldan pa phyogs de ni gcan sgo yin gyis phyogs der ma 'gro shig_/khyod tshangs pa 
[\[253b.2\]]mtshungs par spyod pa mkhas pa rnams mi dogs pa'i gnas la dogs par 'gyur bar ma byed cig_/mi rtog pa'i gnas la rtog par 'gyur bar ma byed cig ces smras na ltung ba med do/_/'di lta ste/_dge slong gis dge slong gi gan du song ste 'di skad ces tshe dang ldan pas 
[\[253b.3\]]dge 'dun gyi nang du 'du byed thams cad ni mi rtag pa/_chos thams cad ni bdag med pa/_mya ngan las 'das pa ni zhi ba'o zhes smras sam zhes dris te/_smras so/_/zhes zer nas mi'i chos bla ma ma smra shig_/pham par 'gyur ba'i ltung ba ma byung bar gyis 
[\[253b.4\]]shig ces smras na ltung ba med do/_/de ltar 'dul ba'i yo byad kyis so/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/'gyod pa skyed pa'i ltung byed de drug bcu rtsa gnyis pa rdzogs [{]s+ho[,]so[}]//_//
[\[253b.5\]]sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/gang gi tshe tshe dang ldan pa maud gal gyi bu chen pos nye ba 'khor la sogs pa sar pa skyes phran gzhon nu bcu bdun sde'i tshogs dag rab tu 
[\[253b.6\]]phyung rdzogs par bsnyen par byas pa de'i tshe na bcu bdun sde dag gal te cig la las su bsgo ba bab pa na yang de dag thams cad bsdongs te byed do/_/ci tsam dus gzhan zhig na gtsug lag khang der mtshan thog thag tu chos mnyan pa byung nas der de 
[\[253b.7\]]dag thams cad kyis bsdongs te tron byas so/_/phyi de nyin par dge 'dun gyi bsro gang du chos mnyan pa byung nas der yang de dag thams cad kyis bsdoms te tron byas so/_/de'i phyi de nyin par bcu bdun sde las gcig la dge skos bab nas de'i nyin mo yang thams cad 
[\[254a\]]
[\[254a.1\]]kyis gtsug lag khang brgyan te 'khod do/_/de nas dge skos tron byed pa'i tshe bcu bdun sde las gcig la blo byung ba bdag ni chad kyis nyal lo/_/mi bcu drug gis ci'i phyir tron mi nus snyam mo/_/de de bzhin du re re la yang blo de lta bu byung nas gzhan bcu drug 
[\[254a.2\]]po thams cad so sor nyal du dong ngo /_/dge skos de 'ba' zhig gcig pus mtshan thog thag las byas te mtshan mo nam nangs pa dang mar me'i kong bu dag bsdus/_sgo dag phye/_gtsug lag khang chag chag btab byug pa byas te dus shes par byas nas stan bshams 
[\[254a.3\]]shing mchod rten gyi 'khor sar bdug spos brims te gtsug lag khang gi steng du 'greng nas gaN+DI brdung bar brtsams so/_/de nas bcu drug po de dag gaN+DI'i sgras sad nas rang rang gi gnas khang dag nas lhung bzed thogs te byung ba dang /_de dag gis dge skos de 
[\[254a.4\]]gcig pu phar rgyug tshur rgyug cing 'dug pa mthong nas/_de dag gis phan tshun smras pa/_tshe dang ldan pa dag 'di gcig pu phar rgyug tshur rgyug cing 'dug na yu bu cag las sus kyang 'di'i grogs ma byas sam/_gcig gis smras pa/_kho bo la blo byung ba/_bdag ni chad kyis 
[\[254a.5\]]nyal lo/_/mi bcu drug gis ci'i phyir tron mi nus snyam mo/_/de bzhin du gzhan yang de skad zer/_gzhan dag kyang de skad zer te/_thams cad kyis de skad smras so/_/de nas bcu drug po dag gis smras pa/_tshe dang ldan pa dag 'di bdag cag gis 'phral gyi bya ba thams 
[\[254a.6\]]cad la thog mar 'gro ba yin na/_bdag cag gis 'di'i grogs ma byas pa ni yu bu cag gis ma legs pa byas te 'di bdag cag la gshe bar 'gyur gyis zan zos ma thag tu bzod pa gsol bar bya'o zhes de dag gis zan zos nas bzod pa gsol bar brtsams te/_
[\[254a.7\]]gzhon pa rnams kyis ni de'i rkang pa gnyis la gtugs/_rgan pa rnams kyis ni mgul nas 'khyud de tshe dang ldan pa bzod pa gsol lo zhes byas na de cang mi smra ba nyid du 'dug go/_/de dang ches bshes pa cig yod pa des ga ga tshil byas pa dang des dgod par brtsams 
[\[254b\]]
[\[254b.1\]]te bzod do zhes kyang zer ro/_/de dag gis bsams pa/_de ni thabs legs pa yin no snyam nas gzhan gyis kyang ga ga tshil byas shing de bzhin du thams cad kyi bar gyi ga ga tshil byas pa dang /_de rlung gyen du 'chugs te dus la bab bo/_/de dag brtad cing mya ngan bya bar brtsams 
[\[254b.2\]]pa dang /_dge slong rnams kyis smras pa/_kye bcu bdun sde dag ci'i phyir brtad cing mya ngan byed/_de dag gis smras pa/_bdag cag sngon ni bcu bdun sder gyur na de ni bcu drug sder gyur te/_tshangs pa mtshungs par spyod pa yid du 'ong ba dang bral zhing pham par gyur pa'i 
[\[254b.3\]]ltung ba byung ngo /_/dge slong de dag gis ma legs so zhes smras te dong ngo /_/bcu drug po de dag kyang mtha' gcig tu dong ste sems khong du chud cing 'khod pa dge slong gzhan dag gis mthong nas dge slong de dag gis spyo bar brtsams te/_tshe dang ldan pa bcu bdun 
[\[254b.4\]]sde 'di dag ni sog ma'i me bzhin du skad cig gis 'bar zhing skad cig gis shi bar gyur te/_yid tsam zhig gis rgod bag byed cing /_yid tsam zhig gis sems khong du chud cing 'khod do zhes zer ro/_/de dag mya ngan gyi mes yid gdungs pas yongs su spyos kyang 
[\[254b.5\]]cang mi smra bar sems khong du chud cing 'khod do/_/de dag sems khong du chud cing 'khod pa 'char kas mthong nas des smras pa/_bcu bdun sde dag ci'i phyir sems khong du chud cing 'khod de dag gis smras pa/_kho bo cag da dung yang bcu bdun sde yin snyam mam/_
[\[254b.6\]]ci'i phyir ma yin/_de dag gis skabs de rgyas par brjod pa dang /_dge slong don nyung ngu dag ci'i phyir dge slong dag dge slong la sor mos ga ga tshil byed ces smod par byed/_phyar ka gtong bar byed kha zer bar byed pa'i skabs de dge slong rnams kyis bcom ldan 
[\[254b.7\]]'das la gsol to/_/de nas bcom ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par 
[\[255a\]]
[\[255a.1\]]mdzad pa ste zhes bya ba la sogs pa yang snga ma bzhin te/_sangs rgyas bcom ldan 'das kyis bcu bdun sde dag la rmas pa/_dge slong dag khyed sor mos ga ga tshil byed pa bden nam/_btsun pa mad do/_/sangs rgyas bcom ldan 'das kyis 
[\[255a.2\]]dge sbyong gi tshul ma yin pa rjes su mthun pa ma yin pa/_rung ba ma yin pa/_tshul dang mthun pa ma yin pa de ni rab tu byung bas bya ba ma yin no zhes rnam par smad pa mdzad do/_/de nas bcom ldan 'das kyis rnam grangs du mas rnam par smad nas dge slong rnams la bka' 
[\[255a.3\]]stsal pa/_dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_sor 
[\[255a.4\]]mos ga ga tshil byed na ltung byed do/_/sor mos ga ga tshil byed na zhes bya ba ni sor mos ga ga tshil bya ba'i bsam pas lus kyi las dang /_lus kyi spyod pa dang /_lus kyi g.yo ba gang yin pa byed na'o/_/ltung byed do zhes bya ba ni sems can dmyal ba dang /_dud 'gro dang /_
[\[255a.5\]{]yi dgas [,]yi dwags [}]ngan song dang ngan 'gro dang log par ltung ba dag tu sreg par byed 'tshod par byed ltung bar byed pa'o gzhan yang ji srid du ltung ba de ma bshags shing so sor ma bshags na dge ba'i chos rnams sgrib par byed pa ste/_des na ltung byed do zhes gsungs so/_/de la 
[\[255a.6\]]ltung bar ji ltar 'gyur zhe na/_dge slong gis dge slong la sor mo gcig gis ga ga tshil byed na ltung byed du 'gyur ro/_/sor mo gnyis dang /_gsum dang /_bzhi dang /_lngas ga ga tshil byed na yang ltung byed du 'gyur ro/_/khu tshur dang /_gru mo dang /_phrag pa 
[\[255a.7\]]dang /_mgo dang /_glo dang /_rgyab dang /_rked pa dang /_brla dang /_byin pa dang /_tha na rkang pa'i mthe bos ga ga tshil byed na yang ltung byed du 'gyur ro/_/rma ston pa dang /_sbrang bu dang /_'brum bu dang /_sme ba dang /_spu'i tshangs ston pa la ltung ba med do/_/
[\[255b\]]
[\[255b.1\]]las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/ga ga tshil byed pa'i ltung byed de drug bcu rtsa gsum pa rdzogs so//_//sangs rgyas bcom ldan 'das mnyan yod na rgyal byed kyi tshal mgon med zas 
[\[255b.2\]]sbyin gyi kun dga' ra ba na bzhugs so/_/gang gi tshe bcu bdun sde dag las tshe dang ldan pa nye ba 'khor gyis nyon mongs pa thams cad spangs pas dgra bcom pa nyid mngon sum du byas pa de'i tshe na des bsams pa/_bdag gi tshangs pa mtshungs par spyod pa 'di dag la dge ba'i 
[\[255b.3\]]rtsa ba cung zad yod dam snyam na des yod par mthong ngo /_/su la rag las snyam na bdag nyid la rag las par mthong nas de bcu drug po gzhan dag gdul ba la ltos pas de dag gi phyi bzhin phyi bzhin rjes su 'brang ba na de dag gis smras pa/_tshe dang ldan pa dag chu klung 
[\[255b.4\]]gnas can gyi ngogs su chu'i don du 'dong zhing der khrus kyang bya'o zhes de dag chu tshags dang /_chu bum thogs te chu klung gnas can ga la ba der dong nas/_de dag gis smras pa/_tshe dang ldan pa dag ji lta je khrus bya'am/_'on te chu btsag par bya/_de dag gis smras 
[\[255b.5\]]pa/_je chu btsag par bya ste/_de'i 'og tu khrus bya'o/_/zhes de dag gis chu btsags nas gos dag mtha' gcig tu phud de khrus bya bar brtsams nas chur zhugs te de dag steng du 'byung bar yang byed/_'og tu nub par yang byed/_tshu rol gyi 'gram nas pha 
[\[255b.6\]]rol gyi 'gram du 'gro bar yang byed/_pha rol gyi 'gram nas tshu rol gyi 'gram du 'ong bar yang byed/_rgyun phyogs su 'gro bar yang byed/_rgyun las zlog phyogs su 'gro bar yang byed/_chu la rnga bo che'i sgra 'byin par yang byed/_rdza rnga kha gcig pa'i sgra 'byin 
[\[255b.7\]]par yang byed/_chu la gseg ma 'khrab pa dang /_'phen par yang byed/_chu la khor yug dang rdo rje lta bu yang byed/_chu la khron pa dang /_dba' klong dang /_chu srubs 'dren pa yang byed/_chu la rgod bag dang /_phyar g.yem dang /_lus sgyur ba dag kyang byed do/_/
[\[256a\]]
[\[256a.1\]]tshe dang ldan pa nye ba 'khor yang shes bzhin du khrus byas te chu klung gnas can rgal nas chos gos dag bgos te sdod do/_/de'i tshe na ko sa lar byung ba'i rgyal po gsal rgyal steng gi khang [{]bzangs kyi [,]bzang gi [}]gzhir gtogs pa na btsun mo phreng ldan ma dang lhan 
[\[256a.2\]]cig 'dug pas ji tsam na bcu bdun sde dag chu la rtse bas rtse ba mthong ngo /_/mthong nas kyang des btsun mo phreng ldan ma la smras pa/_phreng ldan ma yon gnas dag gi mdzes pa la ltos shig ltos shig_/phreng ldan mas smras pa/_lha de ni ngo mtshar mi che ste/_lang tsho gsar du 
[\[256a.3\]]gyur nas tshangs par spyad pa spyod pa lags kyi/_lha bgres pa'i gnas skabs su gyur kyang da dung thugs ma byung ba ngo mtshar che lags so/_/rgyal po skyengs nas cang mi smra bar 'dug go/_/tshe dang ldan pa nye ba 'khor gyis la la zhig mi dga' bar sems par ma gyur 
[\[256a.4\]]tam snyam du bsams na/_de ji tsam na ko sa lar byung ba'i rgyal po gsal rgyal steng gi khang [{]bzangs kyi [,]bzang gi [}]gzhir gtogs pa na mi dga' bar sems pa mthong ngo /_/mthong nas kyang des de dag la smras pa/_tshe dang ldan pa dag ko sa lar byung ba'i rgyal po gsal rgyal mi dga' 
[\[256a.5\]]bar sems kyis byung shig dang de dga' bar bya'o/_/de nas de dag byung ste gos dag gyon pa na tshe dang ldan pa nye ba 'khor mos pa las byung ba'i ting nge 'dzin la snyoms par zhugs nas/_'di ltar de dag thams cad chu tshags dang chu bum dang bcas te steng gi nam mkha' la 
[\[256a.6\]]ngang pa'i rgyal po 'dab ma brkyang ba ltar 'phags te dong ngo /_/de dag steng gi nam mkha' la 'dong ba'i grib ma ko sa lar byung ba'i rgyal po gsal rgyal gyi steng gi khang [{]bzangs kyi [,]bzang gi [}]gzhir bab nas btsun mo phreng ldan mas de dag steng gi nam mkha' la ngang pa'i rgyal po 
[\[256a.7\]]'dab ma brkyang ba ltar 'phags te 'dong ba mthong nas des ko sa lar byung ba'i rgyal po gsal rgyal la smras pa/_lha yon gnas dag gi mdzes pa la gzigs shig gzigs shig_/rgyal pos smras pa/_phreng ldan ma dgra bcom pa zag pa zad pa dag chu la phyar g.yeng 
[\[256b\]]
[\[256b.1\]]gis rtse bar 'gyur ba de ni gnas ma yin skabs ma yin te/_de ni gnas med do/_/phreng ldan mas smras pa/_lhas de ni gsan na bcom ldan 'das kyis 'di na ngas dge slong 'dug pa na 'dod chags dang bcas/_zhe sdang dang bcas/_gti mug dang bcas par mthong la/_
[\[256b.2\]]de nyid langs pa na 'dod chags dang bral/_zhe sdang dang bral/_gti mug dang bral bar yang mthong ngo /_/dge slong dag de lta bas na sems ni glog dang 'dra la/_ting nge 'dzin ni rdo rje dang 'dra bas nyon mongs pa rnams ni ye shes kyis 'joms so zhes gsungs pa de ma 
[\[256b.3\]]gsan tam/_rgyal po thos pa nyung bas de cang mi smra bar 'dug go/_/phreng ldan mas kyang bsams pa/_dgra bcom pa zag pa zad pa dag chu la phyar g.yeng gis rtse ba de ni gnas ma yin skabs ma yin te/_de ni gnas med do snyam nas/_de nas btsun mo phreng ldan 
[\[256b.4\]]mas mi zhig la smras pa/_kye nang rje khyod tshur shog_/bcom ldan 'das ga la ba der song la phyin pa dang /_kho mo'i tshig gis bcom ldan 'das kyi zhabs gnyis la mgo bos phyag 'tshol la/_'di skad ces btsun mo phreng ldan ma'i mchid nas/_btsun pa 
[\[256b.5\]]'phags pa 'di dag chab la phyar g.yeng gis rtse bar bgyid pas rgyal po glo ba mi dga' bar sems na/_kye ma bcom ldan 'das kyis gang gis 'phags pa dag chab la phyar g.yeng gis rtse bar mi 'gyur ba dran par bgyi ba cung zhig bca' ba mdzad na legs so 
[\[256b.6\]]zhes mchi'o zhes gsol cig_/mi des jo mo bka' bzhin 'tshal zhes btsun mo phreng ldan ma las mnyan nas bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/_/mtha' 
[\[256b.7\]]gcig tu 'dug nas bcom ldan 'das la 'di skad ces gsol to/_/btsun pa btsun mo phreng ldan ma bcom ldan 'das kyi zhabs gnyis la mgo bos phyag 'tshal lo/_/btsun mo phreng ldan ma dang /_khyod bde bar gyur cig_/btsun pa btsun mo phreng ldan ma'i 
[\[257a\]]
[\[257a.1\]]mchid nas 'phags pa 'di dag chab la phyar g.yeng gis rtse bar bgyid pas rgyal po glo ba mi dga' bar sems na/_kye ma bcom ldan 'das kyis gang gis 'phags pa dag chab la phyar g.yeng gis rtse bar mi 'gyur ba'i dran par bgyi ba cung zhig bca' 
[\[257a.2\]]ba mdzad na legs so zhes mchi'o/_/bcom ldan 'das kyis mi de la cang mi gsung bas gnang ngo /_/de nas mi des bcom ldan 'das kyis cang mi gsung bas gnang bar rig nas bcom ldan 'das kyi zhabs gnyis la mgo bos phyag 'tshal te bcom ldan 'das kyi 
[\[257a.3\]]spyan snga nas song ngo /_/de nas bcom ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa 
[\[257a.4\]]ste zhes bya ba la sogs pa yang snga ma bzhin te/_sangs rgyas bcom ldan 'das kyis bcu bdun sde dag la rmas pa/_dge slong dag khyed chu la phyar g.yeng gis rtse ba bden nam/_btsun pa mad do/_/sangs rgyas bcom ldan 'das kyis dge sbyong gi tshul ma yin pa/_rjes 
[\[257a.5\]]su mthun pa ma yin pa/_rung ba ma yin pa/_tshul dang mthun pa ma yin pa de ni rab tu byung bas bya ba ma yin no zhes rnam par smad pa mdzad do/_/de nas bcom ldan 'das kyis rnam grangs du mas rnam par smad nas dge slong rnams la bka' stsal pa/_dge slong dag 
[\[257a.6\]]de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_chu la rtse na ltung byed 
[\[257a.7\]]do/_/chu la rtse na zhes bya ba ni chu la rtse ba'i bsam pas lus kyi las dang /_lus kyi spyod pa dang /_lus kyi g.yo ba byed na'o/_/ltung byed do/_/zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang /_log par ltung 
[\[257b\]]
[\[257b.1\]]ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/_des na ltung byed do zhes gsungs so/_/de la ltung bar ji ltar 'gyur zhe na/_gzhi dgu 
[\[257b.2\]]las te/_rtse bar bya'o/_/rtser gzhug par bya'o/_/rtsed mo bya'o/_/rtsed mo byed du gzhug go/_/dga' bar bya'o/_/dga' bar byed du gzhug go/_/rgod bag bya'o/_/'phyar g.yeng bya'o/_/lus bsgyur bar bya'o snyam pa'i bsam pas so/_/de la ji ltar rtse bar bya'o 
[\[257b.3\]]snyam pa'i bsam pas she na/_dge slong gis chu la rtse ba'i bsam pas khri las ldang bar byed/_sham thabs gyon par byed/_chos gos gyon par byed/_'gro bar byed cing chos gos dag bzhag nas khrus ras gyon par byed/_chur 'jug par byed cing 'og tu nub 
[\[257b.4\]]par byed pa na ltung byed du 'gyur ro/_/steng du 'byung bar byed na ltung byed du 'gyur ro/_/sim par 'dod pa'i bsam pas ni ltung ba med do/_/tshu rol gyi 'gram nas pha rol gyi 'gram du 'gro bar byed na ltung byed du 'gyur ro/_/pha rol gyi 'gram nas tshu rol gyi 
[\[257b.5\]]'gram du 'ong na ltung byed du 'gyur ro/_/rgal ba'i bsam pas ni ltung ba med do/_/rgyun phyogs su rtsol na ltung byed du 'gyur ro/_/rgyun las zlog phyogs su rtsol na ltung byed du 'gyur ro/_/slob pa'i bsam pas ni ltung ba med do/_/chu la rnga bo che rdung ngam/_chu la rdza 
[\[257b.6\]]rnga kha gcig pa rdung ngam/_chu la gseg ma 'khrab bam/_chu la khor yug byed dam/_chu la rdo rje byed dam/_chu la chu srubs 'dren na ltung byed du 'gyur ro/_/tha na chu la bem tol gyis rdeg na nyes byas su 'gyur ro/_/dge slong gis bum pa dang /_phru ba 
[\[257b.7\]]dang /_ril ba dang /_kham phor du chu la rnga bo che rdung bar byed dam/_chu la rdza rnga kha gcig pa rdung bar byed dam/_tha na bem tol gyis rdeg na nyes byas su 'gyur ro/_/dge slong gis sran tshod dang /_'u sha dang /_thang tsha bar chu la rnga bo che rdung bar byed dam/_
[\[258a\]]
[\[258a.1\]]rdza rnga kha gcig pa rdung bar byed dam/_tha na bem tol gyis rdeg na nyes byas su 'gyur ro/_/grangs par 'dod pa'i bsam pas ni ltung ba med do/_/de ltar rtse bar bya'o snyam pa'i bsam pas so/_/rtser gzhug go snyam pa'i bsam pa la sogs pa lhag ma rnams 
[\[258a.2\]]la yang de bzhin no/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/chu la rtse ba'i ltung byed de drug bcu rtsa bzhi pa rdzogs so//_//'dul ba rnam par 'byed pa/_bam po drug bcu rtsa gcig pa/_
[\[258a.3\]]sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/gang gi tshe tshe dang ldan pa ma 'gags pas nyon mongs pa thams cad spangs pas dgra bcom pa nyid mngon sum du byas shing des rnam par grol ba'i bde ba 
[\[258a.4\]]nyams su myong ba'i tshe de 'di snyam du sems te/_bcom ldan 'das de ni bdag la phan pa mdzad pa yin no/_/bde bar gshegs pa de ni bdag la legs pa mdzad pa yin te/_'di ltar bcom ldan 'das de ni bdag gi sdug bsngal gyi chos mang po sel bar mdzad pa/_bcom 
[\[258a.5\]]ldan 'das de ni bdag gi bde ba'i chos mang po sgrub par mdzad pa/_bcom ldan 'das de ni bdag gi sdig pa mi dge ba'i chos mang po sel bar mdzad pa/_bcom ldan 'das de ni bdag gi dge ba'i chos mang po sgrub par mdzad pa yin na bdag gis de la ji zhig byas na 
[\[258a.6\]]bdag gis bcom ldan 'das la lan byas pa dang /_nye bar byas pa dang /_rab tu byas par 'gyur snyam nas/_yang de 'di snyam du sems te/_sangs rgyas bcom ldan 'das rnams dka' ba mdzad pa brgya stong du ma dag gis bskal pa grangs med pa gsum gyis pha rol tu 
[\[258a.7\]]phyin pa drug yongs su rdzogs par mdzad nas bla na med pa'i mkhyen pa thugs su chud pa gang yin pa de dag thams cad ni sems can gyi don gyi phyir yin pas bdag gis kyang gdul ba'i bya ba cung zhig bya'o snyam mo/_/de nas tshe dang ldan pa ma 'gags pa phye ma red na nang du yang dag 
[\[258b\]]
[\[258b.1\]]'jog las langs nas/_bcom ldan 'das ga la ba der song ste phyin nas/_bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/_/mtha' gcig tu 'dug nas/_bcom ldan 'das la tshe dang ldan pa ma 'gags pas 'di skad 
[\[258b.2\]]ces gsol to/_/btsun pa bdag ljongs rgyur mchi bar 'tshal lo/_/de nas bcom ldan 'das kyis tshe dang ldan pa ma 'gags pa'i sems thugs kyis mkhyen nas tshe dang ldan pa ma 'gags pa la 'di skad ces bka' stsal to/_/ma 'gags pa khyod song la 
[\[258b.3\]]sems can ma rgal ba rnams ni sgrol cig_/ma grol ba rnams ni khrol cig_/dbugs ma phyin pa rnams ni dbugs phyung shig_/yongs su mya ngan las ma 'das pa rnams ni yongs su mya ngan las zlos shig_/de nas tshe dang ldan pa ma 'gags pas bcom ldan 
[\[258b.4\]]'das kyis bka' stsal pa la mngon par dga' ba dang rjes su yi rang ba byas te bcom ldan 'das kyi zhabs gnyis la mgo bos phyag 'tshal nas bcom ldan 'das kyi spyan snga nas song ngo /_/de nas tshe dang ldan pa ma 'gags pa de nyid kyi mtshan mo 'das nas snga dro sham 
[\[258b.5\]]thabs bgos lhung bzed dang chos gos thogs te mnyan yod du bsod snyoms la zhugs so/_/mnyan yod du bsod snyoms brgyus nas zas kyi bya ba byas te phyi ma'i zas kyi bsod snyoms las phyir log pas ji ltar longs spyod pa'i gnas mal mkhos su phab nas lhung bzed 
[\[258b.6\]]dang chos gos thogs te ljongs rgyur song ngo /_/ri brags shig na khyim bdag cig 'dug pa des rigs mnyam pa las chung ma blangs nas de de dang lhan cig rtse bar byed/_dga' bar byed/_dga' mgur spyod par byed do/_/de la bu gnyis dang /_bu mo gcig yod nas 
[\[258b.7\]]des bu de gnyis kyi khyim phub cing bu mo de yang bag mar btang ngo /_/dus gzhan zhig na khyim bdag de yang dus la bab/_de'i bu mo de yang khyo shi bar gyur nas ming po gnyis kyi khyim du gnas par brtsams shing de skyes pa gzhan dag dang lhan cig dga' mgur 
[\[259a\]]
[\[259a.1\]]spyod par byed do/_/ri brags de na de'i ming po de gnyis gtso bor grags pa yin te/_gang gi tshe de gnyis 'ga' zhig dang lhan cig 'thab pa de'i tshe na 'thab zla de na re khyod gnyis kyang smra'am/_khyed gnyis kyi sring mo skyes pa gzhan dag dang lhan cig dga' 
[\[259a.2\]]mgur spyod par byed do zhes zer ro/_/de gnyis dong ste sring mo la smras pa/_sring mo kho bo cag gnyis mi dang 'thab pa na de na re khyed gnyis kyang smra'am/_khyod gnyis kyi sring mo skyes pa gzhan dag dang lhan cig dga' mgur spyod par byed do zhes zer ro/_/sring mos smras pa/_
[\[259a.3\]]ming po gnyis bdag ni tshul khrims dang ldan pa lags na skye bo [{]brdzun [,]rdzun [}]ma dag bdag la skur pa mchi'o/_/dus gzhan zhig na de la sems can zhugs par gyur te mngal na gnas pa'i mtshan ma dag kyang byung nas ming po gnyis kyis de la smras pa/_sring mo khyod na re bdag 
[\[259a.4\]]ni tshul khrims dang ldan pa lags na skye bo [{]brdzun [,]rdzun [}]ma dag skur pa mchi'o zhes zer na 'di ga las byung /_sring mos smras pa/_ming po gnyis 'di ni sems can spyi rdol can zhig nan gyis bdag gi mngal du zhugs pa lags so/_/dus gzhan zhig na de btsas pa las khye'u 
[\[259a.5\]]zhig byung nas de'i nye du dag 'dus shing lhags te khye'u 'di'i ming cir gdags zhes de'i ming 'dogs par byed pa na de dag 'di snyam du sems te/_khye'u 'di ma btsas pa kho na nas mas spyi rdol can zhes bya ba'i tshig kun du brjod pas khye'u 'di'i ming spyi rdol can du gdags so 
[\[259a.6\]]zhes khye'u de'i ming spyi rdol can zhes bya bar btags so/_/de'i ma yang spyi rdol can gyi ma zhes bya ba'i ming du gyur nas/_ming po gnyis kyis de gnas gzhan du bzhag go/_/tshe dang ldan pa ma 'gags pa ljongs rgyu zhing 'gro ba na ri brags der phyin nas des der bsti gnas brnyas 
[\[259a.7\]]pa dang /_khye'u dag cig rtse zhing 'khod pa de dag gis de la smras pa/_'phags pa spyi rdol can gyi ma la bsti gnas g.yor cig dang /_de khyod la bsti gnas 'bul bar 'gyur ro/_/dgra bcom pa rnams kyi chos nyid ni ma bsams par shes pa dang mthong ba mi 'jug pas de der song ste bsti 
[\[259b\]]
[\[259b.1\]]gnas brnyas pa dang /_des de la bsti gnas phul te stan bshams nas 'dir bzhugs shig ces smras so/_/de der 'dug pa dang des de'i rkang pa bkru ba'i chu khyer te 'ongs nas smras pa/_'phags pa zhabs bkru bar bgyi'o/_/tshe dang ldan pa ma 'gags pas smras pa/_kho 
[\[259b.2\]]bo ni bud med kyis rkang pa mi 'khru'o/_/des bsams pa/_rab tu byung ba dag la 'di lta bu'i brtul zhugs yang dag par blangs pa yod do snyam nas des de'i rkang pa bsku ba khyer te 'ongs nas smras pa/_'phags pa zhabs bsku bar bgyi'o/_/tshe dang ldan pa ma 'gags pas 
[\[259b.3\]]smras pa/_kho bo ni bud med kyis rkang pa mi skud do/_/des bsams pa/_rab tu byung ba dag la 'di lta bu'i brtul zhugs yang dag par blangs pa yod do snyam nas/_des zan khyer te 'ongs nas smras pa/_'phags pa bshos gsol cig_/tshe dang ldan pa ma 'gags 
[\[259b.4\]]pas smras pa/_kho bo ni dus ma yin par mi za'o/_/des bsams pa/_rab tu byung ba dag la brtul zhugs 'di lta bu yang dag par blangs pa yod do snyam nas/_des de'i mal bshams pa dang /_tshe dang ldan pa ma 'gags pa mal der skyil mo krung bcas nas lus 
[\[259b.5\]]drang por bsrang ste dran pa mngon du phyogs par bzhag nas 'dug go/_/de de'i gan du 'ongs te/_bud med kyi g.yo dag dang /_bud med kyi gya gyu dag dang /_bud med kyi ya yo dag dang /_bud med kyi sgyu gang dag yin pa de dag nye bar bstan par brtsams pa dang /_tshe dang 
[\[259b.6\]]ldan pa ma 'gags pa dbang po dag 'bebs par byed do/_/des bsams pa/_'di chad pas re zhig nyal du bcug ste nam phyed na 'gro bar bya'o snyam nas/_de nam phyed na song ste de bzhin du bud med kyi g.yo dag dang /_bud med kyi gya gyu dag dang /_bud med kyi ya yo dag dang /_
[\[259b.7\]]bud med kyi sgyu gang dag yin pa de dag bstan par brtsams pa dang /_tshe dang ldan pa ma 'gags pa dbang po dag 'babs par byed do/_/des bsams pa/_skyes bu 'di lta bu dang ni shin tu thag ring du song yang lhan cig dga' mgur spyad par bya ba yin na gang gis 'di bdag gi 
[\[260a\]]
[\[260a.1\]]dbang du 'gyur ba'i thabs ci yod snyam nas/_des bsams pa/_bud med kyi yul gyi reg pa ni dug yin pas bdag gis 'khyud na 'di bdag gi dbang du 'gyur ro/_/snyam nas des 'khyud par brtsams pa dang /_tshe dang ldan pa ma 'gags pa ngang pa'i rgyal po 'dab 
[\[260a.2\]]ma brkyang ba ltar steng gi nam mkha' la mngon par 'phags nas 'bar ba dang /_gsal ba dang /_char 'bebs pa dang /_glog 'byin pa'i cho 'phrul dag bya bar brtsams so/_/so so'i skye bo ni rdzu 'phrul la myur du sems gtod par byed pa yin pas bud med de shing ljon pa rtsa ba 
[\[260a.3\]]nas bcad pa bzhin du tshe dang ldan pa ma 'gags pa'i rkang pa gnyis kyi drung du sgyel nas smras pa/_yon gnas yang dag par gyur pa mar gshegs su gsol/_mar gshegs su gsol/_nyon mongs pa'i 'dam du bying ba bdag sug pa nas drang ba stsal du gsol/_tshe dang ldan pa 
[\[260a.4\]]ma 'gags pa bud med de la rjes su snying brtse ba'i phyir steng gi nam mkha' las shod du babs so/_/de nas bud med des tshe dang ldan pa ma 'gags pa'i rkang pa gnyis la mgo bos phyag 'tshal te stan shin tu dma' ba zhig blangs nas chos mnyan pa'i phyir de'i mdun du 'dug go/_/tshe 
[\[260a.5\]]dang ldan pa ma 'gags pas de'i bsam pa dang /_bag la nyal dang /_khams dang /_rang bzhin khong du chud nas gang thos nas bud med des stan de nyid la 'dug bzhin du 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 
[\[260a.6\]]'bras bu mngon sum du byas pa de lta bur 'phags pa'i bden pa bzhi yang dag par so sor rtogs par byed pa'i chos bstan pa byas so/_/des bden pa mthong nas smras pa/_btsun pa ma 'gags pas bdag la gang mdzad pa 'di lta bu ni bdag la phas kyang ma bgyis/_mas 
[\[260a.7\]]kyang ma bgyis/_rgyal pos kyang ma bgyis/_lha rnams kyis kyang ma bgyis/_sngon gyi pha mes dag gis kyang ma bgyis/_dge sbyong dang /_bram ze dag gis kyang ma bgyis/_byams pa dang /_mdza' bshes dang /_rtsa lag gi tshogs dag gis kyang ma bgyis te/_khrag 
[\[260b\]]
[\[260b.1\]]dang mchi ma'i rgya mtsho ni bskams/_rus pa'i ri dag las ni bsgral/_ngan song gi sgo dag ni bkum/_mtho ris dang /_thar pa'i sgo dag ni phye/_sems can dmyal ba dang /_dud 'gro dang /[ {]yi dgas [,]yi dwags [}]nas ni rkang pa phyung /_lha dang /_mi rnams kyi nang du ni bzhag_/'khor 
[\[260b.2\]]ba ni mthar bgyis/_thog ma ma mchis pa'i dus nas bsags pa'i 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu ni thob ste/_btsun pa ma 'gags pa bdag ni mngon par zhugs pa lags so/_/btsun pa 
[\[260b.3\]]ma 'gags pa bdag ni mngon par zhugs pa lags te/_btsun pa ma 'gags pa bdag bcom ldan 'das dang /_chos dang /_dge slong gi dge 'dun la skyabs su mchis/_bdag dge bsnyen mar gzung du gsol/_deng slan cad ji srid 'tsho'i bar du glo ba thag pa 
[\[260b.4\]]nas skyabs su mchi'o/_/btsun pa ma 'gags pa de'i slad du sang 'di nyid du gdugs tshod gsol bar ci gnang /_sring mo dam tshig gis bza' bar bya ste/_gal te sgo bcad de sbyin par byed na bza'o/_/des smras pa/_chab sgo bkum ste gsol lo/_/des de nyid kyi 
[\[260b.5\]]mtshan mo kha zas sta gon byas nas nang par sngar langs te stan bshams nas sgo bcad de gdugs tshod la bab pa dang /_tshe dang ldan pa ma 'gags pa bde bar 'dug par rig nas bca' ba dang bza' ba gtsang zhing bsod pas rang gi lag nas tshim par byed/_stobs par 
[\[260b.6\]]byed do/_/rnam grangs du mar bca' ba dang bza' ba gtsang zhing bsod pas rang gi lag nas bstabs shing tshim par byas nas/_tshe dang ldan pa ma 'gags pa zan zos shing lag pa bsnyal lhung bzed bzhag par rig nas stan ches dma' ba zhig blangs te tshe dang ldan pa 
[\[260b.7\]]ma 'gags pa'i mdun du chos mnyan pa'i phyir 'dug go/_/de'i tshe na de'i ming po gnyis mi zhig dang lhan cig thab mo byung ba na mi de na re khyed gnyis kyis smra'am/_khyed gnyis kyi sring mo ya mtshan can sna tshogs dang ldan pa'i mchod sbyin byed pas shAkya'i bu'i dge sbyong yang ma 
[\[261a\]]
[\[261a.1\]]btang ste/_shAkya'i bu'i dge sbyong khar rtsang zhugs na da dung yang ma byung ngo zhes zer ro/_/de gnyis kyis bsams pa/_bdag cag gnyis gang cung zad mis brnyas par gyur pa de thams cad ni 'di'i le lan yin gyis de gsad du 'dong ngo snyam nas ral gri shubs 
[\[261a.2\]]nas phyung ste de'i khyim ga la ba de logs su phyogs te brgyugs pa dang /_srog chags brgya stong phrag du ma dag kyang kha cig ni ltad mo skyes pa na/_kha cig ni sngon gyi dge ba'i rtsa ba dag gis bskul ba na de gnyis kyi phyi bzhin phyi bzhin du rjes su 'brang ngo /_/de nas tshe dang ldan pa ma 
[\[261a.3\]]'gags pas smras pa/_sring mo kho bo phyir 'byung gis khyod kyis sgo chod cig_/de phyir phyung ba dang des sgo bcad do/_/de nas tshe dang ldan pa ma 'gags pas ngang pa'i rgyal po 'dab ma brkyang ba ltar steng gi nam mkha' la 'phags nas 'bar ba dang /_gsal ba dang /_char 'bebs 
[\[261a.4\]]pa dang /_glog 'byin pa'i cho 'phrul dag bya bar brtsams so/_/so so'i skye bo ni rdzu 'phrul la myur du sems gtod par byed pa yin pas de gnyis shing ljon pa rtsa ba nas bcad pa bzhin du tshe dang ldan pa ma 'gags pa'i rkang pa gnyis kyi drung du 'gyel nas smras pa/_yon 
[\[261a.5\]]gnas yang dag par gyur pa mar gshegs su gsol/_mar gshegs su gsol/_nyon mongs pa'i 'dam du bying ba bdag cag gi sug pa nas drang ba stsal du gsol/_tshe dang ldan pa ma 'gags pa de gnyis la rjes su snying brtse ba'i phyir steng gi nam mkha' las shod 
[\[261a.6\]]du babs so/_/de nas de gnyis kyis tshe dang ldan pa ma 'gags pa'i rkang pa gnyis la phyag 'tshal te mtha' gcig tu 'khod do/_/tshe dang ldan pa ma 'gags pas 'khor de'i bsam pa dang /_bag la nyal dang /_khams dang /_rang bzhin khong du chud nas 'di ltar srog chags 
[\[261a.7\]]nyi khris 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu mngon sum du byas pa dang /_kha cig gis ni lan gcig phyir 'ong ba'i 'bras bu/_kha cig gis ni phyir mi 'ong ba'i 'bras bu/_kha cig gis ni rab tu 
[\[261b\]]
[\[261b.1\]]byung ste nyon mongs pa thams cad spangs pas dgra bcom pa nyid mngon sum du byas/_kha cig ni nyan thos kyi byang chub tu sems bskyed/_kha cig ni rang byang chub tu sems bskyed/_kha cig gis ni bla na med pa yang dag par rdzogs pa'i sangs rgyas kyi byang chub tu sems bskyed 
[\[261b.2\]]par gyur pa de ltar chos bstan par byas te 'khor de las phal cher sangs rgyas la gzhol ba dang /_chos la 'bab pa dang /_dge 'dun la bab par gyur to/_/de nas tshe dang ldan pa ma 'gags pas 'khor de la chos dang ldan pa'i gtam gyis yang dag par bstan/_yang dag 
[\[261b.3\]]par 'dzin du bcug_/yang dag par gzengs bstod/_yang dag par rab tu dga' bar byas nas stan las langs te song nas ri brags gzhan zhig ga la ba de logs su song ngo /_/ri brags de dang ha cang mi ring ba na skyed mos tshal zhig yod pa der mtshan mo gnas par khas 
[\[261b.4\]]blangs nas de skyil mo krung bcas te 'dug go/_/chom rkun pa ri brags 'joms par 'dod pa lnga brgya tsam zhig kyang /_skyed mos tshal der zhugs nas de na chom rkun pa gcig gis tshe dang ldan pa ma 'gags pa sdong dum yin no snyam nas/_de'i steng du mda' dag bzhag ste 
[\[261b.5\]]chom rkun pa des mda' dag phyir blang bar brtsams pa dang /_tshe dang ldan pa ma 'gags pas smras pa/_bzhin [{]bzangs [,]bzang [}]rna sbrang chos gos la thogs kyis/_chos gos ral bar mi 'gyur bar dal bus long shig_/des smras pa/_khyod su zhig_/dge sbyong ngo /_/gang dag 
[\[261b.6\]]gi_/shAkya'i bu'i dge sbyong dag gi'o/_/des smras pa/_shes ldan dag bdag cag gis bkra mi shis pa mthong gis gsad par bya'o/_/de na dmag dpon gang yin pa de tshe dang ldan pa ma 'gags pa sngon khyim na gnas pa'i bran du gyur cing /_tshe dang ldan pa ma 'gags pas 
[\[261b.7\]]'phong gi dpong sa gang du bslabs pa der des kyang bslabs shing de gcad pa la mkhas par gyur to/_/gang gi tshe tshe dang ldan pa ma 'gags pa rab tu byung ba de'i tshe na de yang chom rkun pa'i nang du zhugs te/_chom rkun pa lnga brgya'i dmag dpon du gyur pas des skad las 
[\[262a\]]
[\[262a.1\]]tshe dang ldan pa ma 'gags pa ngo shes nas des smras pa/_'phags pa ma 'gags pa ma lags sam/_bzhin [{]bzangs [,]bzang [}]skye bo dag gis de ltar shes so/_/des smras pa/_shes ldan dag 'di ma bsad cig_/'di ni mi skal ba bzang po rab tu byung ba yin 
[\[262a.2\]]te/_'di'i ming gis tshong pa dag rgya mtsho chen po nas kyang gru bo che legs par grub ste 'ong ngo /_/ji ltar shes gal te bdag cag gis de mod ci yang mi thob na de'i 'og tu gzod gsad par bya'i thob na gsad par mi byas re zhig sdod cig ces de dag gis de'i srung ma chom 
[\[262a.3\]]rkun pa mi bzhi bzhag ste/_'di bros par gyur ta re zhes bsgo nas de dag 'joms par 'dod pas ri brags der zhugs so/_/tshe dang ldan pa ma 'gags pas srung ma bzhi po de dag la smras pa/_bzhin [{]bzangs [,]bzang [}]dag re zhig go phud cig_/de dag gis smras pa/_khyod 
[\[262a.4\]]'bros par 'gyur ro/_/khyod cag mi bzhi 'khod na kho bo ji ltar 'bros par 'gyur/_de dag gis go phud de 'khod pa dang /_tshe dang ldan pa ma 'gags pas de dag gi bsam pa dang /_bag la nyal dang /_khams dang rang bzhin khong du chud nas 'di ltar de dag gis stan 
[\[262a.5\]]de nyid la 'dug bzhin du 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu mngon sum du byas pa de ltar chos bstan pa byas so/_/de dag gis bden pa mthong nas smras pa/_btsun pa bdag cag gis dge ba'i 
[\[262a.6\]]bshes gnyen btsun pa la brten nas btsun pas bdag cag la gang mdzad pa 'di lta bu ni bdag cag la phas kyang ma bgyis/_mas kyang ma bgyis/_rgyal pos kyang ma bgyis/_lha rnams kyis kyang ma bgyis/_sngon gyi pha mes dag gis kyang ma bgyis/_dge 
[\[262a.7\]]sbyong dang /_bram ze dag gis kyang ma bgyis/_byams pa dang /_mdza' bshes dang /_rtsa lag gi tshogs kyis kyang ma bgyis te/_khrag dang mchi ma'i rgya mtsho ni bskams/_rus pa'i ri dag las ni bsgral/_ngan song gi sgo dag ni bkum/_mtho ris dang 
[\[262b\]]
[\[262b.1\]]thar pa'i sgo dag ni phye/_sems can dmyal ba dang /_dud 'gro dang /[ {]yi dgas [,]yi dwags [}]dag nas ni rkang pa phyung /_lha dang mi rnams kyi nang du bzhag_/'khor ba ni mthar bgyis/_thog ma ma mchis pa'i dus nas bsags pa'i 'jig tshogs la lta ba'i ri'i rtse mo nyi shu mtho ba ye 
[\[262b.2\]]shes kyi rdo rjes bcom ste rgyun du zhugs pa'i 'bras bu ni thob ste/_btsun pa bdag cag ni mngon par zhugs pa lags so/_/btsun pa bdag cag ni mngon par zhugs pa lags te/_btsun pa bdag cag bcom ldan 'das dang /_chos dang /_dge slong gi dge 'dun la skyabs su 
[\[262b.3\]]mchis/_bdag cag dge bsnyen du gzung du gsol/_deng slan chad nas ji srid 'tsho'i bar du glo ba thag pa nas rab tu dang bas skyabs su mchi'o/_/'phags pa bdag cag gi grogs gzhan de dag gis kyang chos 'di lta bu dag 'thob par 'gyur ram/_khyed cag las shas cher 
[\[262b.4\]]rten pa thams cad kyis 'thob par 'gyur ro/_/tshe dang ldan pa ma 'gags pas ci nas kyang ri brags de na khyi gcig kyang sad par ma gyur pa de ltar byin gyis brlabs nas chom rkun pa de dag gis las byas te phyir lhags nas/_de dag gis mi bzhi po dag la smras pa/_rab 
[\[262b.5\]]tu byung ba de gar/_des ci bya/_kho bo cag gis las byas te/_lhags pas de la bsnyen bkur bya'o/_/tshe dang ldan pa ma 'gags pas de dag la smras pa/_bzhin [{]bzangs [,]bzang [}]dag go phud la 'khod cig dang khyed la chos bstan par bya'o/_/'phags pa bdag cag 'dzin pa 
[\[262b.6\]]mi mchi'am/_mi 'ong ngo de dag gis go phud de/_tshe dang ldan pa ma 'gags pa'i mdun du chos mnyan pa'i phyir 'khod pa dang /_tshe dang ldan pa ma 'gags pas de dag gi bsam pa dang /_bag la nyal dang /_khams dang /_rang bzhin khong du chud nas 'di ltar de 
[\[262b.7\]]dag gis stan de nyid la 'dug bzhin du 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste/_rgyun du zhugs pa'i 'bras bu mngon sum du byas pa de ltar chos bstan pa byas so/_/de dag gis bden pa mthong nas smras pa/_btsun pa bdag 
[\[263a\]]
[\[263a.1\]]cag gis dge ba'i bshes gnyen btsun pa la brten nas btsun pas bdag cag la gang mdzad pa 'di lta bu ni bdag cag la phas kyang ma bgyis/_mas kyang ma bgyis/_rgyal pos kyang ma bgyis/_lha rnams kyis kyang ma bgyis/_sngon gyi pha mes 
[\[263a.2\]]dag gis kyang ma bgyis/_dge sbyong dang /_bram ze dag gis kyang ma bgyis/_byams pa dang /_mdza' bshes dang /_rtsa lag gi tshogs kyis kyang ma bgyis te/_khrag dang mchi ma'i rgya mtsho ni bskams/_rus pa'i ri dag las ni bsgral/_ngan song gi sgo dag 
[\[263a.3\]]ni bkum/_mtho ris dang thar pa'i sgo dag ni phye/_sems can dmyal ba dang dud 'gro dang /[ {]yi dgas [,]yi dwags [}]dag nas ni rkang pa phyung /_lha dang mi rnams kyi nang du ni bzhag_/'khor ba ni mthar bgyis/_thog ma ma mchis pa'i dus nas bsags pa'i 'jig tshogs la 
[\[263a.4\]]lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu ni thob ste/_btsun pa bdag cag ni mngon par zhugs pa lags so/_/btsun pa bdag cag ni mngon par zhugs pa lags te/_btsun pa bdag cag bcom ldan 'das dang 
[\[263a.5\]]chos dang /_dge slong gi dge 'dun la skyabs su mchis/_bdag cag dge bsnyen du gzung du gsol/_deng slan chad nas ji srid 'tsho'i bar du glo ba thag pa nas rab tu dang bas skyabs su mchi'o/_/'phags pa bdag cag gis da ni gzhan gyi til gyi phub ma tsam 
[\[263a.6\]]yang ma byin par len pa'i rngo mi thog pas rdzas 'dis ci bgyi/_bzhin [{]bzangs [,]bzang [}]dag de nyid du deng la zhog shig_/'phags pa bdag cag 'dzin pa mi mchi'am/_ci khyed kyis der khyi gcig tsam yang sad par gyur tam/_deng la de nyid du zhog shig_/de dag gis der dong 
[\[263a.7\]]ste rdzas de dag phyir bzhag go/_/de nas tshe dang ldan pa ma 'gags pa la mngon par dad pa'i lha gang yin pa des ri brags der smras pa/_khyed ma bcom pa gang yin pa de thams cad ni 'phags pa ma 'gags pa'i mthu yin te/_'phags pa ma 'gags pa skyed mos tshal 
[\[263b\]]
[\[263b.1\]]'di na bzhugs kyis deng la chos nyon cig_/de nas srog chags brgya phrag du ma dag kha cig ni ltad mo skyes pa na/_kha cig ni sngon gyi dge ba'i rtsa ba dag gis bskul ba na/_de nas phyir 'thon nas/_'phags pa ma 'gags pa ga la ba der dong ste phyin nas/_'phags pa 
[\[263b.2\]]ma 'gags pa'i rkang pa gnyis la mgo bos phyag 'tshal te chos mnyan pa'i phyir 'phags pa ma 'gags pa'i mdun du 'khod do/_/tshe dang ldan pa ma 'gags pas 'khor de'i bsam pa dang /_bag la nyal dang /_khams dang /_rang bzhin khong du chud nas 'di ltar 
[\[263b.3\]]srog chags khri nyi stong gis stan de nyid la 'dug bzhin du 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu mngon sum du byas pa dang /_kha cig gis ni lan gcig phyir 'ong ba'i 'bras bu/_kha cig gis ni phyir mi 
[\[263b.4\]]'ong ba'i 'bras bu/_kha cig gis ni rab tu byung ste/_nyon mongs pa thams cad spangs pas dgra bcom pa nyid mngon sum du byas/_kha cig gis ni nyan thos kyi byang chub tu sems bskyed/_kha cig gis ni rang byang chub tu sems bskyed/_kha cig gis ni bla na med 
[\[263b.5\]]pa yang dag par rdzogs pa'i sangs rgyas kyi byang chub tu sems bskyed pa de ltar chos bstan pa byas te/_'khor de las phal cher sangs rgyas la gzhol ba dang /_chos la 'bab pa dang /_dge 'dun la bab par gyur to/_/de nas rigs kyi bu lnga brgya po de dag gis 
[\[263b.6\]]tshe dang ldan pa ma 'gags pa la 'di skad ces smras so/_/btsun pa ma 'gags pa bdag cag legs par gsungs pa'i chos 'dul ba la rab tu 'byung ba dang rdzogs par bsnyen pa dge slong gi dngos po 'thob na bdag cag bcom ldan 'das kyi spyan sngar tshangs par 
[\[263b.7\]]spyad pa spyod do/_/bzhin [{]bzangs [,]bzang [}]dag tshur shog dang /_bcom ldan 'das kyis khyed rab tu 'byin pa dang rdzogs par bsnyen pa dge slong gi dngos po 'thob par mdzad par 'gyur ro/_/de nas tshe dang ldan pa ma 'gags pas rigs kyi bu lnga brgya po de dag khrid nas 
[\[264a\]]
[\[264a.1\]]bcom ldan 'das ga la ba der song ngo /_/de'i tshe na bcom ldan 'das 'khor brgya phrag du ma'i mdun na bzhugs shing chos ston par mdzad do/_/bcom ldan 'das kyis tshe dang ldan pa ma 'gags pa thag ring po kho na nas gzigs so/_/gzigs nas 
[\[264a.2\]]kyang dge slong rnams la bka' stsal pa/_dge slong dag khyed kyis dge slong ma 'gags pa thag ring po kho na nas 'ong ba mthong ngam/_btsun pa mthong ngo /_/dge slong dag ma 'gags pa 'di de bzhin gshegs pa la skyes dang bcas shing 'ong ste/_de bzhin gshegs pa'i 
[\[264a.3\]]skyes ni 'di ltar gdul ba las gzhan pa de lta bu med do/_/de nas tshe dang ldan pa ma 'gags pa/_bcom ldan 'das ga la ba der song ste phyin nas/_bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/_/mtha' gcig tu 
[\[264a.4\]]'dug nas bcom ldan 'das la tshe dang ldan pa ma 'gags pas 'di skad ces gsol to/_/btsun pa rigs kyi bu lnga brgya po 'di dag legs par gsungs pa'i chos 'dul ba la rab tu 'byung ba dang rdzogs par bsnyen pa dge slong gi dngos po 'tshal na bcom ldan 
[\[264a.5\]]'das kyis thugs brtse ba'i slad du 'di dag rab tu dbyung du gsol/_rdzogs par bsnyen par mdzad du gsol/_bcom ldan 'das kyis de dag la dge slong tshur shog gis rab tu phyung zhing dge slong dag tshur shog_/tshangs par spyad pa spyod cig ces bka' stsal pa 
[\[264a.6\]]dang /_de dag bcom ldan 'das kyi bka'i mjug kho nar skra byi ba dang snam sbyar gyon par gyur te/_skra dang kha spu zhag bdun skyes pa tsam dang /_lag pa lhung bzed dang bya ma bum gyis brel ba dang /_dge slong rdzogs par bsnyen nas lo brgya lon pa'i spyod lam lta 
[\[264a.7\]]bur gnas par gyur to/_/yang smras pa/_de bzhin gshegs pas tshur shog bka' stsal pas/_skra byi snam sbyar gyon pa'i lus ldan zhing /_/mod la dbang po rab zhir gnas gyur te/_/sangs rgyas dgongs pas lus gzugs bkab par gyur/_/de nas 
[\[264b\]]
[\[264b.1\]]bcom ldan 'das kyis de dag la gdams ngag stsal te/_gcig pu dben pa bag yod pa rtul ba dang ldan pa bdag nyid btang bar gnas pa na rigs kyi bu dag gang gi phyir skra dang kha spu dag bregs te gos ngur smrig dag bgos nas yang dag pa kho nar dad pas 
[\[264b.2\]]khyim nas khyim med par rab tu 'byung bar byed pa tshangs par spyod pa'i mtha' bla na med pa de tshe de nyid la rang gi mngon par shes pas mngon sum du byas te bsgrubs nas bdag gi skye ba zad do/_/tshangs par spyod pa spyad do/_/bya ba byas so/_/srid pa 'di las gzhan mi shes so 
[\[264b.3\]]zhes go bar byed cing /_dgra bcom pa khams gsum pa las 'dod chags dang bral ba/_bong ba dang gser du mnyam pa/_nam mkha' dang lag mthil du mtshungs pa'i sems dang ldan pa/_tsan dan bzhag pa lta bu/_rig pas sgo nga'i sbubs dral bar gyur cing /_
[\[264b.4\]]rig pa dang /_mngon par shes pa dang /_so so yang dag par rig pa thob pa/_srid pa dang /_'dod pa'i rnyed pa dang /_bkur sti la rgyab kyis phyogs pa/_dbang po dang nye dbang dang bcas pa'i lha rnams kyis mchod par bya ba dang /_rjed par bya ba dang /_mngon du 
[\[264b.5\]]smra bar bya bar gyur to/_/dge slong rnams kyis tshe dang ldan pa ma 'gags pa la dris pa/_tshe dang ldan pa ma 'gags pa ji ltar bde bar brgyus sam/_tshe dang ldan pa dag cung zad bde bar yang brgyus/_cung zad sdug bsngal bar brgyus so/_/ji ltar bde bar brgyus/_ji 
[\[264b.6\]]ltar sdug bsngal bar brgyus/_'di ltar re zhig gdul ba'i bya ba byas pa gang yin pa de ni bde bar brgyus pa yin no/_/had por de'u bsad pa de ni sdug bsngal bar brgyus pa yin no/_/ci'i phyir/_des skabs de rgyas par brjod pa dang /_dge slong rnams kyis smras pa/_
[\[264b.7\]]tshe dang ldan pa ma 'gags pa khyod bud med kyi yul dang lhan cig gnas gcig tu nyal du rung ngam/_gang gi phyir mi rung ba de nyid kyi phyir nyes dmigs byung bar gyur to/_/dge slong don nyung ngu dag ci'i phyir dge slong dag bud med kyi yul dang lhan cig gnas gcig tu 
[\[265a\]]
[\[265a.1\]]nyal zhes smod par byed/_phyar ka gtong bar byed/_kha zer bar byed pa'i skabs de dge slong rnams kyis bcom ldan 'das la gsol to/_/de nas bcom ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu 
[\[265a.2\]]ba mdzad do/_/zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/_sangs rgyas bcom ldan 'das kyis tshe dang ldan pa ma 'gags pa la rmas pa/_ma 'gags 
[\[265a.3\]]pa khyod bud med kyi yul dang lhan cig gnas gcig tu nyal ba bden nam/_btsun pa mad do/_/sangs rgyas bcom ldan 'das kyis mi brtson pa dang /_mi sbyor ba dang /_ma brtags par spyod pa rnam par smad pa mdzad do/_/de nas bcom ldan 'das kyis brtson pa dang /_
[\[265a.4\]]sbyor ba dang /_brtags te spyod pa'i bsngags pa brjod nas/_dge slong rnams la bka' stsal pa/_dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma 
[\[265a.5\]]bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge slong gang bud med kyi yul dang lhan cig gnas gcig tu nyal na ltung byed do/_/yang dge slong gang zhes bya ba ni chos 'di pa la'o/_/bud med kyi yul dang 
[\[265a.6\]]zhes bya ba ni bud med dam gzhon nu ma mi tshangs par spyod pa sprod pa las byung ba'i chos sten nus pa dang ngo /_/lhan cig ces bya ba ni de dang de'o/_/gnas gcig tu zhes bya ba ni gnas bzhi po thams cad g.yogs shing bskor ba dang /_thams cad g.yogs shing phal cher 
[\[265a.7\]]bskor ba dang /_phal cher g.yogs shing thams cad bskor ba dang /_phal cher g.yogs shing phal cher bskor ba dag tu'o/_/gnas thams cad g.yogs shing thams cad bskor ba ni gnas khang dang /_'khor gyi khyams dang /_khang pa brtsegs pa dag go/_/
[\[265b\]]
[\[265b.1\]]thams cad g.yogs shing phal cher bskor ba ni sgo bcu pa dang sgo bcu gnyis pa dag go/_/phal cher g.yogs shing thams cad bskor ba ni khyams ngos bzhi pa dag go/_/phal cher g.yogs shing phal cher bskor ba ni khyams ngos gsum pa dang /_'khor gyi khyams 
[\[265b.2\]]dag go/_/nyal na zhes bya ba ni mtshan mo glos phab ste nyal na'o/_/ltung byed do zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang /_log par ltung ba dag tu sreg par byed/_'tshod par byed/_ltung bar byed pa'o/_/
[\[265b.3\]]gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/_des na ltung byed do/_/zhes gsungs so/_/de la ltung bar ji ltar 'gyur zhe na/_dge slong bar khang na nyal zhing bud med kyi yul 'og khang na nyal na 
[\[265b.4\]]dge slong des skas bsdu bar bya ba'am/_sgo gtan pas gcad par bya ba'am/_srung ba dge slong gzhag par bya'o/_/skas sdud par mi byed dam/_sgo gtan pas gcod par mi byed dam/_srung ba dge slong 'jog par mi byed na ji srid skya rengs ma shar gyi bar du nyes byas 
[\[265b.5\]]su 'gyur la/_skya rengs shar na ltung byed du 'gyur ro/_/dge slong steng khang na nyal zhing bud med kyi yul bar khang na nyal na dge slong des skas bsdu bar bya ba'am/_sgo gtan pas gcad par bya ba'am/_srung ba dge slong gzhag par bya'o/_/skas sdud par mi byed dam/_
[\[265b.6\]]sgo gtan pas gcod par mi byed dam/_srung ba dge slong 'jog par mi byed na ji srid du skya rengs ma shar gyi bar du nyes byas su 'gyur la/_skya rengs shar nas ltung byed du 'gyur ro/_/dge slong bar khang na nyal zhing bud med kyi yul steng khang na nyal na dge slong des 
[\[265b.7\]]skas bsdu bar bya ba'am/_sgo gtan pas gcad par bya ba'am/_srung ba dge slong gzhag par bya'o/_/skas sdud par mi byed dam/_sgo gtan pas gcod par mi byed dam/_srung ba dge slong 'jog par mi byed na ji srid du skya rengs ma shar gyi bar du nyes byas 
[\[266a\]]
[\[266a.1\]]su 'gyur la/_skya rengs shar na ltung byed du 'gyur ro/_/dge slong 'og khang na nyal zhing bud med kyi yul bar khang na nyal na dge slong des skas bsdu bar bya ba'am/_sgo gtan pas gcad par bya ba'am/_srung ba dge slong gzhag par bya'o/_/skas sdud 
[\[266a.2\]]par mi byed dam/_sgo gtan pas gcod par mi byed dam/_srung ba dge slong 'jog par mi byed na ji srid du skya rengs ma shar gyi bar du nyes byas su 'gyur la/_skya rengs shar na ltung byed du 'gyur ro/_/dge slong gnas khang na nyal zhing bud med kyi yul khyams na nyal 
[\[266a.3\]]na dge slong des sgo gtan pas gcad par bya ba'am/_srung ba dge slong gzhag par bya'o/_/sgo gtan pas gcod par mi byed dam/_srung ba dge slong 'jog par mi byed na/_ji srid du skya rengs ma shar gyi bar du nyes byas su 'gyur la/_skya rengs shar na ltung byed du 
[\[266a.4\]]'gyur ro/_/dge slong khyams na nyal zhing bud med kyi yul gnas khang na nyal na dge slong des sgo phyi rol nas gcad par bya ba'am/_srung ba dge slong gzhag par bya'o/_/sgo phyi rol nas gcod par mi byed dam/_srung ba dge slong 'jog par mi byed na ji srid du skya 
[\[266a.5\]]rengs ma shar gyi bar du nyes byas su 'gyur la/_skya rengs shar na ltung byed du 'gyur ro/_/dge slong sgo khang na nyal zhing bud med kyi yul bang rim na nyal na/_dge slong des sgo nang nas gcad par bya ba'am/_srung ba dge slong gzhag par bya'o/_/sgo nang nas gcod par mi 
[\[266a.6\]]byed dam/_srung ba dge slong 'jog par mi byed na ji srid du skya rengs ma shar gyi bar du nyes byas su 'gyur la/_skya rengs shar na ltung byed du 'gyur ro/_/dge slong bang rim du nyal zhing bud med kyi yul sgo khang na nyal na dge slong des sgo phyi rol nas gcad par bya ba'am/_
[\[266a.7\]]srung ba dge slong gzhag par bya'o/_/sgo phyi rol nas gcod par mi byed dam/_srung ba dge slong 'jog par mi byed na ji srid du skya rengs ma shar gyi bar du nyes byas su 'gyur la/_skya rengs shar na ltung byed du 'gyur ro/_/khyim thab kyis bsrungs na ltung ba med do/_/
[\[266b\]]
[\[266b.1\]]dge slong ba lang gi lhas sam/_phyugs lhas su nyal na dge slong des phyogs de re lde dag gam/_seg dag gam/_yol ba dag gis bskor bar bya ba'am/_srung ba dge slong gzhag par bya'o/_/phyogs de re lde dag gam/_seg dag gam/_yol ba dag gis bskor bar 
[\[266b.2\]]mi byed dam/_srung ba dge slong 'jog par mi byed na ji srid du skya rengs ma shar gyi bar du nyes byas su 'gyur la/_skya rengs shar na yang nyes byas su 'gyur ro/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/
[\[266b.3\]]dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/_btsun pa tshe dang ldan pa ma 'gags pas las ci zhig bgyis na las de'i rnam par smin pas phyug pa/_nor mang ba/_longs spyod che ba'i khyim du skyes shing bcom ldan 
[\[266b.4\]]'das kyi bstan pa la rab tu byung nas nyon mongs pa thams cad spangs pas dgra bcom pa nyid mngon sum du bgyis te/_des gdul ba'i bya ba de snyed bgyis/_bcom ldan 'das kyis bka' stsal pa/_dge slong dag rigs kyi bu ma 'gags pa nyid kyis las tshogs rnyed pa/_rkyen 
[\[266b.5\]]yongs su bsgyur ba/_'od pa bzhin du nye bar gnas pa/_gdon mi za bar 'byung bar 'gyur ba dag byas shing bsags pas ma 'gags pa nyid kyis las byas shing bsags pa dag gzhan su zhig gis so sor myong bar 'gyur/_dge slong dag las byas shing bsags pa dag ni 
[\[266b.6\]]phyi rol gyi sa'i khams la rnam par smin par mi 'gyur/_chu'i khams la mi 'gyur/_me'i khams la mi 'gyur/_rlung gi khams la mi 'gyur gyi/_'di ltar las dge ba dang /_mi dge ba byas shing bsags pa dag ni zin pa'i phung po dang /_khams dang /_skye mched 
[\[266b.7\]]dag la rnam par smin par 'gyur te/_las rnams bskal pa brgyar yang ni/_/chud mi za ba'ang tshogs dang dus/_/rnyed na lus can rnams la ni/_/'bras bu dag tu 'gyur ba nyid/_/dge slong dag sngon byung ba bskal pa chen po bzang po 'di nyid la skye dgu'i tshe lo nyi khri thub pa 
[\[267a\]]
[\[267a.1\]]na ston pa de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/_bde bar gshegs pa/_'jig rten mkhyen pa/_skyes bu gdul ba'i kha lo sgyur ba bla na med pa/_lha dang mi rnams kyi ston pa sangs rgyas 
[\[267a.2\]]bcom ldan 'das 'od srung 'jig rten du byung ba na 'di de'i bstan pa la rab tu byung bar gyur nas ri brags shig na gtsug lag khang zhig yod pa de na 'di zhal ta byed par gyur cing /_de lhan cig gnas pa dang /_nye gnas kyang lnga brgya yod/_ri brags de na gnas pa'i skye bo'i 
[\[267a.3\]]tshogs kyang phal cher de la mngon par dad do/_/dus gzhan zhig na de na bar gyur nas/_de la lhan cig gnas pa dang /_nye gnas dag gis dris pa/_mkhan po khyod kyis yon tan gyi tshogs 'ga' zhig thob pa mchis sam/_des smras pa/_'ga' yang med do/_/
[\[267a.4\]]mkhan pos smon lam ji ltar btab/_kho bos bcom ldan 'das de bzhin gshegs pa dgra bcom pa yang dag par rdzogs pa'i sangs rgyas 'od srung gis bram ze'i khye'u bla ma la bram ze'i khye'u khyod ma 'ongs pa'i dus na skye dgu'i tshe lo brgya thub pa na de bzhin gshegs 
[\[267a.5\]]pa dgra bcom pa yang dag par rdzogs pa'i sangs rgyas rig pa dang zhabs su ldan pa/_bde bar gshegs pa/_'jig rten mkhyen pa/_skyes bu 'dul ba'i kha lo sgyur ba bla na med pa/_lha dang mi rnams kyi ston pa sangs rgyas bcom ldan 'das shAkya thub pa zhes bya 
[\[267a.6\]]bar 'gyur ro/_/zhes nges par skal ba dang ldan pa nyid du lung bstan pa de'i gsung rab la bdag rab tu byung nas nyon mongs pa thams cad spangs pas dgra bcom pa nyid mngon sum du byed par gyur cig ces smon lam btab bo/_/de dag gis smras pa/_bdag cag 
[\[267a.7\]]kyang mkhan po la brten te bcom ldan 'das de'i gsung rab la rab tu byung nas nyon mongs pa thams cad spangs pas dgra bcom pa nyid mngon du bgyid par gyur cig ri brags de na gnas pa'i skye bo'i tshogs des de ltar 'phags pa na'o zhes thos nas de dag de'i 
[\[267b\]]
[\[267b.1\]]gan du song ste dris pa/_'phags pas yon tan gyi tshogs 'ga' zhig thob pa mchis sam/_'ga' yang med do/_/'phags pas smon lam ji ltar btab/_kho bos bcom ldan 'das de bzhin gshegs pa dgra bcom pa yang dag par rdzogs pa'i sangs rgyas 'od srung 
[\[267b.2\]]gis bram ze'i khye'u bla ma la bram ze'i khye'u khyod ma 'ongs pa'i dus na skye dgu'i tshe lo brgya thub pa na de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/_bde bar gshegs pa/_'jig rten mkhyen pa/_skyes bu 'dul 
[\[267b.3\]]ba'i kha lo sgyur ba bla na med pa/_lha dang mi rnams kyi ston pa sangs rgyas bcom ldan 'das shAkya thub pa zhes bya bar 'gyur ro zhes nges par skal ba dang ldan pa nyid du lung bstan pa de'i gsung rab la bdag rab tu byung nas nyon mongs pa thams cad spangs pas dgra bcom pa nyid mngon 
[\[267b.4\]]du byed par gyur cig ces smon lam btab bo/_/de dag gis smras pa/_bdag cag kyang 'phags pa la brten te bcom ldan 'das de'i gsung rab la bden pa dag mthong bar gyur cig_/dge slong dag de'i tshe de'i dus na dge slong zhal ta byed par gyur pa gang yin pa 
[\[267b.5\]]de ni ma 'gags pa 'di yin te/_'dis der chos dang ldan pas zhal ta byas pa'i las de'i rnam par smin pas ni phyug pa/_nor mang ba/_longs spyod che ba'i khyim du skyes shing nga'i bstan pa la rab tu byung nas nyon mongs pa thams cad spangs pas dgra bcom pa nyid mngon 
[\[267b.6\]]du byas so/_/de'i tshe de'i dus na de'i lhan cig gnas pa dang /_nye gnas lnga brgya po gang dag yin pa de dag ni dge slong lnga brgya po 'di dag yin te/_'di dag gis der smon lam de skad btab pa'i dbang gis da ltar ma 'gags pa la brten te nga'i bstan pa la rab tu byung nas 
[\[267b.7\]]nyon mongs pa thams cad spangs pas dgra bcom pa nyid mngon sum du byas so/_/de'i tshe de'i dus na ri brags de na gnas pa'i skye bo'i tshogs gang dag yin pa de dag ni da ltar ri brags na gnas pa'i skye bo'i tshogs 'di dag yin te/_'di dag gis der smon lam de skad 
[\[268a\]]
[\[268a.1\]]btab pa'i dbang gis da ltar ma 'gags pa la brten te nga'i gsung rab la bden pa dag mthong bar gyur to/_/btsun pa tshe dang ldan pa ma 'gags pas las ci zhig bgyis na las de'i rnam par smin pas lha'i mig dang ldan par gyur/_dge slong dag sngon 
[\[268a.2\]]byung ba bskal pa chen po bzang po 'di nyid la skye dgu'i tshe lo bzhi khri thub pa na ston pa de bzhin gshegs pa dgra bcom pa yang dag par rdzogs pa'i sangs rgyas rig pa dang /_zhabs su ldan pa/_bde bar gshegs pa/_'jig rten mkhyen pa/_skyes bu gdul ba'i 
[\[268a.3\]]kha lo sgyur ba bla na med pa/_lha dang mi rnams kyi ston pa sangs rgyas bcom ldan 'das 'khor ba 'jig ces bya ba 'jig rten du byung ste/_des sangs rgyas kyi mdzad pa mtha' dag mdzad nas phung po'i lhag ma med pa'i mya ngan las 'das pa'i dbyings su yongs su mya ngan las 
[\[268a.4\]]'das nas rgyal po mdzes pas de'i mchod rten rin po che sna bzhi las byas pa/_rgyar dpag tshad gcig pa/_'phang du dpag tshad phyed pa byed du bcug nas des de la dus ston bya ba yang bshams so/_/der dus ston la bab pa na chom rkun pa 'joms par 'dod pa lnga 
[\[268a.5\]]brgya der lhags nas de na chom rkun pa'i dmag dpon gyi lham ral nas de dang ha cang mi ring ba na dri gtsang khang 'dug pa de na mar me tshod du mi gsal bar 'bar ba chom rkun pa'i dmag dpon des mthong nas de dri gtsang khang der zhugs te lham drub par brtsams pa na mar 
[\[268a.6\]]me'i 'od tshod du mi gsal bar 'bar nas des mar me'i snying po bskul ba dang /_mar me de shin tu 'od gsal bar 'bar bar gyur nas/_ji tsam na des sku gzugs mthong ngo /_/mthong nas kyang de shin tu dad pa skyes nas des dbyig gis mchod pa byas te/_bdag gi 
[\[268a.7\]]dge ba'i rtsa ba 'dis bdag lha'i mig dang ldan par gyur cig ces smon lam btab bo/_/dge slong dag de'i tshe de'i dus na chom rkun pa'i dmag dpon gang yin pa de ni dge slong ma 'gags pa 'di yin te/_'dis mar me'i snying po bskul cing sems dad pa bskyed pa'i las 
[\[268b\]]
[\[268b.1\]]de'i rnam par smin pas lha'i mig dang ldan par gyur to/_/btsun pa tshe dang ldan pa ma 'gags pas las ci zhig bgyis na las de'i rnam par smin pas bcom ldan 'das kyis lha'i mig can rnams kyi mchog tu bstan/_dge slong dag de yang smon lam gyi dbang gis te/_
[\[268b.2\]]gang du smon lam btab ce na/_dge slong dag sngon byung ba bskal pa chen po bzang po 'di nyid la skye dgu'i tshe lo nyi khri thub pa na ston pa de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/_bde bar gshegs pa/_
[\[268b.3\]]'jig rten mkhyen pa/_skyes bu gdul ba'i kha lo sgyur ba bla na med pa/_lha dang mi rnams kyi ston pa/_sangs rgyas bcom ldan 'das 'od srung 'jig rten du byung ste de bA rA Na sI na drang srong smra ba [{]ri dgas [,]ri dwags [}]kyi nags na nye bar rten cing bzhugs so/_/de'i bstan pa la 
[\[268b.4\]]'di rab tu byung nas dge slong gang gis de rab tu phyung ba'i dge slong de de bzhin gshegs pa yang dag par rdzogs pa'i sangs rgyas 'od srung gis lha'i mig can rnams kyi mchog tu bstan to/_/de na 'dis tshe ji srid par tshangs par spyod pa spyad na yon tan gyi tshogs 
[\[268b.5\]]'ga' yang ma thob nas de'i 'og tu 'chi ba'i tshe smon lam 'di skad ces bdag gis bcom ldan 'das de bzhin gshegs pa dgra bcom pa yang dag par rdzogs pa'i sangs rgyas yon gnas bla na med pa 'od srung la tshe ji srid par tshangs par spyod pa spyad na yon 
[\[268b.6\]]tan gyi tshogs 'ga' yang ma thob ste/_bdag gis tshe ji srid par tshangs par spyod pa spyad pa'i dge ba'i rtsa ba 'dis bcom ldan 'das de bzhin gshegs pa dgra bcom pa yang dag par rdzogs pa'i sangs rgyas 'od srung gis bram ze'i khye'u bla ma la 
[\[268b.7\]]bram ze'i khye'u khyod ma 'ongs pa'i dus na skye dgu'i tshe lo brgya thub pa na de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/_bde bar gshegs pa/_'jig rten mkhyen pa/_skyes bu 'dul ba'i kha lo 
[\[269a\]]
[\[269a.1\]]sgyur ba bla na med pa/_lha dang mi rnams kyi ston pa sangs rgyas bcom ldan 'das shAkya thub pa zhes bya bar 'gyur ro zhes nges pa nyid du lung bstan pa de'i bstan pa la bdag rab tu byung nas nyon mongs pa thams cad spangs pas dgra bcom pa nyid mngon du byed 
[\[269a.2\]]cing /_ji ltar mkhan po 'di bcom ldan 'das de bzhin gshegs pa dgra bcom pa yang dag par rdzogs pa'i sangs rgyas 'od srung gis lha'i mig can rnams kyi mchog tu bstan pa de bzhin du bdag kyang bcom ldan 'das shAkya thub pa/_shAkya'i seng ge/_shAkya'i rgyal 
[\[269a.3\]]po'i gtso bo des lha'i mig can rnams kyi mchog tu bstan par gyur cig ces gdab par brtsams pas smon lam de'i dbang gis da ltar de bzhin gshegs pas lha'i mig can rnams kyi mchog tu bstan to/_/dge slong dag de ltar na las gcig tu gnag pa rnams kyi 
[\[269a.4\]]rnam par smin pa ni gcig tu gnag pa yin la/_las gcig tu dkar ba rnams kyi rnam par smin pa yang gcig tu dkar ba yin/_las 'dren ma rnams kyi rnam par smin pa yang 'dren ma yin no/_/dge slong dag de lta bas na las gcig tu gnag pa rnams dang 
[\[269a.5\]]'dren ma rnams spangs te las gcig tu dkar ba rnams la brtsal bar bya ste/_dge slong dag de ltar khyod kyis bslab par bya'o/_/bud med dang lhan cig nyal ba'i ltung byed de drug bcu rtsa lnga pa rdzogs so//_//sangs rgyas bcom ldan 'das mnyan yod na rgyal 
[\[269a.6\]]byed kyi tshal mgon med zas sbyin gyi kun dga' ra ba na bzhugs so/_/gang gi tshe tshe dang ldan pa maud gal gyi bu chen pos nye ba 'khor la sogs pa sar pa skyes phran gzhon nu bcu bdun sde'i tshogs dag rab tu phyung rdzogs par bsnyen par byas pa de'i tshe na de dag drug sde 
[\[269a.7\]]dag la sten par byed/_snyen par byed/_bsnyen bkur byed do/_/de nas 'char kas de dag la smras pa/_bcu bdun sde dag tshur shog 'di dang 'di gyis shig_/de dag gis smras pa/_khyod kho bo cag gi slob dpon nam/_mkhan po yin nam ci/_mi byed do/_/
[\[269b\]]
[\[269b.1\]]'char kas smras pa/_glen pa dag 'o na gzhan ci byed ces des de dag gnya' bdag nas bzung ste bskrad do/_/de dag gis smras pa/_tshe dang ldan pa dag bdag cag drug sde dag gis gang cung zad brnyas par gyur pa de dag thams cad ni bdag cag thos pa nyung ba las gyur pa 
[\[269b.2\]]yin gyis bdag cag thos pa 'dzin du 'dong dang /_des na phyin cad drug sde dag la cung zad kyang dri bar mi bya'o/_/zhes de dag dge slong zhig gi gan du dong ste smras pa/_btsun pa bdag cag klog tu stsol cig_/des de dag la thabs yin no zhes smras nas de dag gis 
[\[269b.3\]]de las bklag par brtsams so/_/nye [{]dga'as [,]dgas [}]smras pa/_btsun pa 'char ka bcu bdun sde dag de bar bdag cag la sten par mi byed/_snyen par mi byed/_bsnyen bkur mi byed do/_/'char kas smras pa/_de dag kho bos bskrad nas thos pa 'dzin par 
[\[269b.4\]]brtsams so/_/btsun pa 'char ka khyod kyis bdag cag gi sbrul nyal ba lcag gis gzhus so/_/ji srid du glen pa de dag thos pa nyung bar gyur pa de srid du de dag bdag cag la sten par byed/_snyen par byed/_bsnyen bkur byed kyi/_gang gi tshe de dag mang du thos 
[\[269b.5\]]par gyur cing mdo sde 'dzin pa dang /_'dul ba 'dzin pa dang /_ma mo 'dzin pa dang /_gdug cing pha rol gnon par gyur pa de'i tshe na de dag bdag cag la gnod pa bya bar sems par 'gyur ro/_/'char kas smras pa/_kho bos ci nas kyang de dag gis 
[\[269b.6\]]ma rtogs pa yang rtogs par mi 'gyur zhing /_rtogs pa las kyang yongs su nyams par 'gyur ba de ltar bya'o/_/bcu bdun sde dag me khang du mar me btsugs te kha ton bya bar brtsams pa dang /_ji tsam na tshe dang ldan pa 'char ka la ba zhig spu phyir 
[\[269b.7\]]bstan te gyon nas me khang du zhugs te mar me bsad nas 'byung po'o 'byung po'o zhes smras pa dang /_de dag sngangs shing skrag nas me khang nas phyir byung ste mtha' gcig tu 'khod do/_/de dag slob dpon gyis mthong nas des smras pa/_gzhon nu dag 
[\[270a\]]
[\[270a.1\]]ci'i phyir kha ton mi byed par kha rog ste 'khod/_de dag gis smras pa/_slob dpon bdag cag mi ma lags pas gtses so/_/des bsams pa/_rgyal byed kyi tshal gnod sbyin gos sngon po gyon pa lnga brgyas rtag tu mi stong bas 'di na mi ma yin pa 
[\[270a.2\]]yod re skan/_lhung bzed nag po can gnas ngan len kun du spyod pa 'ga' zhig gis 'di dag bsdigs so snyam nas/_des smras pa/_gzhon nu dag khyod cag mi ma yin pa de 'dzin par 'dod dam/_de dag gis smras pa/_'tshal lo/_/des smras pa/_gzhon nu 
[\[270a.3\]]dag me khang gi grwa bzhir mar me btsugs te rdza mas khob la dbus su mar me btsugs te kha ton gyis shig dang /_gal te de 'ongs te dbus kyi mar me bsad nas 'byung po'o 'byung po'o zhes zer ba na sgo chod la me khang gi grwa bzhi'i mar me phye la zung shig_/de 
[\[270a.4\]]dag gis de ltar byas pa dang ji tsam na tshe dang ldan pa 'char ka la ba zhig spu phyir bstan te gyon nas me khang du zhugs te dbus kyi mar me bsad nas 'byung po'o 'byung po'o/_/zhes smras pa/_de dag gis sgo bcad nas me khang gi grwa bzhi'i mar me phye ste bzung nas 
[\[270a.5\]]brdeg par brtsams pa dang /_des smras pa/_'char ka'o 'char ka'o/_/de dag gis smras pa/_khyod kyi snying lam na 'char ka kho bo cag gi grogs yin pas de yin no zhes byas na btang bar 'gyur snyam mam/_shi drod kyis ma bzung gi bar du mi gtong ngo /_/
[\[270a.6\]]de dag gis smras pa/_tshe dang ldan pa dag mi ma yin pa ni shin tu chen po zhig bsad kyang nyes pa sbom por 'gyur bar zad pas bdag cag gis ltung ba mthol zhing bshags par byas/_te por brdeg go zhes de dag gis te por gtal gtal te btang 
[\[270a.7\]]nas/_'char ka 'phyes 'khrud de rang gi gnas su phyin nas/_de phyi de nyin par lus dag 'bru mar gyis bsku mnye byas nas khri la nyal zhing 'dug pa dang /_dge slong rnams kyis de la smras pa/_tshe dang ldan pa 'char ka khyod ci nyes/_'char kas smras 
[\[270b\]]
[\[270b.1\]]pa/_tshe dang ldan pa dag kho bos ku re cung zhig byas na nyes dmigs 'di lta bu byung bar gyur to/_/ci byas/_des skabs de rgyas par brjod pa dang /_dge slong rnams kyis de la smras pa/_khyod dge slong la sngangs par byed du rung ngam/_gang gi phyir mi rung ba de nyid kyi 
[\[270b.2\]]phyir nyes dmigs 'di lta bu byung bar gyur to/_/dge slong don nyung ngu dag ci'i phyir dge slong dag dge slong la sngangs par byed ces smod par byed/_phyar ka gtong bar byed/_kha zer bar byed pa'i skabs de dge slong rnams kyis bcom ldan 'das la gsol to/_/
[\[270b.3\]]de nas bcom ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa ste/_zhes bya ba la 
[\[270b.4\]]sogs pa yang lnga ma bzhin te/_sangs rgyas bcom ldan 'das kyis tshe dang ldan pa 'char ka la rmas pa/_'char ka khyod dge slong la sngangs par byed pa bden nam/_btsun pa mad do/_/sangs rgyas bcom ldan 'das kyis dge sbyong gi tshul ma yin pa/_rjes su mthun 
[\[270b.5\]]pa ma yin pa/_rung ba ma yin pa/_tshul dang mthun pa ma yin pa de ni rab tu byung bas bya ba ma yin no zhes rnam par smad pa mdzad do/_/de nas bcom ldan 'das kyis rnam grangs du mas rnam par smad nas dge slong rnams la bka' stsal pa/_dge slong dag de lta bas na 
[\[270b.6\]]phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge slong gang dge slong 
[\[270b.7\]]la sngangs par byed dam/_sngangs par byed du 'jud na tha na bzhad gad bya bar bsams kyang rung ste ltung byed do/_/yang dge slong gang zhes bya ba ni 'char ka 'am/_gzhan yang de lta bu gang yin pa'o/_/dge slong la zhes bya ba ni chos 'di pa la'o/_/sngangs par byed 
[\[271a\]]
[\[271a.1\]]dam zhes bya ba ni bdag nyid kyis so/_/sngangs par byed du 'jud na zhes bya ba ni gzhan no/_/tha na bzhad gad bya bar bsams kyang rung ste zhes bya ba ni tha na ku re bya bar bsams kyang rung ste'o/_/ltung byed do zhes bya ba ni sems can dmyal ba dang /_dud 'gro dang /_
[\[271a.2\]{]yi dgas [,]yi dwags [}]ngan song dang /_ngan 'gro dang /_log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/_des na ltung byed do zhes 
[\[271a.3\]]gsungs so/_/de la ltung bar ji ltar 'gyur zhe na/_dge slong gis dge slong la sngangs par bya ba'i bsam pas 'di lta ste dper na [{]yi dgas [,]yi dwags [}]dang /_sha za dang /_grul bum dang /_lus srul po gzugs la ba nag po dang /_sol ba dang /_ka ba tshig pa lta bu gzugs 
[\[271a.4\]]yid du mi 'ong ba dag yod de/_de dag gis khyod khrid par 'gyur/_de dag gis khyod gsod par 'gyur/_de dag gis khyod srog dang bral bar byed par 'gyur ro zhes nye bar sgrub par byed na/_dge slong 'jigs pa skyes kyang rung ma skyes kyang rung dge slong la ltung byed du 'gyur ro/_/dge 
[\[271a.5\]]slong gis dge slong la sngangs par bya ba'i bsam pas 'di lta ste dper na [{]yi dgas [,]yi dwags [}]dang /_sha za dang /_grul bum dang /_lus srul po sgra seng ge dang /_stag dang /_gung dang /_mtsha' dang /_gzig dang /_wa'i skad lta bu sgra yid du mi 'ong ba dag yod de/_de dag 
[\[271a.6\]]gis khyod khrid par 'gyur/_de dag gis khyod gsod par 'gyur/_de dag gis khyod srog dang bral bar byed par 'gyur ro/_/zhes nye bar sgrub par byed na/_dge slong 'jigs pa skyes kyang rung ma skyes kyang rung dge slong la ltung byed du 'gyur ro/_/dge slong gis dge slong 
[\[271a.7\]]la sngangs par bya ba'i bsam pas 'di lta ste/_dper na [{]yi dgas [,]yi dwags [}]dang /_sha za dang /_grul bum dang /_lus srul po dri bshang ba dang /_gci ba dang /_ra dang /_ra'i ze ba'i dri lta bu dri yid du mi 'ong ba dag yod de/_de dag gis khyod khrid par 'gyur/_de dag 
[\[271b\]]
[\[271b.1\]]gis khyod gsod par 'gyur/_de dag gis khyod srog dang bral bar byed par 'gyur ro zhes nye bar sgrub par byed na/_dge slong 'jigs pa skyes kyang rung ma skyes kyang rung dge slong la ltung byed du 'gyur ro/_/dge slong gis dge slong la sngangs par bya ba'i bsam pas 'di 
[\[271b.2\]]lta ste dper na [{]yi dgas [,]yi dwags [}]dang /_sha za dang /_grul bum dang /_lus srul po reg pa seg dang /_re lde dang /_phyar ba'i reg pa lta bu reg pa yid du mi 'ong ba dag yod de/_de dag gis khyod khrid par 'gyur/_de dag gis khyod gsod par 'gyur/_de dag gis 
[\[271b.3\]]khyod srog dang bral bar byed par 'gyur ro zhes nye bar sgrub par byed na/_dge slong 'jigs pa skyes kyang rung ma skyes kyang rung dge slong la ltung byed du 'gyur ro/_/dge slong gis dge slong la sngangs par bya ba'i bsam pas 'di lta ste dper na lha dang /_klu dang /_dri za dang /_
[\[271b.4\]]gnod sbyin dang /_mi'am ci dang /_lto 'phye chen po gzugs rgyal po dang /_blon po chen po dang /_bram ze dang /_khyim bdag dang /_nor can dang /_tshong dpon dang /_ded dpon lta bu gzugs yid du 'ong ba dag yod de/_de dag gis khyod khrid par 'gyur/_de dag 
[\[271b.5\]]gis khyod gsod par 'gyur/_de dag gis khyod srog dang bral bar byed par 'gyur ro zhes nye bar sgrub par byed na/_dge slong 'jigs pa skyes kyang rung ma skyes kyang rung dge slong la nyes byas su 'gyur ro/_/dge slong gis dge slong la sngangs par bya ba'i bsam pas 'di 
[\[271b.6\]]lta ste/_dper na lha dang /_klu dang /_dri za dang /_gnod sbyin dang /_mi'am ci dang /_lto 'phye chen po sgra pi bang dang /_'od ma dang /_pa la ri dang /_ma ha ti dang /_su g+ho sha ka'i sgra lta bu yid du 'ong ba dag yod de/_de dag gis khyod khrid par 'gyur/_de dag gis khyod 
[\[271b.7\]]gsod par 'gyur/_de dag gis khyod srog dang bral bar byed par 'gyur ro/_/zhes nye bar sgrub par byed na/_dge slong 'jigs pa skyes kyang rung ma skyes kyang rung dge slong la nyes byas su 'gyur ro/_/dge slong gis dge slong la sngangs par bya ba'i bsam pas 'di 
[\[272a\]]
[\[272a.1\]]lta ste dper na/_lha dang /_klu dang /_dri za dang /_gnod sbyin dang /_mi 'am ci dang /_lto 'phye chen po dri a ga ru dang /_tsan dan dang /_gur gum dang /_ta ma la'i lo ma'i dri lta bu dri yid du 'ong ba dag yod de/_de dag gis khyod khrid par 'gyur/_de 
[\[272a.2\]]dag gis khyod gsod par 'gyur/_de dag gis khyod srog dang bral bar byed par 'gyur ro zhes sgrub par byed na/_dge slong 'jigs pa skyes kyang rung ma skyes kyang rung dge slong la nyes byas su 'gyur ro/_/dge slong gis dge slong la sngangs par bya ba'i bsam pas 'di 
[\[272a.3\]]lta ste/_dper na lha dang /_klu dang /_dri za dang /_gnod sbyin dang /_mi 'am ci dang /_lto 'phye chen po reg pa dar dang /_ras yug chen dang /_be'u ras dang /_dar la dang /_du gu la'i ras dang /_ko tam pa'i ras kyi reg pa lta bu reg pa yid du 'ong ba dag yod de/_
[\[272a.4\]]de dag gis khyod khrid par 'gyur/_de dag gis khyod gsod par 'gyur/_de dag gis khyod srog dang bral bar byed par 'gyur ro zhes nye bar sgrub par byed na/_dge slong 'jigs pa skyes kyang rung ma skyes kyang rung dge slong la nyes byas su 'gyur ro/_/skyo bar bya ba'i 
[\[272a.5\]]ched du sems can dmyal ba'i gtam dang /_dud 'gro'i gtam dang /[ {]yi dgas [,]yi dwags [}]kyi gtam dang /_lha'i gtam dang /_mi'i gtam zer ba la ni ltung ba med do/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la 
[\[272a.6\]]ltung ba med do/_/sngangs par byed pa'i ltung byed de drug bcu rtsa drug pa rdzogs [{]s+ho[,]so[}]//_//'dul ba rnam par 'byed pa/_bam po drug bcu rtsa gnyis pa/_sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na 
[\[272a.7\]]bzhugs so/_/gang gi tshe tshe dang ldan pa maud gal gyi bu chen pos nye ba 'khor la sogs pa sar pa skyes phran gzhon nu bcu bdun sde'i tshogs dag rab tu phyung rdzogs par bsnyen par byas pa de'i tshe na de dag drug sde dag la sten par byed/_snyen par byed/_bsnyen 
[\[272b\]]
[\[272b.1\]]bkur byed do/_/khyim bdag cig gis sangs rgyas la sogs pa dge slong gi dge 'dun khyim gzhan du gdugs tshod la spyan drangs nas sangs rgyas la sogs pa dge slong gi dge 'dun ni gshegs so/_/drug sde dag dang bcu bdun sde dag phyi bzhin 'brang zhing 'dong ngo /_/de 
[\[272b.2\]]na lam ka na rdzing bu chus gang ba zhig 'dug nas drug sde dag gis bcu bdun sde dag la smras pa/_bcu bdun sde dag kye ma khyed cag dang kho bo cag lhan cig shin tu 'gran pa yin na tshur sheg yu bu cag chu'i nang du gang yun ring du nub cing 'dug phod pa lta'o/_/de dag gis smras pa/_de 
[\[272b.3\]]ltar bya'o zhes de dag thams cad chur zhugs pa dang /_nye dga' chu nas byung ste des bcu bdun sde dag gi gos dag sa 'bus pa zhig gi 'og tu sbas te bzhag pa dang /_drug sde dag myur ba myur bar rdzing bu nas byung ste gos dag gyon nas dong ngo /_/bcu bdun sde dag chu'i 
[\[272b.4\]]steng du byung ba dang /_drug sde dag mi snang nas de dag gis bdag cag pham par byas na mi rung ngo zhes de dag yang chu'i 'og tu zhugs so/_/de dag yang dang yang du steng du byung ste bltas na drug sde dag mi snang nas/_de dag da dung yang chu'i 'og na 'dug go snyam nas de dag 
[\[272b.5\]]gis smras pa/_tshe dang ldan pa dag drug sde dag gis gos dag sbas te 'dong ngo zhes bgros pa dang /_ji tsam na gos gcig kyang mi snang nas de dag gis smras pa/_tshe dang ldan pa dag de dag gis bdag cag tho btsams so zhes de dag rdzing bu nas byung ste mtha' 
[\[272b.6\]]gcig na 'khod do/_/tshe dang ldan pa shA ri'i bu dang /_mau gal gyi bu chen po gnyis 'khor lnga brgya dang ko sa la dag tu ljongs rgyu zhing 'dong ba na rgyal byed kyi tshal du phyin pa dang /_ji tsam na rgyal byed kyi tshal stong par mthong nas de gnyis kyis smras pa/_sangs rgyas la sogs 
[\[272b.7\]]pa dge slong gi dge 'dun gar gshegs/_khyim bdag cig gis spyan drangs so/_/de gnyis kyis smras pa/_skol cag gnyis kyang der bzhud la bsod snyoms gsol lo zhes de gnyis dong ba dang /_ji tsam na tshe dang ldan pa shA ri'i bus bcu bdun sde dag rdzing bu'i 
[\[273a\]]
[\[273a.1\]]'gram na rtse zhing 'dug pa mthong ngo /_/mthong nas kyang tshe dang ldan pa maud gal gyi bu chen po la smras pa/_slob ma rnams kyi 'byor pa la gzigs/_tshe dang ldan pa maud gal gyi bu chen pos smras pa/_bdag gi mchid mi nyan pas bdag gis ji ltar bgyi/_
[\[273a.2\]]tshe dang ldan pa maud gal gyi bu chen pos bcu bdun sde dag la smras pa/_gzhon nu dag gdugs tshod yol na mi rung gis chu rgol cig dang 'dong ngo /_/de dag gis smras pa/_mkhan po drug sde dag gis bdag cag gi rad pa dag sbas so/_/tshe dang ldan pa maud gal gyi bu 
[\[273a.3\]]chen pos ci khyer te dong ngam 'on te 'di nyid du sbas te bzhag snyam du bsams na/_des ji tsam na de nyid du sbas te bzhag par mthong nas des blangs te de dag la byin no/_/bcu bdun sde dag gos dag gyon te der dong ba dang /_tshe dang ldan pa shA ri'i bu dang /_maud gal 
[\[273a.4\]]gyi bu gnyis kyis dge slong dag bshugs pa na bcu bdun sde dag kyang dge slong dag 'chugs par byed nas/_dge slong rnams kyis de dag la smras pa/_tshe dang ldan pa dag tshe dang ldan pa shA ri'i bu dang /_maud gal gyi bu chen po gnyis ni gdul ba'i bya ba byas te 'ongs pa 
[\[273a.5\]]yin pas de gnyis kyis re zhig dge slong dag bshugs pa ni rigs kyi/_khyed cag gis ci zhig byas na da 'dir lhags te dge slong dag 'chugs par byed/_de dag gis smras pa/_tshe dang ldan pa dag gal te kho bo cag la mkhan pos ma dgongs su zin na kho bo cag gis 
[\[273a.6\]]zan gcad par byas par 'gyur ro/_/ci'i phyir/_de dag gis skabs de rgyas par brjod pa dang /_dge slong don nyung ngu dag ci'i phyir dge slong dag dge slong gi gos dag sbed par byed ces smod par byed/_phyar ka gtong bar byed/_kha zer bar byed pa'i skabs de dge slong 
[\[273a.7\]]rnams kyis bcom ldan 'das la gsol to/_/de nas bcom ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen 
[\[273b\]]
[\[273b.1\]]bzhin du rmed par mdzad pa ste zhes bya ba la sogs pa yang snga ma bzhin te/_sangs rgyas bcom ldan 'das kyis drug sde dag la rmas pa/_dge slong dag khyed dge slong dag gi gos dag sbed pa bden nam/_btsun pa mad do/_/sangs rgyas bcom ldan 'das kyis dge 
[\[273b.2\]]sbyong gi tshul ma yin pa/_rjes su mthun pa ma yin pa rung ba ma yin pa/_tshul dang mthun pa ma yin pa/_de ni rab tu byung bas bya ba ma yin no zhes rnam par smad pa mdzad do/_/de nas bcom ldan 'das kyis rnam grangs du mas rnam par smad nas dge slong rnams la 
[\[273b.3\]]bka' stsal pa/_dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di 
[\[273b.4\]]ltar gdon par bya ste/_yang dge slong gang dge slong ngam/_dge slong ma'am/_dge slob ma'am/_dge tshul lam/_dge tshul ma'i lhung bzed dam/_gos sam dra ba'am/_phor bu'am/_ska rags sam/_dge sbyong gi 'tsho ba'i yo byad 
[\[273b.5\]]gang yang rung ba sbed dam/_sbed du 'jud na ltung byed do zhes bcom ldan 'das kyis 'dul ba la nyan thos rnams kyi bslab pa'i gzhi de ltar bca' ba mdzad do/_/dge slong zhig gis dge slong zhig gi lag tu gos dag gtams nas 'jigs pa byung ba dang /_dge 
[\[273b.6\]]slong des rang gi gos dag ni sbas/_dge slong de'i gos dag ni ma sbas pa dang /_de dag ma byin par len pa dag gis phrogs nas dge slong de phongs par gyur pa'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' 
[\[273b.7\]]stsal pa/_de lta bas na de 'dra ba'i rkyen ma gtogs so/_/de nas bcom ldan 'das kyis bslab pa 'dod pa dang /_bslab pa la gus pa dang /_bslab pa la yo byad bsnyungs pa'i bsngags pa brjod nas/_dge slong rnams la de'i shas che ba dang /_de dang mthun 
[\[274a\]]
[\[274a.1\]]pa dang /_de dang 'tsham pa'i chos dang ldan pa'i bka' mchid mdzad nas dge slong rnams la bka' stsal pa/_dge slong dag de lta bas na snga ma ni bcas pa yin la/_'di ni gnang ba yin te/_nga'i nyan thos rnams kyis 'dul ba la bslab pa'i gzhi 'di ltar 
[\[274a.2\]]gdon par bya ste yang dge slong gang dge slong ngam/_dge slong ma'am/_dge slob ma'am/_dge tshul lam/_dge tshul ma'i lhung bzed dam/_gos sam/_dra ba'am/_phur bu'am/_ska rags sam/_dge sbyong gi 'tsho ba'i yo byad gang yang rung ba sbed dam sbed du 
[\[274a.3\]]'jud na de 'dra ba'i rkyen ma gtogs te ltung byed do/_/yang dge slong gang zhes bya ba ni shAkya'i bu nye dga' 'am/_gzhan yang de lta bu gang yin pa'o/_/dge slong ngam/_dge slong ma'am/_dge slob ma'am/_dge tshul lam/_dge tshul ma'i zhes bya ba ni chos 'di pa'i'o/_/
[\[274a.4\]]lhung bzed ces bya ba ni lhung bzed nyid do/_/gos zhes bya ba ni bdun po dag las gang yang rung ba'o/_/dra ba zhes bya ba ni lhung bzed kyi snod do/_/phor bu zhes bya ba ni kham phor ro/_/ska rags ces bya ba ni shur bu dang /_lcag pod dang /_rgya cang dang /_shur bu phre'u'o/_/dge sbyong 
[\[274a.5\]]gi 'tsho ba'i yo byad gang yang rung ba zhes bya ba ni de dag las gzhan pa gang yang rung ba'o/_/sbed dam zhes bya ba ni bdag nyid kyis so/_/sbed du 'jud na zhes bya ba ni gzhan no/_/de 'dra ba'i rkyen ma gtogs te zhes bya ba ni de 'dra ba'i rkyen bzhag ste'o/_/ltung byed do zhes bya ba 
[\[274a.6\]]ni sems can dmyal ba dang /_dud 'gro dang /_yi dag ngan song dang /_ngan 'gro dang /_log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba de ma bshags shing so sor ma shags na dge ba'i chos rnams la sgrib par 
[\[274a.7\]]byed pa ste/_des na ltung byed do zhes gsungs so/_/de la ltung bar ji ltar 'gyur zhe na/_dge slong gis ji tsam cung zad dge slong ngam/_dge slong ma'am/_dge slob ma'am/_dge tshul lam/_dge tshul ma'i lhung bzed dam/_gos sam/_dra ba'am/_phor bu'am/_
[\[274b\]]
[\[274b.1\]]ska rags sam/_dge sbyong gi 'tsho ba'i yo byad gang yang rung ba sbed dam/_sbed du 'jud na thams cad du ltung byed du 'gyur ro/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/sbed pa'i ltung byed de drug bcu rtsa 
[\[274b.2\]]bdun pa rdzogs [{]s+ho[,]so[}]//_//sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/gang gi tshe tshe dang ldan pa 'char kas ni nyon mongs pa thams cad spangs nas dgra bcom pa nyid mngon du byas tshe dang ldan 
[\[274b.3\]]pa 'dun pa ni kau sham+bIr song ste snying las chung ngur 'dug 'gro mgyogs dang /_nab so gnyis ni dus la bab/_dga' bo dang /_nye dga' gnyis ni dge 'dun gyi nang na 'khod pa de'i tshe na tshe dang ldan pa nye dga' rgas par gyur nas de la lhan cig gnas pa dang /_nye gnas 'ga' 
[\[274b.4\]]yang mi nyan pas de'i chos gos dag dri ma can du gyur kyang des 'khru ba dang /_kha bsgyur bar mi nus nas/_de la blo byung ba/_thabs shig bya'o snyam nas des chos gos de dag lhan cig gnas pa dang /_nye gnas dag la/_la la la snam sbyar byin/_la la la bla gos byin/_la la la mthang gos byin 
[\[274b.5\]]no/_/de dag gis smras pa/_mkhan po ci 'di dag bkrus shing kha bsgyur te slar dbul lam/_des smras pa/_bu dag kho bo rgas pas 'di dag khyed nyid kyi yin no/_/de dag gis rang gi sred pas chos gos de dag legs par bkrus shing legs par kha bsgyur ba byas so/_/de nas 
[\[274b.6\]]bcom ldan 'das kyis tshe dang ldan pa kun dga' bo la bka' stsal pa/_kun dga' bo song la dge slong rnams la de bzhin gshegs pa ko sa la dag tu ljongs rgyur gshegs kyis khyed cag las gang de bzhin gshegs pa dang thabs cig ko sa la dag tu ljongs rgyur 'gro bar 
[\[274b.7\]]spro ba des chos gos kyi las gyis shig ces bsgo shig_/tshe dang ldan pa kun dga' bos btsun pa bka' bzhin 'tshal zhes bcom ldan 'das las mnyan nas/_dge slong rnams la tshe dang ldan pa dag de bzhin gshegs pa ko sa la dag tu ljongs rgyur gshegs kyis khyed 
[\[275a\]]
[\[275a.1\]]cag las gang de bzhin gshegs pa dang thabs cig ko sa la dag tu ljongs rgyur 'gro bar spro ba des chos gos kyi las gyis shig ces bsgo'o/_/de dag gis de skad bsgo ba thos nas chos gos de dag khyer te dge slong zhig gi gan du dong nas smras pa/_btsun pa bdag 
[\[275a.2\]]cag gi chos gos 'di dag re zhig khyod la gtams so/_/bdag cag ni bcom ldan 'das dang thabs cig ljongs rgyur 'gro'o/_/des smras pa/_ci khyed kyi mkhan po yang 'gro'am/_de dag gis smras pa/_mi 'gro'o/_/des smras pa/_deng la de nyid la thoms shig_/kho bo la 
[\[275a.3\]]'khor 'byed par byed do/_/zhes zer dang mi rung ngo /_/de dag nye dga'i gan du song ste smras pa/_mkhan po chos gos 'di dag re zhig mkhan po'i gan du gtams so/_/bdag cag ni bcom ldan 'das dang thabs cig ljongs rgyur mchi'o/_/nye [{]dga'as [,]dgas [}]smras pa/_tshe dang ldan pa 
[\[275a.4\]]dag kho bo ni dge slong tshul khrims dang ldan pa rtswas bcings na yang dus byed par 'gyur ba yin pas kho bo 'jog par mi spros dge slong mdza' bo gzhan 'ga' zhig gi lag tu thoms shig_/de dag gis smras pa/_mkhan po bdag cag la mkhan po las ches lhag pa'i dge slong 
[\[275a.5\]]mdza' bo su zhig mchis/_mkhan po nyid kyi phyag tu gzhag go/_/nye [{]dga'as [,]dgas [}]smras pa/_gal te de lta na mtshan ma legs par thob la zhog zhig dang phyir lhags nas rang rang gis blang sla bar 'gyur ro/_/de dag gis chos gos der bzhag nas bcom ldan 'das dang thabs 
[\[275a.6\]]cig ljongs rgyur dong ngo /_/nye [{]dga'as [,]dgas [}]gtur bu gcig nas snam sbyar zhig phyung ste ji tsam gyis shin tu dri ma can du gyur pa de tsam du gyon gyon nas gtur bu de nyid kyi nang du phyir bcug go/_/de bzhin du gtur bu gcig nas bla gos phyung ste gyon zhing de bzhin du chos gos 
[\[275a.7\]]thams cad spyad nas ji tsam na shin tu dri ma can du gyur pa dang /_des de dag snga ma kho na bzhin du bcings te bzhag go/_/ji tsam na bcom ldan 'das ljongs brgyus nas mnyan yod du gshegs pa dang /_khyim bdag cig gis bcom ldan 'das dge slong gi dge 'dun dang 
[\[275b\]]
[\[275b.1\]]thabs cig ljongs brgyus nas mnyan yod du byon ces thos nas/_des sangs rgyas la sogs pa dge slong gi dge 'dun glo bur du gshegs pa rnams gdugs tshod la spyan drangs so/_/de dag gis bsams pa/_lam gyi chos gos dag bzhag ste/_chos gos gzhan dag gyon 
[\[275b.2\]]la 'dong ngo snyam nas de dag nye dga'i gan du dong ste chos gos gtams pa dag phyung ste bltas pa dang /_dri ma can du gyur pas ngo ma shes nas de dag gis smras pa/_mkhan po bdag cag gi chos gos de dag 'di dag lags sam/_nye [{]dga'as [,]dgas [}]smras pa/_tshe dang ldan pa dag kho 
[\[275b.3\]]bos khyed la kho bo ni dge slong tshul khrims dang ldan pa yin pa rtswas bcings na yang dus byed par 'gyur gyis/_mtshan ma legs par thob la zhog shig dang phyir lhags pa na rang rang gis blang sla bar 'gyur ro/_/zhes ma smras sam/_ji tsam na dge slong cig gis rang gi 
[\[275b.4\]]chos gos srubs las ngo shes nas des smras pa/_tshe dang ldan pa dag chos gos 'di dag ni kho bo'i yin na mkhan pos spyad do/_/nye [{]dga'as [,]dgas [}]smras pa/_bkren pa dag khyed cag de ltar mi dga' bar bya'o/_/de dag gis smras pa/_tshe dang ldan pa dag 'di dag pas ni 
[\[275b.5\]]lam gyi chos gos dag ches bzang gi de dag gyon te 'dong ngo zhes de dag lam gyi chos gos dag gyon te der dong ba dang /_dge slong rnams kyis de dag la smras pa/_tshe dang ldan pa dag khyed cag gis chos gos dag cig gtams te bzhag na ci'i phyir lam gyi chos gos 
[\[275b.6\]]dag gyon te 'ongs/_de dag gis smras pa/_gtams te bzhag go/_/'o na ci'i phyir de dag mi gyon/_de dag gis skabs de rgyas par brjod pa dang /_dge slong don nyung ngu dag ci'i phyir dge slong dag dge slong la chos gos byin nas de'i 'og tu rdeng med par spyod par byed 
[\[275b.7\]]ces smod par byed/_phyar ka gtong bar byed/_kha zer bar byed pa'i skabs de dge slong rnams kyis bcom ldan 'das la gsol to/_/de nas bcom ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu 
[\[276a\]]
[\[276a.1\]]ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/_sangs rgyas bcom ldan 'das kyis shAkya'i bu nye dga' la rmas pa/_nye dga' khyod dge 
[\[276a.2\]]slong la chos gos byin nas de'i 'og tu rdeng med par spyod pa bden nam/_btsun pa mad do/_/sangs rgyas bcom ldan 'das kyis dge sbyong gi tshul ma yin pa/_rjes su mthun pa ma yin pa/_rung ba ma yin pa/_tshul dang mthun pa ma yin pa de ni rab tu byung bas bya ba ma yin no/_/zhes rnam 
[\[276a.3\]]par smad pa mdzad do/_/de nas bcom ldan 'das kyis rnam grangs du mas rnam par smad nas/_dge slong rnams la bka' stsal pa/_dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la 
[\[276a.4\]]sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge slong gang dge slong la gos byin nas de'i 'og tu rdeng med par spyod na ltung byed do/_/yang dge slong gang zhes bya ba ni shAkya'i bu nye dga' 'am/_gzhan yang de lta bu gang 
[\[276a.5\]]yin pa'o/_/dge slong la zhes bya ba ni chos 'di pa la'o/_/gos zhes bya ba ni snam sbyar dang /_bla gos dang /_mthang gos dang gsum las gang yang rung ba'o/_/byin nas zhes bya ba ni blang ba med par byin nas so/_/de'i 'og tu zhes bya ba ni dus gzhan du'o/_/rdeng med par zhes bya ba ni ma 
[\[276a.6\]]blangs par ro/_/spyod na zhes bya ba ni gyon na'o/_/ltung byed do zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang /_log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba de ma bshags 
[\[276a.7\]]shing so sor ma bshags na dge ba'i chos rnams la sgrib par byed pa ste/_des na ltung byed do zhes gsungs so/_/de la ltung bar ji ltar 'gyur zhe na/_dge slong gis ji tsam cung zad dge slong la gos byin nas de 'og tu rdeng med par spyod na thams cad du ltung byed du 'gyur ro dga' 
[\[276b\]]
[\[276b.1\]]ba dang /_gcugs pa dang /_yid du 'ong ba yin zhing thos nas mchog tu dga' ba bskyed par 'gyur na ltung ba med do/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/byin pas nye bar 'tsho ba'i ltung byed de drug bcu rtsa brgyad 
[\[276b.2\]]pa rdzogs [{]s+ho[,]so[}]//_//sangs rgyas bcom ldan 'das rgyal po'i khab na 'od ma'i tshal ka lan da ka'i gnas na bzhugs so/_/de'i tshe tshe dang ldan pa gyad bu nor rgyal po'i khab na bya rgod phung po'i ri la 'dug ste/_de dang ha cang mi ring ba na rdzing bu rdo rtsigs can zhes bya ba 'dug pa de'i 'gram 
[\[276b.3\]]na tshe dang ldan pa gyad bu nor nyin mo gnas par byed do/_/gang gi tshe ut+pa la'i mdog dge ba'i bshes gnyen tshe dang ldan pa maud gal gyi bu chen po la brten te legs par gsungs pa'i chos 'dul ba la rab tu byung zhing dgra bcom pa rnam par rgyal bar bya ba las rnam par rgyal bar 
[\[276b.4\]]gyur pa de'i tshe na de shes nas dang ba dang ldan pas bcom ldan 'das dang /_dge slong gnas brtan gnas brtan rnams la yang dang yang du blta ba'i phyir 'gro zhing lhag par yang tshe dang ldan pa gyad bu nor la 'di 'di ltar dgra bcom pa rnam par thar pa brgyad la bsam gtan par gyur 
[\[276b.5\]]kyang bsam gtan dang /_rnam par thar pa dang /_ting nge 'dzin la snyoms par 'jug pa'i bde ba dag spangs te dge 'dun gyi chos dang ldan pa'i zhal ta'i las dag la brtson par gyur pa ni dka' ba byed pa yin no snyam nas yang dang yang du de lta ba'i phyir 'gro'o/_/de dus 
[\[276b.6\]]gzhan zhig na bcom ldan 'das dang /_dge slong gnas brtan gnas brtan rnams kyi zhabs la phyag 'tshal nas/_tshe dang ldan pa gyad bu nor ga la ba der song ste phyin nas tshe dang ldan pa gyad bu nor gyi rkang pa gnyis la mgo bos phyag 'tshal te chos mnyan pa'i phyir mdun du 'dug go/_/
[\[276b.7\]]de'i tshe na dge slong mdza' bo dang /_sa las skyes gnyis kyis phyag dar khrod cig rnyed cing de gnyis tshe dang ldan pa gyad bu nor dang tshe rabs tshe rabs su kho na byung ste rtag tu klan ka tshol ba la brtson pa yin pas mdza' bos smras pa/_sa las skyes phyag dar khrod rnyed pa 'di gang du 'khrur 
[\[277a\]]
[\[277a.1\]]gzhug_/sa las skyes kyis smras pa/_rdzing bu rdo rtsigs can ni rgyun lugs nyung zhing nyen kor gtsang ba yin pas der 'dong ngo /_/de gnyis phyag dar khrod khyer te rdzing bu rdo rtsigs can du dong nas de gnyis kyis phyag dar khrod der 'khrur bcug nas nyi ma la bting ste 'khod 
[\[277a.2\]]do/_/de'i tshe na tshe dang ldan pa gyad bu nor gyi chos gos kyi grwa rlung gis bskyod nas dge slong ma ut+pa la'i mdog gi mgo la reg go/_/de mdza' bos mthong nas des smras pa/_sa las skyes gyad bu nor 'di la dge slong ma ut+pa la'i mdog dang lhan cig lus kyis reg pa'i dge 'dun lhag ma byung gis 
[\[277a.3\]]'dong la dge slong rnams la brjod par bya'o/_/sa las skyes kyis smras pa/_tshe dang ldan pa mdza' bo de'i tshe yang re zhig bdag cag gnyis gnas nas dbyung ba'i las byas na ci da yang gnas nas dbyung ba'i las byed du 'jud par 'dod dam/_mdza' bos smras pa/_tshe dang ldan pa sa las 
[\[277a.4\]]skyes de'i tshe na ni yang dag pa ma yin pas yin gyi/_nga ni yang dag pas yin te/_bcom ldan 'das kyis lan bu zhes bya ba ni skra dag dang de dang 'brel ba'i gos yin no zhes ma gsungs sam/_tshe dang ldan pa 'di la [{]brdzun [,]rdzun [}]du smra ba ga la yod kyis tshur shog 'dong la dge slong rnams la 
[\[277a.5\]]brjod par bya'o/_/sa las skyes de mdza' bos bslus pa na btub par gyur nas/_de gnyis gtsug lag khang du dong ste dge slong rnams la smras pa/_tshe dang ldan pa dag 'di ltar bdag cag gnyis kyis tshe dang ldan pa gyad bu nor la dge slong ma ut+pa la'i mdog dang lhan cig lus kyis 
[\[277a.6\]]reg pa'i dge 'dun lhag ma byung ba mthong ste/_'di la bdag cag gnyis gang gi dad pa'am/_yid ches pas 'gro bar bya/_dge slong rnams kyis smras pa/_tshe dang ldan pa gnyis ci khyed gnyis lha dang mi rnams gcig tu yongs su btang zhing sems can dmyal ba dang /[ {]yi dgas [,]yi dwags [}]dang /_
[\[277a.7\]]dud 'gro rnams su gcig tu gnas sam/_ci na dge slong dgra bcom pa rnam par thar pa brgyad la bsam gtan pa mi'i chos bla ma'i rdzu 'phrul gyi cho 'phrul rnam par ston pa de la khyed gnyis gzhi med pa'i dge 'dun lhag ma'i chos kyis skur pa 'debs par byed/_de gnyis kyis smras 
[\[277b\]]
[\[277b.1\]]pa/_tshe dang ldan pa dag de ni bdag cag gnyis kyis ma nyes kyi 'di ltar bdag cag gnyis kyi mig dag gis mthong bas mig dbyung bar bya grang /_bcom ldan 'das kyis de gnyis la ci zhig mthong /_ji ltar mthong /_gang du mthong /_khyed gnyis don ci la der son pas der mthong zhes legs 
[\[277b.2\]]par rab tu gleng bar gyis shig brtag par gyis shig ces bka' stsal pas/_dge slong rnams kyis de gnyis la ci zhig mthong /_ji ltar mthong /_gang du mthong /_khyed gnyis ci'i phyir der son pas der mthong zhes legs par rab tu glengs shing brtags so/_/dge slong rab tu mang po 
[\[277b.3\]]dag gis legs par rab tu glengs shing brtags pa na/_de gnyis kyis smras pa/_tshe dang ldan pa dag tshe dang ldan pa gyad bu nor la dge slong ma ut+pa la'i mdog dang lhan cig lus kyis reg pa'i dge 'dun lhag ma ma byung ste 'di ltar bdag cag gnyis kyis tshe dang ldan pa gyad bu nor 
[\[277b.4\]]la 'dun pas smras/_zhe sdang dang /_gti mug dang /_'jigs pas smras so/_/dge slong don nyung ngu dag ci'i phyir dge slong dag dge slong dag pa ltung ba med pa la gzhi med par dge 'dun lhag ma'i chos kyis skur pa 'debs par byed ces smod par byed/_phyar ka gtong bar byed/_
[\[277b.5\]]kha zer bar byed pa'i skabs de dge slong rnams kyis bcom ldan 'das la gsol to/_/de nas bcom ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni 
[\[277b.6\]]mkhyen bzhin du rmed par mdzad pa ste zhes bya ba la sogs pa yang snga ma bzhin te/_sangs rgyas bcom ldan 'das kyis mdza' bo dang /_sa las skyes gnyis la rmas pa/_dge slong dag khyed gnyis khros shing zhe sdang bar gyur nas dge slong dag pa ltung ba med pa la gzhi med par dge 'dun 
[\[277b.7\]]lhag ma'i chos kyis skur pa 'debs pa bden nam/_btsun pa mad do/_/sangs rgyas bcom ldan 'das kyis dge sbyong gi tshul ma yin pa/_rjes su mthun pa ma yin pa/_rung ba ma yin pa/_tshul dang mthun pa yin pa de ni rab tu byung bas bya ba ma yin no zhes rnam par smad pa mdzad do/_/
[\[278a\]]
[\[278a.1\]]de nas bcom ldan 'das kyis rnam grangs du mas rnam par smad nas dge slong rnams la bka' stsal pa/_dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma 
[\[278a.2\]]bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge slong gang khros shing zhe sdang bar gyur nas dge slong dag pa ltung ba med pa la gzhi med par dge 'dun lhag ma'i chos kyis skur na ltung byed do/_/yang dge slong gang zhes bya ba ni mdza' 
[\[278a.3\]]bo'am/_sa las skyes sam/_gzhan yang de lta bu gang yin pa'o/_/khros shing zhes bya ba ni 'khrugs shing ngo /_/zhe sdang bar gyur nas zhes bya ba ni yid mi dga' bar gyur nas te/_'khrugs pa ma gsal bar ro/_/dge slong dag pa zhes bya ba ni tshe dang ldan pa gyad bu nor ram/_gzhan 
[\[278a.4\]]yang de lta bu gang yin pa'o/_/ltung ba med pa la zhes bya ba ni gzhi de'i ltung ba med pa la'o/_/gzhi med par zhes bya ba ni gzhi gsum po mthong ba'i gzhi dang /_thos pa'i gzhi dang /_dogs pa'i gzhi med par ro/_/dge 'dun lhag ma'i chos kyis zhes bya ba ni bcu gsum po gang yang 
[\[278a.5\]]rung ba ste/_de ni chos ma yin pa chos kyi sgrar gsungs pa yin no/_/skur na zhes bya ba ni skur pa 'debs na'o/_/ltung byed do zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang /_log par ltung ba dag tu sreg par byed/_'tshod par byed ltung 
[\[278a.6\]]bar byed pa'o/_/gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/_des na ltung byed do zhes gsungs so/_/de la ltung bar ji ltar 'gyur zhe na/_gang zag dag pa la skur pa 'debs pa la gzhi bcus ni ltung bar 'gyur 
[\[278a.7\]]la/_gzhi lngas ni ltung bar mi 'gyur ro/_/ji ltar gzhi bcus ltung bar 'gyur zhe na/_des ma mthong ba dang /_ma thos pa dang /_mi dogs par des 'du shes bsgyur cing bzod pa dang /_'dod pa dang /_blo gros dang /_rtog pa dang /_lta ba bsgyur te 'di skad ces bdag gis mthong ngo /_/bdag 
[\[278b\]]
[\[278b.1\]]gis thos so/_/bdag dogs so zhes zer na brjod do cog ltung byed du 'gyur ro/_/des thos la de yang brjod pa dang /_de dogs la de yang brjed bzhin du des 'du shes bsgyur cing bzod pa dang /_'dod pa dang /_blo gros dang /_rtog pa dang /_lta ba bsgyur te 'di skad ces bdag gis thos te 
[\[278b.2\]]de yang ma brjed do/_/bdag dogs te de yang ma brjed do zhes zer na brjod do cog ltung byed du 'gyur ro/_/thos pa la yid ches nas bdag gis mthong ngo zhes zer ba dang /_thos pa la yid ma ches par bdag gis mthong ngo zhes zer ba dang /_thos pa la dogs pa na bdag gis mthong ngo 
[\[278b.3\]]zhes zer ba dang /_thos pa la mi dogs pa na bdag gis mthong ngo zhes zer ba dang /_dogs pa la dogs pa na bdag gis mthong ngo zhes zer na brjod do cog ltung byed du 'gyur te/_de ltar gzhi bcus ltung byed du 'gyur ro/_/ji ltar gzhi lngas ltung bar mi 'gyur zhe na/_des ma mthong 
[\[278b.4\]]ba dang /_ma thos pa dang /_mi dogs pa la des 'du shes ma bsgyur cing bzod pa dang /_'dod pa dang /_blo gros dang /_rtog pa dang /_lta ba ma bsgyur bar 'di skad ces bdag gis mthong ngo /_/thos so/_/dogs so zhes zer na ltung bar mi 'gyur ro/_/des thos la de yang brjed pa dang /_
[\[278b.5\]]de dogs la de yang brjed pa la des 'du shes ma bsgyur cing bzod pa dang /_'dod pa dang /_blo gros dang /_rtog pa dang /_lta ba ma bsgyur bar 'di skad ces bdag gis thos te de yang brjed do/_/bdag dogs te de yang brjed do/_/zhes zer na ltung bar mi 'gyur te/_de ltar gzhi lngas ltung 
[\[278b.6\]]bar mi 'gyur ro/_/ji ltar gang zag dag pa la skur pa 'debs pa la gzhi bcus ltung bar 'gyur la/_gzhi lngas ltung bar mi 'gyur ba de bzhin du gang zag dag pa ma dag pa ltar bcos pa la skur pa 'debs pa la yang gzhi bcus ltung bar 'gyur la/_gzhi lngas ltung bar mi 'gyur ro/_/
[\[278b.7\]]gang zag ma dag pa la skur pa 'debs pa la ni gzhi bcu gcig gis ltung bar 'gyur la/_gzhi drug gis ltung bar mi 'gyur ro/_/ji ltar gzhi bcu gcig gis ltung bar 'gyur zhe na/_des ma mthong ba dang /_ma thos pa dang /_mi dogs pa la des 'du shes bsgyur cing bzod pa dang /_
[\[279a\]]
[\[279a.1\]]'dod pa dang /_blo gros dang /_rtog pa dang /_lta ba bsgyur te 'di skad ces bdag gis mthong ngo /_/bdag gis thos so/_/bdag dogs so zhes zer na brjod do cog ltung byed du 'gyur ro/_/des mthong la de yang brjed pa dang des thos la de yang brjed pa dang /_de dogs la de yang 
[\[279a.2\]]brjed pa la des 'du shes bsgyur cing bzod pa dang /_'dod pa dang /_blo gros dang /_rtog pa dang /_lta ba bsgyur te 'di skad ces bdag gis mthong ste de yang ma brjed do/_/bdag gis thos te de yang ma brjed do/_/bdag dogs te de yang ma brjed do/_/zhes zer na brjod do cog ltung byed du 
[\[279a.3\]]'gyur ro/_/thos pa la yid ches nas bdag gis mthong ngo zhes zer ba dang /_thos pa la yid ma ches par bdag gis mthong ngo zhes zer ba dang /_thos pa la dogs pa na bdag gis mthong ngo zhes zer ba dang /_thos pa la mi dogs pa na bdag gis mthong ngo zhes zer ba dang /_dogs pa la dogs 
[\[279a.4\]]pa na bdag gis mthong ngo zhes zer na brjod do cog ltung byed du 'gyur te/_de ltar gzhi bcu gcig gis ltung bar 'gyur ro/_/ji ltar gzhi drug gis ltung ba med par 'gyur zhe na/_des ma mthong ba dang /_ma thos pa dang /_mi dogs pa la des 'du shes ma bsgyur cing bzod pa dang /_'dod pa dang /_
[\[279a.5\]]blo gros dang /_rtog pa dang /_lta ba ma bsgyur bar 'di skad ces bdag gis mthong ngo /_/thos so dogs so zhes zer na ltung bar mi 'gyur ro/_/des mthong la de yang brjed pa dang /_des thos la de yang brjed pa dang /_de dogs la de yang brjed pa la des 'du shes ma bsgyur cing bzod pa dang /_'dod 
[\[279a.6\]]pa dang /_blo gros dang /_rtog pa dang /_lta ba ma bsgyur bar 'di skad ces bdag gis mthong ste de yang ma brjed do/_/bdag gis thos te de yang ma brjed do/_/bdag dogs te de yang ma brjed do/_/zhes zer na ltung bar mi 'gyur te/_de ltar gzhi drug gis ltung bar mi 'gyur ro/_/ji ltar gang zag ma 
[\[279a.7\]]dag pa la skur pa 'debs pa la gzhi bcu gcig gis ltung bar 'gyur la/_gzhi drug gis ltung bar mi 'gyur ba de bzhin du gang zag ma dag pa dag pa ltar bcos pa la skur pa 'debs pa la yang gzhi bcu gcig gis ltung bar 'gyur la/_gzhi drug gis ltung bar mi 'gyur ro/_/dril bsgrags 
[\[279b\]]
[\[279b.1\]]pa la ni ltung ba med do/_/ngos la ri mor bris pa phan cad la yang ltung ba med de/_ji ltar bdag gis shes pa de bzhin du 'jig rten thams cad kyis kyang shes so snyam na'o/_/las dang po pa dang /_smyos pa dang sems 'khrugs pa dang /_tshor ba dag gis nyen pa la ltung ba med do/_/skur pa 'debs 
[\[279b.2\]]pa'i ltung byed de drug bcu rtsa dgu pa rdzogs [{]s+ho[,]so[}]//_//sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/rgyal po'i khab na tha ga pa spyi cer zhes bya ba zhig 'dug pa des mnyan yod pa'i tha ga pa zhig gi bu mo 
[\[279b.3\]]bag mar blangs nas de bu mo de la yang dang yang du khu tshur dang thal lcag gis rdeg par byed do/_/de'i sdum tshes bud med rgan mo zhig 'dug nas bu mo de bud med rgan mo de'i gan du song ste smras pa/_yum bdag la khyim thab 'di yang dang yang du khu tshur dang thal lcag dag gis rdeg 
[\[279b.4\]]par bgyid pas bdag 'bros so/_/rgan mos smras pa/_bu mo khyod la ji srid du bu ma btsas pa de srid du khyod la khyim thab 'di rdeg par byed kyi gang gi tshe khyod la bu btsas par gyur pa de'i tshe na 'di khyod la byams par 'gyur gyis ma 'bros par sdod cig dang kho mos bzlog 
[\[279b.5\]]par bya'o zhes bud med rgan mo des tha ga pa spyi cer la smras pa/_bu khyod bu mo 'di la yang dang yang du khu tshur dang thal lcag dag gis rdeg pas 'di 'bros par gyur na mi rung gis phyin cad ma rdeg shig tha ga pa de de ltar bud med rgan mo des bzlog kyang ma btub ste 
[\[279b.6\]]phyin cad yang dang yang du bu mo de la khu tshur dang thal lcag dag gis rdeg par byed do/_/de nas dus gzhan zhig na tha ga pa de tshong khang du chang 'thungs te ra ro nas rang gi khyim ga la ba der song ste phyin nas des bu mo de shin tu brdeg pa dang /_bu mo des bsams pa/_bdag bu btsas par 
[\[279b.7\]]ma gyur gyi bar skabs su 'dis bsad par gyur na mi rung gis bdag la bu med kyang blas/_bdag bros te 'gro'o snyam nas/_bu mo des tha ga pa de gnyid log par rig nas sgo dang po phye ba kho na nas byung ste bros so/_/dge slong zhig rgyal po'i khab tu dbyar gnas par khas 
[\[280a\]]
[\[280a.1\]]blangs nas mnyan yod du bcom ldan 'das kyi zhabs la phyag 'tshal du 'phags pa/_de yang sgo dang po phye ba kho na nas byung ste song ba dang /_bu mo des dge slong de mthong nas des smras pa/_'phags pa gar bzhud/_dge slong des smras pa/_sring mo mnyan yod du 'gro'o/_/
[\[280a.2\]]bu mo des smras pa/_bdag kyang mnyan yod du mchis/_bdag 'phags pa dang lhan cig 'grogs te mchi'o/_/de ltar gyis shig_/bu mo de dge slong de dang lhan cig 'grogs te 'gro bar brtsams so/_/ji tsam na tha ga pa spyi cer ra ro ba sangs te sad nas bu mo de mi snang nas 
[\[280a.3\]]de bud med rgan mo'i gan du song ste dris pa/_yum bu mo de mi snang ngo /_/rgan mos smras pa/_bu kho mos dang po nyid nas khyod la de bros par gyur na mi rung gis ma rdeg shig ces ma byas sam/_de bros te song ba snyam gyis sgo ba la dris shig_/tha ga pa de song ste sgo ba la dris pa/_kye nang 
[\[280a.4\]]rje sgo 'di nas bu mo zhig phyir byung ngam/_sgo bas smras pa/_sgo dang po phye ba kho na nas byung ste song ngo /_/tha ga pa de ra ba la 'dzegs te phyi bzhin bltas pa dang /_ji tsam na thag ring po kho na nas song ba mthong nas de myur ba myur bar babs te bsnyags pa dang /_ji tsam na dge slong zhig 
[\[280a.5\]]dang lhan cig 'gro ba mthong nas/_des bsams pa/_bdag ni gcig pu yin la/_'di gnyis ni gnyis yin pas gal te de gzung na 'di gnyis log ste bdag rdeg par 'gyur ba gang yin pa de lta bu'i gnas yod par 'gyur gyis/_gang gi tshe grogs rnyed par gyur pa de'i tshe 
[\[280a.6\]]na gzung bar bya'o snyam nas/_de de gnyis kyi phyi bzhin 'brang zhing song ba dang /_ji tsam na ri brags shig tu phyin nas/_ri brags de na tha ga pa lnga brgya tsam 'khod nas tha ga pa spyi cer song ste smras pa/_shes ldan dag khyed kho bo'i nye du yin na kho bo'i chung ma shAkya'i bu'i dge sbyong 
[\[280a.7\]]gis phrogs kyi de la grogs gyis shig ces ra mda' zlog tu bcug go/_/tha ga pa dag ni yongs su mi rtog pa yin pas de dag gis thags zangs lnga brgya tsam thogs te ri brags nas phyir byung nas de dag gis dge slong de shin tu brdegs te lhung bzed kyang bcag_/phor bu 
[\[280b\]]
[\[280b.1\]]dang /_khar ba yang bcag_/chos gos dag kyang dral nas shi'o snyam du bsams te bor ro/_/bu mo des dge slong de la smras pa/_'phags pa khyed cag gis rgyal po las gzhon nu'i yongs su spang ba thob pa lags kyis/_rgyal po'i gan du bzhud de gsungs la/_
[\[280b.2\]]'di dag gi lag pa dang rkang pa dag gcod du gsol cig_/de dag skrag nas dge slong de la bzod pa gsol bar brtsams te smras pa/_'phags pa bdag cag la bzod pa mdzad du gsol/_dge slong gi snying ni mar dang 'dra bas des smras pa/_bzod par bya'o/_/bu mo 
[\[280b.3\]]des smras pa/_gal te 'phags pas bzod kyang bdag gis mi bzod do/_/de dag gis bu mo de la smras pa/_sring mo khyod bdag cag gi nye du yin pas khyod kyis kyang bzod par gyis shig_/bu mo des smras pa/_khyed cag la ni bzod na tha ga pa spyi cer 'di la mi bzod de/_
[\[280b.4\]]bdag gis 'di'i lag pa dang rkang pa dag gcad par bya'o/_/de dag gis smras pa/_'di la yang bzod par gyis shig_/bu mo des smras pa/_dam tshig gis bzod par bya ste/_gal te phyin cad bdag la mi rdeg na bzod do/_/tha ga pa des smras pa/_phyin cad mi 
[\[280b.5\]]rdeg go/_/bu mo des smras pa/_gal te de ltar na bzod par bya'o/_/dge slong de mthar gyis mnyan yod du phyin nas dge slong rnams kyis de la smras pa/_tshe dang ldan pa 'ongs pa legs so 'ongs pa legs so/_/ji lta bde bar brgyus sam/_tshe dang ldan pa dag ji 
[\[280b.6\]]ltar bde bar brgyus/_kho bo tha ga pa dag gis had por srog dang de'u phral lo/_/ci'i phyir/_des skabs de rgyas par brjod pa dang /_dge slong rnams kyis smras pa/_khyod skyes pa med par bud med dang lhan cig 'gron lam du 'gror rung ngam/_gang gi phyir mi rung ba 
[\[280b.7\]]de nyid kyi phyir nyes dmigs 'di lta bu byung ngo /_/dge slong don nyung ngu dag ci'i phyir dge slong dag skyes pa med par bud med dang lhan cig 'gron lam du 'gro zhes smod par byed/_phyar ka gtong bar byed/_kha zer bar byed pa'i skabs de dge slong rnams kyis bcom 
[\[281a\]]
[\[281a.1\]]ldan 'das la gsol to/_/de nas bcom ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen 
[\[281a.2\]]bzhin du rmed par mdzad pa ste zhes bya ba la sogs pa yang snga ma bzhin te/_sangs rgyas bcom ldan 'das kyis dge slong de la rmas pa/_dge slong khyod skyes pa med par bud med dang lhan cig 'gron lam du 'gro ba bden nam/_btsun pa mad do/_/sangs rgyas 
[\[281a.3\]]bcom ldan 'das kyis dge sbyong gi tshul ma yin pa/_rjes su mthun pa ma yin pa/_rung ba ma yin pa/_tshul dang mthun pa ma yin pa de ni rab tu byung bas bya ba ma yin no zhes rnam par smad pa mdzad do/_/de nas bcom ldan 'das kyis rnam grangs du mas rnam 
[\[281a.4\]]par smad nas dge slong rnams la bka' stsal pa/_dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba 
[\[281a.5\]]la bslab pa'i gzhi 'di ltar gdon par bya ste/_yang dge slong gang skyes pa med par bud med dang lhan cig 'gron lam du 'gro na tha na grong bar du yang rung ste ltung byed do/_/yang dge slong gang zhes bya ba ni chos 'di pa'am gzhan yang de lta bu gang yin pa'o/_/skyes pa 
[\[281a.6\]]med par zhes bya ba ni de dang de'o/_/bud med dang lhan cig ces bya ba ni bud med dam/_gzhon nu ma mi tshangs par spyod pa 'khrig pa'i chos sten nus pa dang ngo /_/'gron lam du 'gro na zhes bya ba ni dgon pa'i lam du 'gro na'o/_/tha na grong bar du yang rung ste zhes 
[\[281a.7\]]bya ba ni tha na rgyang grags kyi bar du yang rung ste'o/_/ltung byed do zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang /_log par ltung ba dag tu sreg par byed/_'tshod par byed/_ltung bar byed pa'o/_/gzhan 
[\[281b\]]
[\[281b.1\]]yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/_des na ltung byed do zhes gsungs so/_/de la ltung bar ji ltar 'gyur zhe na/_dge slong gis ji tsam cung zad skyes pa med par bud med dang lhan cig 
[\[281b.2\]]'gron lam du 'gro na thams cad du ltung byed du 'gyur ro/_/rgyang grags kyis bar du chod pa'i grong bdun las grong nas dgon par 'gro na rgyang grags phyed phyed du ni nyes byas su 'gyur la/_rgyang grags re rer ni ltung byed du 'gyur ro/_/dgon pa nas grong 
[\[281b.3\]]du 'gro na yang rgyang grags phyed phyed du ni nyes byas su 'gyur la/_rgyang grags re rer ni ltung byed du 'gyur ro/_/bud med bsel byed du 'jud pa dang /_lam nor ba bud med kyis lam du 'jud pa dang /_'gro mi nus pa bud med kyis khrid pa la ni ltung ba med 
[\[281b.4\]]do/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/bud med dang lhan cig 'gro ba'i ltung byed de bdun bcu pa rdzogs [{]s+ho[,]so[}]//_//sdom la/_rku dang nyi shu ma lon dang /_/
[\[281b.5\]]rko dang mgron dang bslab pa dang /_/'thab dang mi smra 'gro ba dang /_/mi gus chang 'thung dus min pa'o/_/sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/dge slong zhig rgyal 
[\[281b.6\]]po'i khab 'od ma'i tshal ka lan da ka'i gnas su dbyar gnas par khas blangs so/_/de nas dge slong des dbyar gyi zla ba gsum po dag 'das nas chos gos byas pa dang ldan/_chos gos zin pa dang ldan zhing lhung bzed dang chos gos thogs te/_bcom ldan 'das 
[\[281b.7\]]kyi zhabs la phyag 'tshal du 'phags nas mnyan yod du 'gro ba'i don mthun btsal ba dang /_des tshong pa sho gam 'dral ba dag mthong nas des smras pa/_shes ldan dag gar 'dong /_de dag gis smras pa/_'phags pa mnyan yod du mchi'o/_/des 
[\[282a\]]
[\[282a.1\]]smras pa/_shes ldan dag kho bo yang khyed dang lhan cig mnyan yod du 'gro'o/_/de dag gis smras pa/_'phags pa de ltar mdzod cig_/de dag gis thabs yin no zhes byas nas 'gyod pa skyes te de dag gis smras pa/_'phags 
[\[282a.2\]]pa bdag cag ni tshong pa sho gam 'dral ba dag lags pas dus su yang mchi/_dus ma lags par yang mchi/_shul du yang mchi/_shul gol bar yang mchi bas khyod kyis bdag cag dang lhan cig bzhud mi spyod do/_/des smras pa/_ci khyed cag stong par 'dong 
[\[282a.3\]]ngam/_'on te khur dag gis 'dong /_de dag gis smras pa/_khur dag gis mchi'o/_/des smras pa/_khyed cag khur dag gis 'dong na kho bo stong par 'gro ba ci'i phyir khyed kyi phyi bzhin 'gro mi nus/_de dag gis smras pa/_gal te spyod na bzhud kyis phyogs 
[\[282a.4\]]'dir bzhud la bdag cag ma mchis kyi bar du gzhes shig_/de der song ste bsdad pa dang /_ji tsam na tshong pa sho gam 'dral ba de dag 'ongs nas de de dag dang lhan cig 'phags so/_/ji tsam na ri brags shig tu sho gam gyi gnas su phyin pa dang /_
[\[282a.5\]]tshong pa sho gam 'dral ba de dag sho gam gcod pa dag gis 'jigs pas lam gol ba nas 'gro bar brtsams pa dang /_dge slong de yang mdun du song ngo /_/de dag lam gol ba nas 'dong ba na de dag sho gam pa dag gis mthong nas/_de dag 
[\[282a.6\]]gis smras pa/_kwa'i tshong pa sho gam 'dral ba dag gar 'dong /_de dag gis dge slong de mdun du 'gro ba mthong nas/_de dag gis smras pa/_shes ldan dag tshong pa sho gam 'dral ba 'di dag gis ma nyes kyi shAkya'i bu'i dge sbyong mdun du 'gro ba 'dis nyes 
[\[282a.7\]]kyis 'di gsad par bya'o zhes de dag gis dge slong de shin tu brdegs te lhung bzed kyang bcag_/phor bu dang /_khar ba dag kyang bcag_/chos gos dag kyang dral te shi'o snyam nas bor ro/_/tshong pa sho gam 'dral ba de dag gis dge slong de 
[\[282b\]]
[\[282b.1\]]la smras pa/_'phags pa khyed kyis rgyal po las gzhon nu'i yongs su spang ba thob pa lags kyis rgyal po'i gan du bzhud de gsungs la/_sho gam pa 'di dag gi lag pa dang rkang pa dag gcod du stsol cig_/sho gam pa de dag skrag nas 
[\[282b.2\]]dge slong de la bzod pa gsol bar brtsams te smras pa/_'phags pa bdag cag la bzod pa mdzad du gsol/_dge slong gi sems ni mar dang 'dra bas des smras pa/_bzod do/_/tshong pa sho gam 'dral ba dag gis smras pa/_gal 
[\[282b.3\]]te 'phags pas bzod kyang bdag cag gis mi bzod do/_/sho gam pa dag gis smras pa/_khyed kyang bzod par gyis shig_/sho gam 'dral ba dag gis smras pa/_dam tshig gis bzod par bya ste/_khyed cag sho gam pa ji snyed pa dag gis kho 
[\[282b.4\]]bo cag tshong pa ji snyed pa dag sho gam 'jal du mi 'jug na kho bo cag gis kyang bzod par bya'o/_/sho gam pa de dag gis tshong pa de dag la gnang ngo /_/dge slong de yang mthar gyis mnyan yod du phyin nas/_dge slong rnams kyis de la smras pa/_tshe 
[\[282b.5\]]dang ldan pa 'ongs pa legs so 'ongs pa legs so/_/ji lta bde bar brgyus sam/_tshe dang ldan pa dag ji ltar bde bar brgyus/_kho bo sho gam pa dag gis had por de'u bsad do/_/ci'i phyir/_des skabs de rgyas par brjod pa dang /_dge 
[\[282b.6\]]slong rnams kyis smras pa/_khyod don mthun rkun ma dang lhan cig 'gron lam du 'gror rung ngam/_gang gi phyir mi rung ba de nyid kyi phyir nyes dmigs 'di lta bu dag byung bar gyur to/_/dge slong don nyung ngu dag ci'i phyir dge slong dag don mthun rkun ma 
[\[282b.7\]]dang lhan cig 'gron lam du 'gro zhes smod par byed/_phyar ka gtong bar byed/_kha zer bar byed pa'i skabs de dge slong rnams kyis bcom ldan 'das la gsol to/_/de nas bcom ldan 'das kyis byung ba 'di dang /_gleng gzhi 'di dang 
[\[283a\]]
[\[283a.1\]]skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/_sangs rgyas bcom 
[\[283a.2\]]ldan 'das kyis dge slong de la rmas pa/_dge slong khyod don mthun rkun ma dang lhan cig 'gron lam du 'gro ba bden nam/_btsun pa mad do/_/sangs rgyas bcom ldan 'das kyis dge sbyong gi tshul ma yin pa/_rjes su mthun pa ma yin pa/_rung ba ma 
[\[283a.3\]]yin pa/_tshul dang mthun pa ma yin pa/_de ni rab tu byung bas bya ba ma yin no zhes rnam par smad par mdzad do/_/de nas bcom ldan 'das kyis rnam grangs du mas rnam par smad nas dge slong rnams la bka' stsal pa/_dge slong dag de lta bas na 
[\[283a.4\]]phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge slong gang 
[\[283a.5\]]don mthun rkun ma dang lhan cig 'gron lam du 'gro na tha na grong bar du yang rung ste ltung byed do/_/yang dge slong gang zhes bya ba ni chos 'di pa'am/_gzhan yang de lta bu gang yin pa'o/_/don mthun rkun ma dang lhan cig ces bya ba la/_rkun ma zhes 
[\[283a.6\]]bya ba ni chom rkun pa grong 'joms par byed pa dag dang /_tshong pa sho gam 'dral ba dag go/_/'gron lam du 'gro na zhes bya ba ni dgon pa'i lam du 'gro na'o/_/tha na grong bar du yang rung ste zhes bya ba ni tha na rgyang grags kyi bar du yang rung 
[\[283a.7\]]ste'o/_/ltung byed do zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang /_log par ltung ba dag tu sreg par byed/_'tshod par byed/_ltung bar byed pa'o/_/gzhan yang ji srid du ltung ba de 
[\[283b\]]
[\[283b.1\]]ma bshags shing so sor ma bshags na dge ba'i chos rnams la sgrib par byed pa ste/_des na ltung byed do zhes gsungs so/_/de la ltung bar ji ltar 'gyur zhe na/_dge slong gis ji tsam cung zad don mthun rkun ma dang lhan cig 'gron lam du 'gro na 
[\[283b.2\]]thams cad du ltung byed du 'gyur ro/_/grong bdun po rgyang grags kyis bar du chod pa dag las dge slong grong nas dgon par 'gro na rgyang grags phyed phyed du ni nyes byas su 'gyur la/_rgyang grags re rer ni ltung byed du 'gyur ro/_/dgon pa nas 
[\[283b.3\]]grong du 'gro na yang rgyang grags phyed phyed du ni nyes byas su 'gyur la/_rgyang grags re rer ni ltung byed du 'gyur ro/_/rkun ma bsel byed du 'jud pa dang /_lam nor ba rkun mas lam du 'jud pa dang /_'gro mi nus pa rkun mas khrid du 
[\[283b.4\]]'jud pa la ltung ba med do/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/rkun ma dang lhan cig 'gro ba'i ltung byed de bdun bcu rtsa gcig pa rdzogs [{]s+ho[,]so[}]//_//sangs 
[\[283b.5\]]rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/gang gi tshe tshe dang ldan pa maud gal gyi bu chen pos nye ba 'khor la sogs pa sar pa skyes phran gzhon nu bcu bdun sde'i tshogs dag 
[\[283b.6\]]rab tu phyung rdzogs par bsnyen par byas pa de'i tshe na de dag mtshan mo'i tho rangs kyi dus kyi tshe bkres pa'i nyam chung bas yongs su gzir nas ngu'o/_/bcom ldan 'das kyis mtshan mo'i tho rangs kyi dus kyi tshe kun dga' ra ba'i nang na byis pa khye'u rab tu mang 
[\[283b.7\]]po dag ngu ba'i sgra gsan to/_/gsan nas kyang tshe dang ldan pa kun dga' bo la bka' stsal pa kun dga' bo mtshan mo'i tho rangs kyi dus kyi tshe kun dga' ra ba'i nang na byis pa khye'u rab tu mang po ngu ba 'di dag su/_btsun pa 'di dag ni tshe dang 
[\[284a\]]
[\[284a.1\]]ldan pa maud gal gyi bu chen pos nye ba 'khor la sogs pa sar pa skyes phran gzhon nu bcu bdun sde'i tshogs dag rab tu phyung rdzogs par bsnyen par bgyis pa de dag mtshan mo'i tho rangs kyi dus kyi tshe bkres pa'i nyam chung bas yongs su 
[\[284a.2\]]gzir te ngu ba lags so/_/kun dga' bo dge slong dag gang zag lo nyi shu ma lon pa dge slong gi dngos por rdzogs par bsnyen par byed dam/_btsun pa bgyid do/_/kun dga' bo gang zag lo nyi shu ma lon pas ni grang ba dang /_tsha ba dang /_bkres 
[\[284a.3\]]pa dang /_skom pa dang /_rlung dang /_nyi ma dang /_sha sbrang dang /_sbrang bu mchu [{]rings [,]ring [}]dang /_sdig sbrul dag gis reg pa dag dang /_gzhan las tshig gi lam ngan pa smras pa dang /_ngan pa 'ongs pa dag dang /_lus kyi tshor ba sdug bsngal mi bzad pa/_rtsub 
[\[284a.4\]]pa/_tsha ba/_yid du mi 'ong ba srog 'phrog par byed pa byung ngo cog dag mi bzod cing /_zag pa dag la ci mi snyam par bya ba yang mi bzod cing dang du len mi nus pa'i rang bzhin can yin no/_/gang zag lo nyi shu lon pas ni grang ba dang /_tsha ba dang /_bkres pa dang /_skom 
[\[284a.5\]]pa dang /_rlung dang /_nyi ma dang /_sha sbrang dang /_sbrang bu mchu [{]rings [,]ring [}]dang /_sdig sbrul gyi reg pa dag dang /_gzhan las tshig gi lam ngan pa smras pa dang /_ngan pa 'ongs pa dag dang /_lus kyi tshor ba sdug bsngal mi bzad pa dang /_rtsub pa/_tsha ba/_yid du mi 
[\[284a.6\]]'ong ba srog 'phrog par byed pa byung ngo cog bzod cing zag pa dag la ci mi snyam par bya ba yang bzod cing dang du len nus pa'i rang bzhin can yin no/_/de nas bcom ldan 'das kyis byung ba 'di dang /_gleng gzhi 'di dang /_skabs 'di la dge slong gi dge 'dun bsdu 
[\[284a.7\]]ba mdzad do zhes bya ba la sogs pa snga ma bzhin no/_/sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/_sangs rgyas bcom ldan 'das kyis tshe dang ldan pa maud gal gyi bu chen po la rmas pa/_maud 
[\[284b\]]
[\[284b.1\]]gal gyi bu khyod gang zag lo nyi shu ma lon pa dge slong gi dngos por rdzogs par bsnyen par byed pa bden nam/_btsun pa mad do/_/sangs rgyas bcom ldan 'das kyis mi brtson pa dang /_mi sbyor ba dang /_ma brtags par spyod pa rnam par smad pa mdzad do/_/de nas bcom 
[\[284b.2\]]ldan 'das kyis brtson pa dang /_sbyor ba dang /_brtags te spyod pa'i bsngags pa brjod nas dge slong rnams la bka' stsal pa/_dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya 
[\[284b.3\]]ste zhes bya ba la sogs pa snga ma bzhin no/_/nga'i nyan thos rnams kyis 'dul ba la bslab pa'i gzhi 'di ltar gdon par bya ste/_yang dge slong gang zag lo nyi shu ma lon pa dge slong gi dngos por rdzogs par bsnyen par byed na ltung byed do/_/gang zag de yang rdzogs 
[\[284b.4\]]par bsnyen par mi 'gyur la/_dge slong de dag kyang smad par 'gyur te/_de la de ni cho ga yin no/_/yang dge slong gang zhes bya ba ni chos 'di pa'am/_gzhan yang de lta bu gang yin pa'o/_/gang zag ces bya ba ni dge slong du bya ba gang yin pa de'o/_/lo nyi shu ma lon pa zhes bya ba ni 
[\[284b.5\]]lo nyi shur ma lon pa'o/_/dge slong gi dngos por rdzogs par bsnyen par byed na zhes bya ba ni gsol ba dang bzhi'i las kyis so/_/ltung byed do zhes bya ba ni sems can dmyal ba dang /_dud 'gro dang /[ {]yi dgas [,]yi dwags [}]ngan song dang /_ngan 'gro dang /_log par ltung ba dag tu 
[\[284b.6\]]sreg par byed/_'tshod par byed/_ltung bar byed pa'o/_/gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/_des na ltung byed do zhes gsungs so/_/gang zag de yang rdzogs par bsnyen par mi 'gyur la zhes 
[\[284b.7\]]bya ba ni gang zag gang yin pa de'o/_/dge slong de dag kyang smad par 'gyur te zhes bya ba ni de na dge slong gang dag 'khod pa de dag go/_/de la de ni cho ga yin no zhes bya ba ni de la de ni rjes su mthun pa'i chos yin no/_/de la ltung bar ji ltar 'gyur zhe na/_lo nyi shu ma 
[\[285a\]]
[\[285a.1\]]lon la lo nyi shu ma lon par yang 'du shes shing de la dge slong rnams kyis khyod lo nyi shu lon nam zhes dris pa na de 'di skad ces bdag lo nyi shu ma lon no zhes zer ba na/_dge slong rnams kyis gang zag de dge slong gi dngos por rdzogs par bsnyen par byed na gang zag 
[\[285a.2\]]de dang po nyid nas rdzogs par ma bsnyen cing 'grogs pa dang longs spyod pa la yang ltung bar 'gyur la/_des dge 'dun la yang 'gal tshabs can du 'gyur ro/_/lo nyi shu yang ma lon la lo nyi shu ma lon par yang 'du shes shing de la dge slong rnams kyis khyod lo nyi shu lon nam 
[\[285a.3\]]zhes dris pa na de 'di skad ces bdag shes shing dran la yid gnyis mi za ste bdag lo nyi shu ma lon no zhes zer ba na dge slong rnams kyis gang zag de dge slong gi dngos por rdzogs par bsnyen par byed na gang zag de dang po nyid nas rdzogs par ma bsnyen cing 'grogs pa dang longs 
[\[285a.4\]]spyod pa la yang ltung bar 'gyur la/_des dge 'dun la yang 'gal tshabs can du 'gyur ro/_/lo nyi shu ma lon la lo nyi shu lon par 'du shes shing de la dge slong rnams kyis khyod lo nyi shu lon nam zhes dris pa na de 'di skad ces bdag lo nyi shu lon no zhes zer ba na dge slong 
[\[285a.5\]]rnams kyis gang zag de dge slong gi dngos por rdzogs par bsnyen par byed na gang zag de la de'i mod la rab tu 'byung ba dang rdzogs par bsnyen pa dge slong gi dngos po 'chags shing 'grogs pa dang longs spyod pa la yang ltung bar mi 'gyur la/_des dge 'dun la yang 'gal 
[\[285a.6\]]tshabs can du mi 'gyur ro/_/lo nyi shu ma lon la lo nyi shu lon par 'du shes shing de la dge slong rnams kyis khyod lo nyi shu lon nam zhes dris pa na de 'di skad ces bdag shes shing dran la yid gnyis mi za ste bdag lo nyi shu lon no zhes zer ba na dge slong rnams kyis gang 
[\[285a.7\]]zag de dge slong gi dngos por rdzogs par bsnyen par byed na gang zag de la de'i mod la rab tu 'byung ba dang rdzogs par bsnyen pa dge slong gi dngos po 'chags shing 'grogs pa dang longs spyod pa la yang ltung bar mi 'gyur la/_des dge 'dun la yang 'gal tshabs can du mi 'gyur 
[\[285b\]]
[\[285b.1\]]ro/_/lo nyi shu ma lon la des mi shes/_mi dran/_yid gnyis mi za zhing de la dge slong rnams kyis ma dris sam/_dris kyang lan mi 'debs pa na dge slong rnams kyis gang zag de dge slong gi dngos por rdzogs par bsnyen par byed na gang zag de la de'i mod la rab tu 'byung ba dang rdzogs 
[\[285b.2\]]par bsnyen pa dge slong gi dngos po 'chags shing 'grogs pa dang longs spyod pa la yang ltung bar mi 'gyur la/_des dge 'dun la ni 'gal tshabs can du 'gyur ro/_/lo nyi shu lon la lo nyi shu ma lon par 'du shes shing de la dge slong rnams kyis khyod lo nyi shu lon nam 
[\[285b.3\]]zhes dris pa na de 'di skad ces bdag lo nyi shu ma lon no zhes zer ba na dge slong rnams kyis gang zag de dge slong gi dngos por rdzogs par bsnyen par byed na gang zag de dang po nyid nas legs par rdzogs par bsnyen cing 'grogs pa dang longs spyod pa la yang ltung bar mi 
[\[285b.4\]]'gyur la/_des dge 'dun la ni 'gal tshabs can du 'gyur ro/_/lo nyi shu lon la lo nyi shu ma lon par 'du shes shing de la dge slong rnams kyis khyod lo nyi shu lon nam zhes dris pa na/_de 'di skad ces bdag gis shes shing dran la yid gnyis mi za ste/_bdag 
[\[285b.5\]]lo nyi shu ma lon no zhes zer ba na dge slong rnams kyis gang zag de dge slong gi dngos por rdzogs par bsnyen par byed na gang zag de dang po nyid nas legs par rdzogs par bsnyen cing 'grogs pa dang longs spyod pa la yang ltung bar mi 'gyur la/_des dge 'dun la ni 
[\[285b.6\]]'gal tshabs can du 'gyur ro/_/lo nyi shu yang lon la lo nyi shu lon par yang 'du shes shing de la dge slong rnams kyis khyod lo nyi shu lon nam zhes dris pa na/_de 'di skad ces bdag lo nyi shu lon no zhes zer ba na dge slong rnams kyis gang zag de dge slong gi 
[\[285b.7\]]dngos por rdzogs par bsnyen par byed na gang zag de dang po nyid nas legs par rdzogs par bsnyen cing 'grogs pa dang longs spyod pa la yang ltung bar mi 'gyur la/_des dge 'dun la yang 'gal tshabs can du mi 'gyur ro/_/lo nyi shu yang lon la lo 
[\[286a\]]
[\[286a.1\]]nyi shu lon par yang 'du shes shing de la dge slong rnams kyis khyod lo nyi shu lon nam zhes dris pa na/_de 'di skad ces bdag shes shing dran la yid gnyis mi za ste bdag lo nyi shu lon no zhes zer ba na/_dge slong rnams kyis gang zag de dge slong gi dngos 
[\[286a.2\]]por rdzogs par bsnyen par byed na gang zag de dang po nyid nas legs par rdzogs par bsnyen cing 'grogs pa dang longs spyod pa la yang ltung bar mi 'gyur la/_des dge 'dun la yang 'gal tshabs can du mi 'gyur ro/_/lo nyi shu lon la des mi shes/_mi dran/_yid 
[\[286a.3\]]gnyis mi za zhing de la dge slong rnams kyis ma dris sam/_dris kyang lan mi 'debs pa na dge slong rnams kyis gang zag de dge slong gi dngos por rdzogs par bsnyen par byed na gang zag de dang po nyid nas legs par rdzogs par bsnyen cing 'grogs pa dang longs spyod 
[\[286a.4\]]pa la yang ltung bar mi 'gyur la/_des dge 'dun la ni 'gal tshabs can du 'gyur ro/_/de la gang zag dang po gnyis po gang dag yin pa de dag ni dang po 'khrugs pa yin pas dang po nyid nas rdzogs par ma bsnyen pa yin te/_gang zag rang bzhin du gnas pa rnams 
[\[286a.5\]]dang lhan cig lan gnyis sam/_gsum gso sbyong ngam/_las nyams su myong bar byed na rku thabs su gnas pa yin te/_gang zag bsnyil bar 'os pa dag yin no/_/de la gang zag lo nyi shu ma lon la lo nyi shu lon par 'du shes pa rdzogs par bsnyen pa gang yin pa de'i 
[\[286a.6\]]nye du dag 'ongs shing lhags nas ming 'di zhes bya ba de rdzogs par bsnyen tam/_zhes 'dri zhing de ni lo nyi shu ma lon no zhes zer na de'i mngal na gnas pa'i zla ba dang /_shol gyi zla ba dag kyang brtsi bar bya ste/_gal te tshang na de lta na legs/_gal te ma tshang na sa spo bar 
[\[286a.7\]]bya ba 'am/_yang na rdzogs par bsnyen par bya'o/_/sa spo bar mi byed dam/_yang rdzogs par bsnyen par mi byed par gang zag rang bzhin du gnas pa rnams dang lhan cig lan gnyis sam/_gsum gso sbyong ngam/_las nyams su myong bar byed na rku thabs su 
[\[286b\]]
[\[286b.1\]]gnas pa yin te/_gang zag bsnyil bar 'os pa yin no/_/de la gang zag lo bcu dgu lon na rdzogs par bsnyen pa gang yin pa des gal te lo ma tshang ba'i dran pa rnyed par gyur na des mngal na gnas pa'i zla ba dag dang shol gyi zla ba dag kyang brtsi bar bya ste/_gal te tshang na de lta na 
[\[286b.2\]]legs/_gal te ma tshang na sa spo bar bya ba'am/_yang rdzogs par bsnyen par bya'o/_/sa spo bar mi byed dam/_yang rdzogs par bsnyen par mi byed par gang zag rang bzhin du gnas pa rnams dang lhan cig lan gnyis sam/_gsum gso sbyong ngam/_las nyams su myong bar byed na rku 
[\[286b.3\]]thabs su gnas pa yin te/_gang zag bsnyil bar 'os pa yin no/_/gal te lo gcig gi dran pa rnyed na de ltar rdzogs par bsnyen pa ni legs par rdzogs par bsnyen pa yin te/_'di ltar gang zag legs par gsungs pa'i chos 'dul ba la rab tu 'byung 
[\[286b.4\]]zhing rdzogs par bsnyen pa dge slong gi dngos po 'thob pa ni dkon pa'i phyir ro/_/de la gang zag lo [{]bcwa [,]bco [}]brgyad lon na rdzogs par bsnyen pa gang yin pa des gal te lo ma tshang ba'i dran pa rnyed par gyur na des sa spo bar bya ba'am/_yang rdzogs par bsnyen par 
[\[286b.5\]]bya'o/_/sa spo bar mi byed dam/_yang rdzogs par bsnyen par mi byed par gang zag rang bzhin du gnas pa rnams dang lhan cig lan gnyis sam/_gsum gso sbyong ngam/_las nyams su myong bar byed na rku thabs su gnas pa yin te/_gang zag bsnyil bar 'os 
[\[286b.6\]]pa yin no/_/gal te lo gcig gi dran pa rnyed par gyur na des mngal na gnas pa'i zla ba dag dang /_shol gyi zla ba dag kyang brtsi bar bya ste/_gal te tshang na de lta na legs/_gal te ma tshang na sa spo bar bya ba'am/_yang rdzogs par bsnyen par bya'o/_/sa 
[\[286b.7\]]spo bar mi byed dam/_yang rdzogs par bsnyen par mi byed par gang zag rang bzhin du gnas pa rnams dang lhan cig lan gnyis sam/_gsum gso sbyong ngam/_las nyams su myong bar byed na rku thabs su gnas pa yin te/_gang zag bsnyil bar 'os pa 
[\[287a\]]
[\[287a.1\]]yin no/_/gal te lo gnyis kyi dran pa rnyed par gyur na de ltar rdzogs par bsnyen pa ni legs par rdzogs par bsnyen pa yin te/_'di ltar gang zag legs par gsungs pa'i chos 'dul ba la rab tu 'byung ba dang rdzogs par bsnyen pa dge slong gi dngos po 
[\[287a.2\]]'thob pa ni dkon pa'i phyir ro/_/de la gang zag lo nyi shu ma lon la des mi shes/_mi dran/_yid gnyis za zhing rdzogs par bsnyen pa gang yin pa de la ni shes par bya/_dran par bya/_yid gnyis spang bar bya ste/_gang gi tshe des shes pa dang /_dran pa 
[\[287a.3\]]dang /_yid gnyis spangs par gyur pa na/_de'i mngal na gnas pa'i zla ba dag dang /_shol gyi zla ba dag kyang brtsi bar bya ste/_gal te tshang na de lta na legs/_gal te ma tshang na sa spo bar bya ba'am/_yang rdzogs par bsnyen par bya'o/_/sa spo bar mi 
[\[287a.4\]]byed dam/_yang rdzogs par bsnyen par mi byed par gang zag rang bzhin du gnas pa rnams dang lhan cig lan gnyis sam/_gsum gso sbyong ngam/_las nyams su myong bar byed na rku thabs su gnas pa yin te/_gang zag bsnyil bar 'os pa yin 
[\[287a.5\]]no/_/de la gang zag lo nyi shu lon la/_lo nyi shu ma lon par 'du shes pas rdzogs par bsnyen pa gang yin pa de ni dang po nyid nas legs par rdzogs par bsnyen pa yin no/_/de la gang zag lo nyi shu lon la lo nyi shu lon par 'du shes pas rdzogs par 
[\[287a.6\]]bsnyen pa gang yin pa de yang dang po nyid nas legs par rdzogs par bsnyen pa yin no/_/las dang po pa dang /_smyos pa dang /_sems 'khrugs pa dang /_tshor ba dag gis nyen pa la ltung ba med do/_/lo nyi shu ma lon par rdzogs par bsnyen par byed pa'i ltung byed de bdun bcu rtsa 
[\[287a.7\]]gnyis pa rdzogs [{]s+ho[,]so[}]//_//
