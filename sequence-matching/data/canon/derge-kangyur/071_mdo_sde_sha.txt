[\[1a\]]
[\[1a.1\]]@#/_/mdo sde sha bzhugs so/_/
[\[1b\]]
[\[1b.1\]]@##/_/gzhan yang las dang 'bras bu rnam par smin pa shes pa'i dge slong de mtshe ma pa'i lha rnams la phan pa'i don du lha rnams kyi sa la lta bar byed pa na/_des thos pa las 
[\[1b.2\]]byung ba'i rang bzhin gyi shes rab kyis lha rnams kyi sa bde ba rab tu 'phel ba dang ldan pa zhes bya ba ji ltar yod pa mthong bar gyur to/_/sa der yang las gang gis sems can rnams skye bar 
[\[1b.3\]]'gyur ba yang des mthong ste/_skyes bu dam pa gang gis dge legs su gyur pa'i sems kyis tshul khrims dang ldan par gyur pas srog gcod pa dang /_ma byin par len pa rnams spangs 
[\[1b.4\]]par gyur pa ni snga ma bzhin no/_/'dod pa la log par g.yem pa rnams kyang shin tu phra ba yang spong bar byed de dper na yud tsam cig kyang bud med skyes pa dang bcas par mngon par bris pa 
[\[1b.5\]]rnams la yang tshul bzhin ma yin pa yid la byed pas skyed par gyur pas de la 'di rtog par mi byed/_brnab sems su mi byed do/_/ro myong bar mi byed cing tshul bzhin ma yin pa yid la 
[\[2a\]]
[\[2a.1\]]byed pa'i sems rnyog pa can du byed pa nyon mongs par byed pa 'jigs pa dang bcas par gyur pa tshangs par spyod pa kun tu sun 'byin par byed pa rnams kyi sa dang /_gang yang gzhan dag rab tu rtog par byed pa'am/_lta bar byed pa yang rung ste/_
[\[2a.2\]]tshul bzhin ma yin pa yid la byed pas sems kun nas sun 'don par byed pa de dag rnams 'dis rab tu 'gog par byed do/_/phyir la zlog par byed do/_/las kyi 'bras bu rnams kyang ston par byed pa yin te/_ji ltar mi 'dod pa dang mi dga' ba dang yid du mi 
[\[2a.3\]]'ong bar 'gyur ba ni 'dod pa la log par g.yem pa sten pa 'di'i 'bras bu yin pas des na de ltar mi bya'o/_/'di dag ni zhi bar 'gyur ba'i lam ma yin no/_/dga' ba ma yin/_yid du 'ong ba ma yin/_dam pa rnams kyis mngon par 'dod pa yang ma yin no/_/
[\[2a.4\]]shin tu phra ba'i 'bras bu rnams ston par byed pa/_tshul khrims dang ldan pa tshangs par spyod pa rnam par dag pa kha na ma tho ba phra rab tsam la yang 'jigs par lta ba de dag ni lus zhig nas shi ba'i 'og tu bde 'gro mtho ris mtshe ma'i lha rnams kyi bde ba rab tu 'phel ba 
[\[2a.5\]]dang ldan pa'i sa 'di la skye bar 'gyur ro/_/de la skyes pa rnams ni legs par byas pa'i las kyi mtha' rnams la spyad pas de dag dga' ba'i las kyi 'bras bu rnams la spyod par byed do/_/'di lta ste nags rnams dang nye ba'i nags rnams dang khrus kyi rdzing bu rnams 
[\[2a.6\]]dang /_gser gyi ri'i rtse mo rnams dang 'bab chu dang rin po che'i rang bzhin gyi 'bab chu rnams la blta bar sdug pa'i bya rnams kyis kun nas sgra 'don pa dang /_gzhal yas khang gi rtse mo rnams kyang rin po che bdun gyi rang bzhin la nor bus cha shas rnams rnam par bkra 
[\[2b\]]
[\[2b.1\]]bar byas pa dang /_pad ma'i rdzing bu rnams kyang bai DUr+ya dang in dra nI la dang gser gyi rang bzhin rnams kyi cha shas rnam pa sna tshogs pa la gzugs dang sgra dang kha dog dang dbyibs rnam pa sna tshogs pa la lta bar dga' ba'i bung ba'i tshogs rnams kyi sgra bde ba skyed pa kun tu sgrogs 
[\[2b.2\]]pa dang ldan pa rnams la mngon par rtse bar byed do/_/rig pa dang las rnams thams cad kyi bde ba rab tu 'phel ba dang ldan pa'i nags tshang tshing rnams dang gzhan yang rdo rje dang bai DUr+ya dang in dra nI la dang shel gyi rang bzhin gyi brag rnams cha shas dang cha shas su phye ba'i 'od zer 
[\[2b.3\]]rnams kyis rnam par bkra bar gyur pa rnams la dga' bar byed do/_/'bab chu sna tshogs pa'i sgra bde ba skye bar byed pa'i sgra snyan pa dang ldan pa rnams la dga' bar byed do/_/ji ltar 'dod pa bzhin du byed pa rang dbang can rnams dpe med par gyur pa'i lha rdzas kyi 'dod pa rnams la 
[\[2b.4\]]sten par byed do/_/lha'i bu mo'i tshogs brgya stong phrag du ma rnams kyis yongs su bskor nas ches 'phags par gyur pa'i bde ba rnams 'phel ba dang ldan pa'i 'dod pa rnams la nye bar longs spyod pa yin te/_de yang rnam par rtog pa du ma rnams su dpe med par gyur pa'i 
[\[2b.5\]]lha rdzas kyi bde ba rnams la longs spyod par byed do/_/ri dang rtse mo rnams gser gyi rang bzhin dang bai DUr+ya'i rang bzhin rnams la de dag nam mkha' la lan brgya phrag du mar 'gro bar byed pa/_rnam pa sna tshogs pa'i gzugs dang cha byad dang rgyan rnams phun sum tshogs pa/_sgrin po rnams kyi 
[\[2b.6\]]rgod pa dang glu dang gar gyis kun nas brgyan par gyur pa'i zhabs 'bring rnams kyis rnam par brgyan cing rol pa'i gzugs dpe med pa dang ldan pa'i lha'i bu mo'i tshogs rnams kyis yongs su bskor nas/_nye 'khor kun nas rtse dga' bar gyur pas rnam par rgyu bar byed/_rang gi 'od dang 
[\[2b.7\]]ldan pa'i lha'i bu mo rnams kyis yongs su bskor nas/_de lha rdzas kyi 'dod pa'i yon tan gyi yul lnga la rnam par chags pas/_gzugs gang dang gang nyid mthong bar gyur pa de dang de nyid kyang rnam par rtog pa du ma dang ldan pa'i lha rdzas snying 'gul bar byed pa dpe med pa'i bde ba rnams legs 
[\[3a\]]
[\[3a.1\]]par ston par byed pa mthong ngo /_/ji ltar 'dod pa bzhin du spyod par byed pa de ltar mig gis gzugs rnams mthong bar 'gyur ro/_/de bzhin du rna bas sgra rnams thos par gyur pa yang /_thos nas bde bar 'gyur ba dang ji ltar 'dod pa bzhin du rnam pa du mar rnam 
[\[3a.2\]]pa sna tshogs par gyur pa dang kun tu rtog pa rnams skyed par byed pa dang mchog tu gyur pa'i lha'i bu mo rnams kyis legs par bskyed pa'i rgod pa dang 'gying bag dang rtsed mo rtse bar byed pa rnams so/_/de bzhin du snas kyang lha rdzas kyi dpe med pa dang ldan pa'i dri rnams snom par byed de/_
[\[3a.3\]]rnam par rtog pa du mar dpe med par gyur pa rnams la 'di lta ste/_pad ma'i rdzing bu rnams kyi dri shin tu zhim par gyur pa'i dri rnams mngon par 'dod pa'i rlung gis legs par btab pa rnams la dang /_dri gzhan yang de kho na bzhin du dri shin tu zhim pa dpe med par gyur pa'i lha 
[\[3a.4\]]rdzas rnam pa du ma rnams mngon par 'dod pa'i rlung gis ri dang sman ljongs rnams dang bang rim rnams dang /_ri khrod rnams dang nags kyi nang rnams nas btab par gyur pa'i shin tu dri zhim pa dang ldan pa'i me tog du ma dri bla lhag par gyur pa rnams snom par byed do/_/de bzhin du lces 
[\[3a.5\]]kyang ro rnams myong bar byed do/_/de ni 'dod pa'i bde ba rnams thams cad phun sum tshogs pa yin te/_lha rdzas kyi ro rnam pa du mar gyur pa skyur ba dang /_lan tshwa dang /_tsha ba dang /_kha ba dang /_bska ba dang /_rtsub pa rnams dang /_rnam pa du ma rnams dang /_dpe med par gyur 
[\[3a.6\]]pa rnams dang /_rdzas du ma rnams las skyes pa dang ji lta ba nyid du ji ltar 'dod pa'i dus su mkho ba rnams de dag gis za bar byed do/_/de ltar lces ro rnams myong bar byed do/_/de bzhin du lus kyis kyang reg bya rnam pa du ma rnams la reg par byed pa ni/_bde ba'i reg par bya ba 
[\[3a.7\]]brgyad dang ldan par gyur pa rnams la bsil bar gyur pa dang /_dro ba dang dro bar gyur pa dang bsil ba'i reg bya rnams dang ldan pa dang de bzhin du 'jam pa dang phra ba dang /_tshags dam pa dang ma btags pa dang rnams te kha dog du ma dang ldan pa'i gos rnams so/_/de bzhin du mtho ris 
[\[3b\]]
[\[3b.1\]]kyi rjes su 'thun pa'i rgyan gyi rnam pa rnams kyang ste/_rin po che du ma'i 'od zer snang ba byed pa dang ldan pa rnams la dpag tshad bcu dang nyi shu dang sum cu dang bzhi bcu dang lnga bcu dang drug cu dang de bzhin du/_dpag tshad brgya'i bar du 'od dang ldan pa'i nor bu rnams kyi reg bya rnams 
[\[3b.2\]]kyang nye bar longs spyod par byed do/_/de bzhin du rgyan gyi rnam par gyur pa'i me tog bde ba'i reg bya dang dri dang legs par 'brel pas bsgos par gyur pa rnam pa sna tshogs pa rnams lha rdzas kyi nags kyi gseb nas rlung gis bdas pa'i bde ba'i reg bya dang ldan pa rnams kyi reg bya la rjes su 
[\[3b.3\]]longs spyod par byed pa ste/_lus kyi legs par byas pa'i las kyi mtha' rnams la spyad par gyur pa/_rang gis legs par byas pa'i las rnams kyis 'dod pa sdug pa yid du 'ong ba 'phags pa dgyes pa yin gyi/_ma byas pa rnams kun tu 'ong bar 'gyur ba ni ma yin no/_/
[\[3b.4\]]'dod rgyal ba rnams ni ma yin no/_/byas pa chud za bar 'gyur ba ni ma yin no/_/rgyu med pa ni ma yin no/_/gzhan bag med pa rnams kyis byas pa ni ma yin no/_/las dang 'bras bu rnams dang cha mi 'dra bar gyur pa'i rgyu rkyen rnams kun tu tshogs pa ni ma yin no/_/'di 
[\[3b.5\]]dag ni 'bras bu dang bcas par smin par legs par mthong ba rnams dang cha 'dra ba'i las rnams kyi 'bras bu la nye bar longs spyod pa yin no/_/tshul khrims la spyod par gyur pa de de bzhin du yid kyis kyang gang 'dod pa'i 'dod pa rnams la ste/_'dod pa'i yid du 'ong ba'i 
[\[3b.6\]]lha rdzas kyi gzugs mang zhing rgya chen por gyur pa rnams dang /_phra ba rnams dang bar ma rnams dang kun nas 'phel bar 'gyur ba'i dus su byung ba rnams dang /_de bzhin du mar 'bri ba'i dus su dang bar ma'i dus su thob pa rnams longs spyod par byed pa na/_de ltar yang sems 
[\[3b.7\]]bskyed pa nyid kyis mngon par 'dod par gyur pa'i nye bar longs spyad par bya ba rnam pa du ma'i bde ba'i chos rnams la mngon par 'tshal bas nye bar longs spyod par byed do/_/tshul khrims la spyad pa'i skyes bu de dag rnams de ltar khyad par du yang lha rnams ni yul drug gi me la rnam par 
[\[4a\]]
[\[4a.1\]]chags par gyur cing /_'dod pa'i chu bo rnams kyis khyer bar gyur pas de dag nags nas nags rnams dang ri'i rtse mo nas ri'i rtse mo rnams lha rdzas kyi rin po che'i khams rnams kyi 'byung khungs dang ldan pa rnams nas rin po che'i khams rnams kyi 'byung khungs 
[\[4a.2\]]dang ldan pa rnams su kun tu nye bar 'gro bar byed cing /_nags dang nye ba'i nags kyi tshal rnams dang /_'bab chu'i sgra rnams kun nas legs par grag pa dang kha dog dang dbyibs dang rigs dang /_sde tshan mi 'dra ba brgya phrag gi bya rnams kyi sgra snyan par 'byin pas yid 
[\[4a.3\]]dga' bar gyur pa rna ba dag la gtad pas dbyangs kyis kun nas 'khrid pa dang rgyan dang legs par ldan pa'i dga' bas yid 'phrog par gyur pa rnams de ltar de legs par byas pa'i las kyi mtha' la spyad pa rnams de legs par nye bar 'gro'o/_/mang po rnams nyid kyang 
[\[4a.4\]]gzugs dang cha byad dang /_rgyan dang legs par gnas pa rnams kyi yon tan du ma rnams dang ldan pa'i cha byad can rnams bsgrin pa dang /_'gying bas 'dod pa'i me rnams legs par skyed par byed pa rnams kyis yongs su bskor nas gnas rnam pa du ma rnams nye bar ston par 
[\[4a.5\]]byed do/_/lha rdzas kyi phreng ba mchog rnams kyis brgyan pa dang /_me tog gi phreng ba dang phye ma dang byug pa rnams kyis rnam par brgyan pas gser gyi rang bzhin dang bai DUr+ya dang gser 'bar ba'i rang bzhin gyi rtse mo rnams la sten par byed do/_/sems bskyed pa dang lhan cig nyid du 
[\[4a.6\]]'dod pa du ma rnams nye bar bsten nas/_lhan cig spyod pa rnams dang bcas pas/_gal te shed na nye ba'i nags gzhan rnams nye bar sten par byed do/_/mnyam pa dang mi mnyam pa'i sa'i cha shas rnams dga' bar gyur pa'i gser dang bai DUr+ya'i rang bzhin dang gser bzang po'i 
[\[4a.7\]]rang bzhin dang dngul dang in dra nI la dang mu sa ra'i rang bzhin rnams la dril bu g.yer ka sgra sgrogs pa'i dra ba'i skad phun sum tshogs pas rnam par brgyan pa'i sgra rnams dang /_bya'i tshogs rnam pa sna tshogs pa rnams kyis rnam par brgyan pa rnams la/_lan brgya phrag rnams su 
[\[4b\]]
[\[4b.1\]]rnam par rgyu bar byed pa gang gi tshe/_bag med pas bag med par rnam par spyod par byed pa de'i tshe/_de dag rnams mngon par kun tu mthong nas bag yod pa zhes bya ba'i byas rjes su 'doms par byed pa'i tshigs su bcad pa 'chad pa ji ltar/_gsar pa'i las kyang zad 
[\[4b.2\]]'gyur la/_/rnyings pa yongs su spyod pa yin/_/de zad pas ni rtag tu ltung /_/mtho ris lha yi chos 'di dag_/rtag tu las kyis lhung ba yin/_/de bzhin 'tsho ba skad cig ste/_/'chi bdag myur bar 'ong ba yang /_/byis pa rnams kyis rig pa'ang min/_/khyod kyis 'di 
[\[4b.3\]]min 'di'i yang khyod/_/min yang chags pas ma shes so/_/dus 'gro rtag par shin tu myur/_/ltung 'gyur de yang nye bar 'ong /_/thob pa dang ni 'jig pa'i rgyu/_/yul du ma la chags pa yin/_/gnod dang bcas pa de la khyod/_/blo ngan rtag tu ci ste 'gro/_/gang phyir 
[\[4b.4\]]legs par byas pa'i las/_/de ltar khyod kyis bde longs spyad/_/yang ni ci phyir legs byas pa'i/_/las rnams dag ni cis mi byed/_/yul rnams la ni gang chags pa/_/de ni srid pa'i rgya mtshor nub/_/gang yang de las rnam grol ba/_/de ni sdug bsngal mtsho 
[\[4b.5\]]las grol/_/yul gyi rlabs kyi shugs po che/_/srid pa'i chu klung las kun byung /_/myang 'das grong khyer 'gro ba yin/_/dpa' bos de ni spang bar gyis/_/brtan pa de nyid tshol rnams kyis/_/yul rnams nges par bzlog par gyis/_/des bskyed yul gyi sred pa 
[\[4b.6\]]rnams/_/srid pa gsum du 'jug cing 'gro/_/yul rnams nges par bzlog par gyis/_/bdag cag de yid byas la re/_/kim pa ka dang 'dra ba dang /_/phyi nas rnam smin rtsub pa yin/_/mi sems bde la kun tu chags/_/yul rnams la ni rgyug par byed/_/des ni mi dge'i 
[\[4b.7\]]las rnams sog_/blo gros ngan pas gang rgyug pa'i/_/g.yo ba mi bzad rtsub pa las/_/de phyir sems ni rtag tu srungs/_/rtag tu yul la kun chags pa/_/srid pa'i yul gyis g.yogs pa yi/_/yul rnams la ni rgyug byed pa/_/brel phongs de dag ma go'o/_/
[\[5a\]]
[\[5a.1\]]phyi nas brel phongs thob pas kyang /_/las kyi 'bras bu rig par gyur/_/shes nas kyang ni las 'di dang /_/rtag tu yul rnams skyon de dang /_/'gro ba ma lus bcings gyur pa'i/_/skyon gzhan yang ni rtag tu spongs/_/de ltar bag yod par gyur pa'i bya 
[\[5a.2\]]des bag med pas bag med par rnam par rgyu ba'i lha de dag rnams la legs par sgrogs so/_/de gtan tshigs kyis brjod kyang de dag rnams kun nas rtogs pa yang ma yin te/_yul la kun tu 'chums par gyur pas des de dag la brtsi bgrang med par slar yang de kho na bzhin du 
[\[5a.3\]]yul rnams la rnam par chags par gyur pa'i blos 'khor ba'i dgon pa lta bur gyur pa dang /_shin tu sdug bsngal skyed par byed pa'i rgyur byed pa de ltar sems dang 'gro ba dang rab tu spyod par byed pa/_rtag tu yang yul gyi gnas skabs rnams la 'gros byed par mtshungs pa'i 
[\[5a.4\]]gnas skabs rnams su rjes su chags par byed pa gnas pa med pa'i 'gros dang /_rab tu rgyu bas kun tu gnas par byed pa/_rtag tu yang skyes pa gcig cig tshol ba la zhugs pa dag dang /_mtshon cha dang me dang g.yang sa rnams dang /_yid mtshungs pa mi rnams 
[\[5a.5\]]thams cad sreg par byed pa'i nags kyi mer gyur pa sdug bsngal rnams thams cad kyi rgyu mtshan du gyur pa'i lha'i bu mo de dag rnams nyid dang de lhan cig tu rtse dga' bar byed do/_/gang zhig bde ba rnams thams cad 'dod pa dang blo dang ldan pa dang bde ba rnams rjes su tshol bar 
[\[5a.6\]]byed pa dang 'khor ba'i 'jigs pa rnams kyis 'jigs pa rnams ni 'di dag rnams kyi drung na gnas pa ni 'jigs pa yin par bya'o/_/thams cad kyis kyang brtson par bros par bya'o/_/de dag nyid la kun tu rmongs pa'i yid can rnams 'dod chags kyis dmus long du byas 
[\[5a.7\]]pa'i yid can rnams ni de dag rnams kyi mthu stobs las byung ba'i sdug bsngal rnams shes kyang de dag rnams nyid dang lhan cig tu dga' bar byed do/_/byis pa rnams thams cad ni 'khor ba'i 'dam rdzab tu gyur pa'i mtshan nyid kyis long ba 'dod chags zhe sdang gti mug rnams kyis 
[\[5b\]]
[\[5b.1\]]long bar gyur pa'i 'chi bdag rnams thams cad dang rtse dga'o/_/de ltar de dag rnams dang de yang lhan cig tu spyod par byed pa la yang de bzhin du yang mi rtsi'o/_/gang rnam pa du mas phan par gyur pa de kho na nyid dang /_ngan song las zlog par byed pa'i tshig yin yang de kho na bzhin 
[\[5b.2\]]du de'i sems yongs su bslus pas/_de kho na nyid de mngon par ma shes pas nags dang nye ba'i nags de dag rnams su dga'o/_/sred pa'i zhags pa legs par bskyed pa de dag rnams nyid dang lhan cig tu ste/_'phags pa ma yin pa rnams dang lhan cig tu dga' bar byed 
[\[5b.3\]]do/_/de gser dang bai DUr+ya dang in dra nI la dang nI la chen po dang mu sa ra galba la sogs pa'i rin po che rnams kyis yongs su gang ba rnams legs par rnam par phye ba'i sa gzhi'i cha shas rnam pa du ma rnams kun la rnam par rgyu bar gyur pa na/_brgya la zhig na chen por gyur pa'i 
[\[5b.4\]]skad kyi gdangs thos na bde zhing yid dga' bar byed pa/_lha rdzas kyi yon tan rnams dang ldan pa thos par 'gyur ro/_/des thos nas 'di snyam du sems te/_sgra 'di dag gang gi yin snyam nas/_de ngo mtshar bar gyur pa'i yid kyis lhan cig rjes su spyod pa'i 'khor dang bcas 
[\[5b.5\]]nas gang na sgra 'di yod pa der legs par nye bar 'gro'o/_/de nas 'gro bar byed pa nyid na gang na shin tu ngar che bar gyur pa yi ge rnams gsal bar gyur pa glu'i sgra de dang de dag rnams nyid shin tu snyan pa'i mchog tu phyin pa yan lag lnga dang ldan pa'i rnga sgra rnams kyis phun sum tshogs 
[\[5b.6\]]pa de dag rnams ni shin tu bar yang yon tan rnams phun sum tshogs pa dpe med par gyur pa'i sngar thos ma myong ba'i sgra 'di dag de dag tu thos par gyur to/_/lha gsar du skyes pa de lhan cig spyod pa rnams dang bcas nas nags der nye bar rgyug ste/_rin po che'i rang bzhin gyi shing rnam pa du ma 
[\[5b.7\]]rnams phun sum tshogs pa/_dga' ba chen po'i nags tshal zhes bya ba rgya khyon du dpag tshad brgya pa zheng du dpag tshad nyi shu pa nags de na ni nags chen por gyur pas/_shing rnams phun sum tshogs pa yon tan chen po dang ldan pa brgya phrag du ma rnams dang stong phrag du ma rnams kyi 
[\[6a\]]
[\[6a.1\]]lha'i tshogs rnams gnas pa yang glu len par byed pa dang /_rtse dga' bar byed pa dang gar yang byed do/_/de nas lha gsar du skyes pa des nags de mthong bar gyur nas zhugs par gyur pa dang /_nags rnams thams cad gser gyi rang bzhin gyi shing bai DUr+ya'i rang 
[\[6a.2\]]bzhin gyi lo ma lha'i rdzas las rab tu byung ba dri dang me tog rnams so/_/de dag dang 'dra ba'i yon tan gyi phreng ba rnams dang /_mdog dang dbyibs rnam pa du mar gyur pa de dag rnams des yang dag par mthong nas gzhan yang gzhan rnams la lta bar byed de/_shing bai DUr+ya'i rang 
[\[6a.3\]]bzhin la in dra nI la'i yal ga rnams dang /_gser gyi rang bzhin gyi 'dab ma rnams dang /_dngul gyi kha dog gi 'bras bu rab tu smin par gyur pa rnams lha rdzas kyi ro'i yon tan rnams phun sum tshogs pa'o/_/in dra nI la'i mdog gi yal ga rnams kyis mngon par bskor ba 
[\[6a.4\]]la rnam pa sna tshogs pa'i kha dog dang ldan pa'i me tog rnams kyis mngon par bskor ba rnams dang /_shing gzhan dag rnams kyang mthong ba la 'di lta ste/_in dra nI la'i rtsa ba gser gyi mdog gi yal ga bai DUr+ya'i rang bzhin gyi 'dab ma dang ldan pa rnams la mdog dang dbyibs rnam 
[\[6a.5\]]pa du ma rnams dang ldan pa'i bung ba'i tshogs rnams kyis nye bar mdzes par gyur pa/_shin tu snyan pa'i sgra rnams kyis mig dang yid 'phrog par byed pa rnams so/_/de bzhin du lha gsar du skyes pa des gzhan dag rnams kyang mthong ba la lha rdzas kyi me tog kha phye ba dang mig zum pa 
[\[6a.6\]]rnams kyang mthong na dga' bar 'gyur ba'i rin po che bdun gyi rang bzhin rnam par 'dres pa'i cha shas rab tu rnam par phye ba mchog tu ngo mtshar bar gyur pa/_sgra'i rnam pa thos par dga' ba rnams kyis yid mngon par dga' bar byed pa rnams so/_/de bzhin du gzhan dag 'khri shing gi 
[\[6a.7\]]khang pa rnams gser gyi 'khri shing rnams kyi lo ma 'gul ba rnams la 'dab ma rnams legs par khyab par gyur pa bung ba'i tshogs kyi khyad par brgya stong rnams kyi sgra'i bye brag snyan par dga' ba rnams mthong ngo /_/de bzhin du 'khri shing gi khang pa gzhan dag kyang bai DUr+ya'i rang bzhin gyi 
[\[6b\]]
[\[6b.1\]]yal ga rnams kyis rnam par brgyan pa/_in dra nI la chen po'i 'dab ma rnams kyis legs par g.yogs pa rab kyi mchog gi nor bu mdog rnam par bkra ba rnams kyis brgyan pa la bya rnams kyis kun du sten par byed pa rnams nags de 'jam pa mnan na nem la bteg na 'phar ba'i 
[\[6b.2\]]sa gzhi'i cha shas legs par phye ba rnams dang /_lha rdzas kyi dri rnams kyis bsgos pa lha'i bu mo'i tshogs rnams dang bcas pa mthong bar gyur to/_/de bzhin du gnas gzhan dag rnams kyang mthong bar gyur pa la lha gsar du skyes pa des/_gang 'ga' zhig sngar ma mthong ba 
[\[6b.3\]]sa'i rnam pa'i cha kun yang yongs su tshogs pa bzhin du lha rdzas kyi kha dog gi rin po che bdun gyi rang bzhin rnams kyis legs par rnam par g.yogs pa/_shin tu dga' ba dang legs par mnyam pa'i sa phyogs kyi cha mchog tu dga' ba rnams phyi bzhin rjes su 'brang ba'i 'khor 
[\[6b.4\]]dang bcas pa rnams mchog tu ngo mtshar bas rnam par g.yengs pa'i mig gis mthong bar 'gyur ro/_/nags der lha des gang dag kho na mthong bar gyur pa de dag kho na 'dod pa sdug pa yid du 'ong ba mthong bar 'gyur ro/_/gang dag kho na thos pa de dag nyid 'dod pa sdug 
[\[6b.5\]]pa yid du 'ong ba yid mngon par dga' ba rnams thos par 'gyur ro/_/des gang dang gang nyid snom par byed pa na de dang de nyid 'dod pa dga' ba yid du 'ong ba rnams snom par byed do/_/rnam pa du ma de dag rnams las des gang kho na sems par byed pa de dag nyid 'dod pa 
[\[6b.6\]]dga' ba yid du 'ong ba rnams myong bar byed pa yin no/_/rab kyi phul gyi lha rdzas kyi ro'i ro gcig phun sum tshogs pa las kyang /_de gang kho na nyan par byed pa de dang de nyid rnam pa du mar dga' ba yid du 'ong ba rnams thos par 'gyur ro/_/de gang dang gang la reg par byed 
[\[6b.7\]]pa'am/_gang dang gang nyid sems par byed pa de dang de nyid 'dod pa dga' ba yid du 'ong ba rnams 'di'i sems bskyed pa dang dus gcig kho nar 'di la phun sum tshogs par 'gyur ro/_/de ltar 'di 'dod pa rnams thams cad kyi 'ching bas bcings nas rab tu rgya che ba'i bde ba 
[\[7a\]]
[\[7a.1\]]dang ldan pa ni/_de la phyi bzhin rjes su 'gro ba'i 'khor rnams dang bcas nas rnam pa du ma dang /_rnam par rtog pa du ma'i sa'i cha rnams la lha yul gyi bya'i tshogs kyis khyad par gyi sgra 'don pa'i nags tshal chen po de la zhugs par gyur to/_/de zhugs par 
[\[7a.2\]]gyur pa na pad ma'i rdzing bu rnam pa sna tshogs par mdzes pa rnams dang /_sa gzhi'i cha shas legs par rnam par phye ba rnams dang /_de las shin tu ches lhag par bstar ba'i sa phyogs kyi cha gzhan rnams nyid kyang rab tu mthong ngo /_/pad ma'i rdzing bu de dag rnams kyi mdzes 
[\[7a.3\]]par gyur pa rnams ni/_'di lta ste pad ma la la ni bai DUr+ya'i yu ba gser gyi 'dab ma rdo rje'i rang bzhin gyi ze 'bru de bzhin du in dra nI la'i rang bzhin gyi lte ba rnams yin te shin tu 'jam pa rnams yin no/_/de bzhin du gzhan dag rnams kyang bai DUr+ya'i 'dab ma dang /_gser 
[\[7a.4\]]gyi rang bzhin gyi yu ba dang /_dngul gyi rang bzhin gyi snying po dang /_pad ma rA ga'i ze ba dang ldan pa rnams la rnam pa sna tshogs pa'i bung ba'i tshogs rnams kyi rnam par brjod pa'i sgra 'byin par nyan par 'os par snyan pas dga' bar gyur pa rnams dang /_'dab ma rnam par 
[\[7a.5\]]bkra bar gyur pa'i pad ma'i 'dab ma rnams ni rin po che bdun gyis rnam par spras pa dang /_gser gyi 'dab ma rnams kyang legs par rnam par phye ba dang /_lte ba rnams kyang de kho na bzhin du sna tshogs par legs par rnam par phye ba rnams kyang 'di lta ste/_in dra nI la dang /_
[\[7a.6\]]pad ma rA ga dang /_bai DUr+ya dang /_gser dang /_mu sa ra gal ba dang /_shel dang /_mahA nI la rnams kyi kha dog sna tshogs pa'i kha dog de dag rnams dang cha 'dra ba'i 'od zer gyis nye bar gsal bar byas pa'i bdag nyid can rnams yin no/_/de la snying po rnams kyang 'di lta 
[\[7a.7\]]ste gcig ji lta ba bzhin du ma rnams kyang de bzhin du rnam pa sna tshogs pa'i kha dog dang dbyibs dang ldan pa'i kha dog can rnams yin no/_/des pad ma'i rdzing bu de dag rnams mthong ba dang /_gzugs de dag rnams mthong ba de lta bar byed pa nyid kyis ngoms par mi 'gyur ro/_/des 
[\[7b\]]
[\[7b.1\]]ji lta ji ltar yul de dag rnams mngon par mthong bar gyur pa de lta de ltar 'di'i sred pa rnam par 'phel bar 'gyur te/_mar btab par gyur pa'i me bzhin du ngoms pa skye bar 'gyur ba ma yin no/_/tshim pa med pa rnams la yang bde ba ga la yod/_bde ba dang bral ba rnams 
[\[7b.2\]]la yang zhi ba ga la yod/_sred pa dang bcas pa rnams la ni gar yang zhi ba skye bar mi 'gyur ro/_/de ji lta ji ltar bde ba rnams thob par gyur pa de lta de ltar 'di'i sred pa rnams rnam par 'phel bar 'gyur ba yin zhing /_de lta de ltar sred pa rnams gong du khyad par du 'gyur ro/_/
[\[7b.3\]]ji lta ji ltar yang tshim pa med par gyur pa de lta de ltar rnam par ngoms pa med pas khyad par du sdug bsngal bar 'gyur ro/_/de sdug bsngal ba la bde bar mngon par nga rgyal ba'i 'dod pa'i me rnams kyis bsregs par gyur pas/_phyir yang nags de nyid du 'jug par byed pa na 
[\[7b.4\]]nags tshal gyi nang na tshang tshing gi khyad par rab tu mang po rnams des mthong bar gyur pa la rnam par 'dres pa'i 'od zer kun nas 'bar bar gyur pa rnams so/_/kha cig ni lha'i kha cig ni me tog gi 'od kyis kun tu gsal bar byed pa ste/_kha dog rnams mngon par mthong nas nye 'khor 
[\[7b.5\]]kun tu mig rgyang bsrings pas de yul lnga'i me tog rnams kyi nang du 'gro bar byed do/_/'dod pa'i bde ba rnams kyis tshim pa med par slar yang nags de nyid du 'jug par byed pa na/_des nor bu'i rang bzhin gyi gcal rnams dang /_gser dang /_shel gyi rang bzhin gyi mdog dang /_
[\[7b.6\]]'jam pa chu bal dang /_rnam par bral ba'i mdog dang /_'jam pa shin tu 'jam par gyur pa'i myu gu lnga 'byung bar 'gyur ba'i chu klung na rnam pa sna tshogs pa zab pa rnams mthong bar gyur to/_/gzhan yang yul phyogs gzhan dag rnams la yang mthong ste/_mtsho rab tu dang bar gyur 
[\[7b.7\]]pa dngul gyi rang bzhin nyid kyi chus yongs su gang bar gyur pa rin po che'i rang bzhin gyi gcal rnams legs par bkram pa 'od zer rnams kyang rtag tu 'byin par gyur pas nye bar mdzes par byas pa de na ngang pa dang /_kA raN+Da ba dang tsakra bA ka rnams kyis nye bar mdzes par byas pa dang /_nye 
[\[8a\]]
[\[8a.1\]]'khor rnams na yang pad ma'i rdzing bu rnams kyis nye bar mdzes pa/_'gram du skyes pa'i ljon shing rnams kyis kyang nye 'khor rnams rab tu khyab par gyur pa yang nags kyi gseb rnams rnam par rgyu bar byed pa'i rnam pa sna tshogs pa'i rab kyi phul du phyin pa sgra rnams 
[\[8a.2\]]dang ldan pa'i bya rnams kyis nye bar mdzes par byas pas kyang mtsho 'di ni mdzes par gyur pa yin no/_/mdzes par gyur pa de dag rnams mngon sum du mthong bar gyur nas/_gzhan yang rab tu zhugs par gyur pa na lha gsar du skyes pas nags de na mthong ba rnams la ud pa la'i 
[\[8a.3\]]tshal rnams lha'i bung bas nye bar mdzes par gyur pa rnams dang /_rin po che bdun gyi rang bzhin gyi sgro rnam par bkra ba chu la rgyu ba rnam pa sna tshogs pa'i bya rnams kyis bsten par byas pa legs par rab tu brtson pa rnams kyis 'dam dang nges par bral ba'i chu yan lag bdun gyi yon 
[\[8a.4\]]tan phun sum tshogs pa dang /_tsakra bA ka'i yon tan phun sum tshogs pa dang /_tsakra bA ka'i tshogs rnams zung du gyur pa rnams kyis yongs su gang ba dang /_nye 'khor na yang klung du skyes par gyur pa mchog tu dri zhim pa dbyibs sna tshogs rnams su skyes pa'i 'dab ma'i shing gis 
[\[8a.5\]]nye bar mdzes pa ste/_de dag rnams kyis ud pa la'i tshal 'di dag rnams mang por lhang nger gyur pa yin no/_/gzhan yang lha gsar du skyes pa de nags de nyid du zhugs par gyur pa na lha rdzas kyi bdud rtsis rab tu gang ba'i chu bo nye 'khor na legs par 'bab pa mthong bar gyur te/_
[\[8a.6\]]gzhan yang zhugs par gyur pa na lha gsar du skyes pas de dag nyid las gzhan pa rnams mthong ba la de bzhin du rnam pa sna tshogs pa'i kha dog gi bdud rtsi de dag rnams 'dam gyis shin tu gtsang ba sgra si li li sgrogs pa'i btung ba'i chu bo brgya phrag rnams dang ci ste na stong phrag rnams kyang nye 'khor 
[\[8a.7\]]dag na rab tu 'bab pa dang /_btung ba myos par 'gyur ba rnams la kun tu chags pa'i bya rnams kyis nye bar mdzes pa rnams yin no/_/gzhan yang rab tu zhugs par gyur pa nyid na lha gsar du skyes pa de ma yin pa rnams rab tu mthong ba ni/_thang la skyes par gyur pa rnam pa sna tshogs pa 
[\[8b\]]
[\[8b.1\]]gzugs dang /_dbyibs dang /_'dab ma dang /_snying po dang /_dri dang kha dog rnams dang ldan pa bung ba rnams kyis nye bar mdzes par byas pa'i me tog gi nags chen po'i khyad par du brgyan pa lta bur gyur pa yin no/_/nags de dag ni rang bzhin gyis kyang shin tu dri zhim pa yin pa de dag 
[\[8b.2\]]rnams kyi dris phyir zhing shin tu lhag par yang dri mchog tu zhim par byed do/_/gzhan yang lha gsar du skyes pa de lhan cig spyod pa rnams dang bcas pa rnams kyis rab tu mthong bar gyur pa dag la/_nags kyi nang dag na mthon por gyur pa ri'i rtse mo rnams rin po che sna tshogs pa rnams kyi 'byung 
[\[8b.3\]]khungs rnams kyis rnam par bkra ba 'bab chu brgya stong phrag legs par 'byung ba rnams kyis snang bar byed pa dang ldan pas ri'i rtse mo rnams rtag par yang mdzes par gyur pa dang shing gel pa rnams kun nas dud pas rnam par gsal zhing 'bar bar byed do/_/khu byug gi sgra dga' bar 'gyur 
[\[8b.4\]]ba rnams dang rnam pa sna tshogs pa'i rin po che mchog tu 'bar ba kun tu snang bar byed pa'i 'od zer dang ldan pa'i bya brgya stong phrag du ma rnams blta bar sdug cing rnam par brjod pa'i sgra mnyan par 'os pa rnams dang /_de bzhin du dri dang ldan pa'i me tog brgya stong phrag du ma rnams dang ldan pa'i 
[\[8b.5\]]ri'i khrod rnams kyis kyang ji ltar 'dzam bu'i gling na rang gi 'od zer gyi gzi brjid kyis nam mkha'i dkyil brtol ba bzhin du langs nas gnas pa'i nyi ma dang /_zla ba 'di dag gis rnam par mdzes par byed pa de bzhin du kun tu gsal bar byed de/_'od zer rnams thams cad kyang du mar 
[\[8b.6\]]rnam par bkra ba'i 'od zer rnams yin pas 'thab bral ba'i sa rnams las 'od zer gong du 'phel ba'i khyad par gyis phyir zhing nyid du shin tu ches lhag par gsal bar byed do/_/rnam par bkra ba'i 'od zer du ma rnams cha shas su rnam par phye ba de dag rnams kyang lha gsar du skyes pa des 
[\[8b.7\]]legs par mthong zhing /_ri'i rtse mo de dag rnams kyang legs par mthong nas phyir nyid kyang lhan cig spyod pa rnams dang bcas te mang du rnam par bkra ba'i nags der 'jug par byed do/_/de nags der ji lta ji ltar rab tu 'jug par byed pa de lta de ltar ches dga' bar 'gyur ba rnams 
[\[9a\]]
[\[9a.1\]]mthong bar 'gyur ro/_/de na yang de las gzhan pa'i yon tan gyi tshogs du ma rnams phun sum tshogs pa la/_sgra 'phang mtho bar rung ba dang snyan zhing ring la 'khyim pa dang mi thon pa ltar brgyal ba la sogs pa'i sgra dbyangs mang po phun sum tshogs pa rnams 
[\[9a.2\]]so/_/ji ltar sgra 'di dag rnams dang nye bar gyur cing des sgra de dag rnams thos par gyur pas shin tu lhag par yid ches rab tu dga' bar gyur pas rings pa nyid du legs par zhugs pa na/_lha'i tshogs sngar ma mthong ba rnams kyi ca co'i sgras mig rab tu rnam par gdangs nas/_
[\[9a.3\]]de gang gi tshe nye 'khor rnams su legs par zhugs pa de'i tshe na shin tu lhag par gyur pa'i nags tshal gyi phreng ba mdzes pa rnams mthong ba ni rab tu rnam par gyes pa'i bai DUr+ya'i ljon shing mchog tu 'bar ba rnams kyis nye bar mdzes pa dang /_de bzhin du in dra nI la'i shing gi tshogs 
[\[9a.4\]]rnams kyis nye bar mdzes par byas pa rnams kyis kyang ri'i tshogs rnams rnam par mdzes par byed pa yin no/_/gzhan yang lha de nyid kyis legs par mthong ba rnams rin po che bdun gyis rnam par bkra bar byas pa pad ma'i rdzing bu rnams kyis nye bar mdzes pa'i nags kyi rgyal po 
[\[9a.5\]]rnam par mdzes pa rnams so/_/de dag rnams thams cad na yang rtag par rgyun mi 'chad par kun tu rtog pa rnam pa sna tshogs pa'i ches lhag pa rnams kyi rgyan dang cha byad rnams dang ldan pa dpe med par gzugs dang lang tsho la bab cing rgyan dang cha byad rnams dang ldan pa'i lha dang 
[\[9a.6\]]lha mo'i tshogs brgya stong gis yongs su gang bas rnam par mdzes pa'i tshogs pa rnams la lha rnams 'ga' zhig ni kun nas gnas te myos byed kyi skyon dang /_rnam par bral bar gyur pa'i lha rdzas kyi ro dang dri dang reg bya'i bde ba rnams skyed par byed pa'i myos byed de dag rnams 
[\[9a.7\]]'thung bar byed cing rgyags pa la don gcig par gyur pa'i lhan cig spyod pa'i 'khor rnams dang bcas nas kha dog rnam pa sna tshogs par gyur pa'i nags kyi phreng ba mdzes pa rnams la rtse dga' bar byed do/_/tshogs pa gzhan rnams nyid ni rnam par 'dres pa'i 'od zer gyis 
[\[9b\]]
[\[9b.1\]]legs par gsal bar byas pa'i nags mdzes pa cha shas rnam par bkra ba rnams la 'tsher bag dang ldan pa'i lus can rnams rtse dga' bar byed do/_/lha gzhan dag rnams kyang de kho na bzhin du lhan cig spyod pa rnams dang bcas pas rang dang gzhan rnams la yang mchog tu 
[\[9b.2\]]dga' bar 'gyur ba'i ljon shing gis rab tu gang ba'i nags kyi phreng ba mdzes pa rnams la rol mo'i cha byad rnams dang gar dang rnga sgra dang bcas pa'i lha rdzas kyi 'dod pa'i yon tan lnga rnams kyi lha rdzas rnams dang nye bar ldan no/_/de bzhin du rin po che bdun gyi rang bzhin gyi ljon 
[\[9b.3\]]shing gzhan dag rnams kyi tshang tshing rnams dang bar rnams su song bar gyur nas de kho na bzhin du dga' bar byed de/_rnga skad yan lag lnga dang ldan pa rnams kyis de dag rnams la yid song ba de dag rnams rjes su chags shing rjes su 'gro ba dpe med pa'i lha rdzas kyi bde ba rnams la kun 
[\[9b.4\]]nas chags par gyur pa lhan cig rgyu bar byed pa'i 'khor rnams dang bcas pas rnga skad yan lag lnga dang ldan pa glu dang sprugs pa'i rol mo la yid kun nas chags par gyur pa/_bde bas snying kun tu gang ba nyid kyis rtse dga' bar byed pas kyang tshim pa med pa'i 'bras bu'i sred 
[\[9b.5\]]pa rnams la rnam par chags pa'i yid can rnams 'thun pas snying kun tu rgyas par rtse dga' bar byed pa'i 'dod pa rnams nyid kyis kyang ngoms pa med pa/_sred pas rnam par 'chel ba'i yid can rnams sgo lnga la rab tu rten par byed pa gang yin pa'i 'dod pa'i chu bo rnams su nub 
[\[9b.6\]]pa yin no/_/de bzhin du pad ma'i nags gzhan rnams la lhan cig tu skyes par gyur pa'i pad ma'i 'dab ma'i ldebs rnams su legs par gnas par byas nas myos byed 'thung bar byed de/_'on kyang myos byed kyi nyes pa rnams kyis kyang kun tu gos par ni mi 'gyur ro/_/
[\[9b.7\]]dri zhim po dang reg bya dang kha dog rnams dpe med par gyur pa'i btung ba de dag rnams kyis yid legs par chags pas bsgos pa yin no/_/yang gzhan dag rnams ni sna tshogs pa'i 'bab chu rnams kyi ngos gnyis su lha de dag rnams phan tshun du grogs su gyur pas dpe med pa'i 
[\[10a\]]
[\[10a.1\]]lha rdzas kyi bde ba rnam pa du ma rnams la nye bar longs spyod par byed do/_/gzhan yang lha gsar du skyes pa des mthong bar gyur pa rnams la/_gser dang bai DUr+ya'i rang bzhin rnams la nor bu'i stegs bu rnams su dang /_khang bu'i phreng ba rnams la yang 
[\[10a.2\]]dga' bar byed do/_/dga' bar byed pa yang phan tshun du grogs su gyur pa ste/_'dod pa rnams la don gcig pa legs par byas pa'i las rnams kyis dman pa dang bar ma dang khyad par du 'phags par gyur pa'i gzugs dang lang tsho dang bde ba rnams la las rnams dbang 
[\[10a.3\]]por gyur pas mchog tu legs par zhugs pa rnams khyad par mtshungs pa med pa'i yan lag lnga pa'i bde ba rnams kyis nye bar 'tsho bar byed do/_/de nas lha des sngar mthong ma myong ba'i rnam pa du mar dga' bar gyur pa de dag rnams ni sngar bzhin no/_/yang lha de nye 'khor 
[\[10a.4\]]rnams na rtse bar gyur pa las mi mnyam pa'i bde ba phun sum tshogs pa rnams dang ldan pa'i lha rnams gang yin pa de'i tshogs der rab tu dga' bar gyur pa'i yid kyis lhan cig spyod pa rnams dang bcas pa myur bar 'gro bar byed do/_/lha rnams kyis kyang phul du byung ba'i rgyan 
[\[10a.5\]]dang cha lugs dang gzugs phun sum tshogs par gyur pa'i snga na ma mthong ba de la ngo mtshar bar gyur pas mig shin tu khyad par du har har por byed do/_/lha de yang lha de dag rnams la nye bar brten nas yid ches rab tu dga' bar 'gyur ro/_/de dag rnams kyis kyang phan 
[\[10a.6\]]tshun du nye bar rten par byed de/_phan tshun du nges par gnon pa med par nye bar 'gro ba'i yid dang /_lhan cig rjes su spyod pa dang bcas pa rnams kyang rjes su chags par gyur pa'i yid kyis/_rnam par mdzes pa'i nags kyi rgyal po rnams nas rnam par mdzes pa'i 
[\[10a.7\]]nags kyi rgyal po rnams dang /_nags las nags rnams su dang gser gyi rang bzhin gyi ri dang ri bo'i rtse mo rnams la ri dang ri bo'i rtse mo rnams su dang pad ma'i tshal rnams nas pad ma'i tshal rnams su dang zas kyi chu bo rnams nas zas kyi chu bo rnams la dang /_de bzhin du 'bab chu rnams 
[\[10b\]]
[\[10b.1\]]nas 'bab chu rnams la chu bo dag tu yang kun nas nye bar 'gro bar byed de/_gzhan dang 'dra ba ma yin pa rnams dpe rnams kyis ji lta ba bzhin du brjod par sla ba yang ma yin no/_/de ltar lha'i tshogs de dag rnams thams cad kyang dga' rangs par byed do/_/de ltar de dag tu dus shin tu 
[\[10b.2\]]ring bar rtses par gyur nas gang na thams cad kyi snying po zhes bya ba'i ri yod pa der kun yang nye bar 'gro bar byed do/_/ri de yang ri'i thams cad nas gser gyi khams dang ldan pa 'bab chu dang pad ma'i tshal dang khrus kyi rdzing bu rnam pa du ma rnams phun sum tshogs pa nags dang nye 
[\[10b.3\]]ba'i nags rnams dang /_lha dang lha mo'i tshogs rnams kyis yongs su bskor nas rtag tu yang rol mo dang rnga sgra dang glu rnams kun brjod pa'i sgra sgrogs pa dang thams cad las kyang yid mngon par dga' ba'i ri la chu klung brgya stong phrag du ma rnams kyis yongs su gang ba/_khang pa'i phreng 
[\[10b.4\]]ba brgya stong phrag du ma rnams kyis mngon par dga' ba dang /_nye 'khor kun nas pad ma rnams kyis yongs su khebs par ldan pa dang /_'jug ngogs brgya stong gis brgyan pa/_rab tu gsal bar byed pa'i ljon shing rnams bzhin du nye 'khor rnams na dpag bsam gyi ljon shing 
[\[10b.5\]]rnams kyis nye bar mdzes pa skyed pa rnams kyang de lta bu'i rnam pa 'di dag rnams mthong na dga' bar 'gyur ba dang nye 'khor rnams na yang lha rnams kyi mthong na shin tu ngo mtshar ba skye ba'i nags dang nye ba'i nags rnams phun sum tshogs pa yin no/_/de'i ngos gcig ni bai DUr+ya'i rang bzhin no/_/
[\[10b.6\]]gzhan cig ni gser gyi rang bzhin no/_/gzhan cig ni in dra nI la'i rang bzhin no/_/gzhan cig ni nI la chen po'i rang bzhin no/_/rin po che'i rang bzhin gyi logs cha shas legs par rnam par phye ba'i ri'i mchog de'i nye 'khor rnams na chen po rnams la 'os par gyur 
[\[10b.7\]]pa'i bang rim rnams dang /_ri'i phug dang sman ljongs dang /_nags kyi phreng ba phun sum tshogs pa rnams la reg par bya ba'i don du dang rtsed mo la rnam par rgyu bas dang /_de kho nar dga' bar bya ba'i ched du kun nas 'dzeg par byed de/_lan brgya phrag dang ci sten stong 
[\[11a\]]
[\[11a.1\]]phrag su yang phyi bzhin rjes su spyod pa'i 'khor dang bcas pas lha rdzas kyi rnga skad yan lag lnga dang ldan pa rab tu chags pa mtshungs pa dang rjes su chags par byed pa dang snyan pa dang rnam pa du ma rnams yang dag par ldan pas dga' bar byed cing rtse bar yang byed 
[\[11a.2\]]de/_phal che ba'i 'dus pa rnams nags dang nye ba'i nags rnams dang khrus kyi rdzing bu dang 'bab chu rnams su'o/_/de nas lha de dag rnams ji lta ji ltar mngon par 'dzeg par byed pa de lta de ltar ches dga' ba rnams mthong bar 'gyur te/_thams cad las kyang 'dod 
[\[11a.3\]]pa thams cad kyi bdag nyid kyi lha rdzas kyi shing brgya stong gis nye bar mdzes par gyur pa/_'od zer rnams mchog tu 'bar ba'i rin po che'i rang bzhin gyi 'od zer dang ldan pa'i pad ma'i tshal rnams mchog tu 'bar ba dang pad ma'i tshal gyi phreng bas nye bar mdzes par gyur pa rnams 
[\[11a.4\]]yin no/_/sngar ji skad du bshad pa de dag rnams bzhin du lha de dag rnams rtse dga' ba dang gar dang glu len par byed do/_/glu len par byed pa dang gar byed par gyur pas kyang dal gyis dal gyis ri de la kun nas bgrod par byed de/_phan tshun du grogs su gyur pa dang rang gis 
[\[11a.5\]]byas pa'i las rnams grogs su gyur pa de'i lam nas 'gro bar byed pa dang /_des legs par byas pa'i las rnams kyis rang nyid 'od dang ldan pa dang /_sha dang rus pa dang chu ser rnams nges par med pa dang phan tshun du gnod pa med par zas kyi klung rnams la dang btung ba'i klung 
[\[11a.6\]]rnams la dang bdud rtsi'i klung la yang rang gis byas pa rnams dang /_cha 'dra bar mdog dang ro dang dri dang reg bya phun sum tshogs pa rnams snod bzang po phun sum tshogs pa rnams kyis 'os su gyur pa rnams la nye bar longs spyod par byed cing yul lnga la rnam par chags par gyur 
[\[11a.7\]]pa'i yid can rnams yin te/_phan tshun rnams kyis kyang kun nas chags pa skyed par byed pa dang /_yid kyang de la song bar gyur pa dang rtag par rgyun du yang bzhin rab tu dang bar gyur pas kyang rtse dga' bar byed do/_/'dod pa rnams thams cad rtag tu yang phun sum 
[\[11b\]]
[\[11b.1\]]tshogs par gyur pa/_snga na med pa rnams dang mnyam pa med pa rnams dang rnam pa du ma rnams kyi bde ba rnams kyis nye bar 'bad par byed do/_/ri de la kun tu 'dzeg par gyur pa de dag rnams ni shin tu ngo mtshar bar gyur pa'i dga' ba rgya chen po rnams kyis de dag rnams 
[\[11b.2\]]yongs su rgyas par gyur pa na/_lus kyi khyad par rnams mthong bar gyur pa'i lha'i tshogs rab tu chags shing bde bar gyur pa rnams kyis nye 'khor rnams kun na yang mtshungs pa med pa rnams mthong bar gyur pa'i ri bo'i mchog de'i rgyab de dag rnams su kun nas gnas par gyur 
[\[11b.3\]]nas/_rtsed mo'i ri bo zhes bya ba'i ri de yang shin tu yang dga' bar gyur pa yin te/_rin po che'i rang bzhin rnam pa du ma sna tshogs pa'i rtsed mo'i ri la mthong ba rnams ni ljon shing dang chu klung dang pad ma'i tshal dang ud pa la'i tshal rnams kyis kun tu gang ba yin no/_/de'i rgyab 
[\[11b.4\]]na dpal rnams kun gyis yongs su gang bar gnas pa yid la 'dod pa rnams thams cad phun sum tshogs pa yin te/_der gang dang gang kho na sems par byed pa de dang de dag rnams nyid phun sum tshogs par 'gyur te rnam pa du mar 'dod pa dga' ba yid du 'ong ba dang gzhan rnams dang 
[\[11b.5\]]thun mong ma yin pa rnams 'byung ba yin no/_/yid kyi rjes su 'thun pa rnams kyang rnam pa du ma nye bar gnas so/_/yon tan lhag ma rnams nyid ni brjod zin to/_/bde ba la lha rnams dus shin tu ring du rtse bar byed do/_/de ltar de dag rnams rtse bar gyur cing dga' bar yang 
[\[11b.6\]]gyur la ri de dag rnams kyang so so dang so sor kun tu lta bar byed pa na/_gal te nam zhig na 'khri shing legs par 'khril ba rnams kyis kun nas g.yengs par gyur pa/_rin po che rnams kyi rang bzhin gyi 'od zer gyis kun nas gsal bar byed pa'i ri legs par langs pa rnams 
[\[11b.7\]]kyis nye 'khor rnams kun nas yongs su bskor ba/_sa gzhi rnams rin po che bdun gyi rang bzhin gyi rab kyi phul du gyur pa zhi bar gyur pa'i bya rnams kyi brjod pa'i khyad par ches dga' bar 'gyur ba'i sgra rnams dang ldan pa/_rab tu zhi ba'i mchog tu gyur pa'i phug rnams kyis kyang nye 
[\[12a\]]
[\[12a.1\]]bar 'khor ba rnams nas yongs su bskor bar gyur pa'i mtsho rab tu zhi ba'i spyod pas rgyu ba rnams kyi gnas zhes bya ba'i ri'i khrod na gnas pa yin no/_/mtsho der yang gang dag gis rab tu zhi ba skye ba gzhan du spyod par gyur pa dang /_'on kyang tshul khrims rnams 
[\[12a.2\]]yol yang spyad pa ma yin pa dang /_snying la chos legs par 'dzin par byed pa'i bdag nyid can ni yin pa dang khro bar gyur pa dang /_ji skad smras pa de ltar mi byed pa dang gar mkhan dang chos mtshungs par gyur pa'i chos smra ba de dag rnams dmyal ba dang [{]yi dgas [,]yi dwags [}]rnams nas dka' 
[\[12a.3\]]bas shi 'phos pa rnams yin no/_/gal te zhig de dag rnams lan grangs gzhan la myong bar gyur pa'i las kyi rgyas bcus pa'i sred pas mtsho der skye bar 'gyur la rab tu zhi ba skye ba gzhan dang gzhan la spyad pa'i dbang gis mtsho de'i yang ngang pa rnams su phal cher skye bar 'gyur 
[\[12a.4\]]te/_bya de dag rnams ni rin po che bdun gyi rang bzhin gyi sgro dag dang ldan par 'gyur ba dang /_skye ba nyid kyi mthu stobs kyis sgra snyan par 'gyur ba dang lha rdzas kyi pad ma'i zas dang ldan par lhan cig spyod pa rnams dang bcas pa rtse dga' bar yang byed do/_/ngang pa'i rgyal po byang chub 
[\[12a.5\]]sems dpa' dus [{]bzangs [,]bzang [}]zhes bya ba yang phal cher mtsho de na gnas te/_phug de dag na 'thab bral ba rnams kyi bdag po mu su lun d+ha dang chos dang ldan pa'i gtam byed do/_/bya'i tshogs de dag rnams chos kyi gtam de dag nyan par byed do/_/de nas lha de dag rnams rtse dga' 
[\[12a.6\]]zhing dga' dgur spyod par byed pa las gal te shed na tshoms gnyis su 'gyur te/_gang dag legs par byas pa'i las rnams kyis bskul bar gyur cing skye ba gzhan la yang legs par byas pa rnams spyad pa de rnams ni gang na mtsho de yod par gyur pa der 'gro bar byed do/_/gang 
[\[12a.7\]]dag gis ma spyad pa de dag rnams ni gang na bag med pa rnams spyod pa zhes bya ba'i nags der song nas rtse dga' bas gnas par 'gyur ro/_/ji ltar skye ba gzhan rnams su rab tu zhi ba spyad pa de dag rnams ni mtsho'i gnas su song bar gyur nas de dag rnams dang kun nas 'dre bar gyur 
[\[12b\]]
[\[12b.1\]]pa nyid na kun brjod pa dang ldan pa zhes bya ba'i ngang pa de dag gis tshigs su bcad pa rnams brjod pa/_ji ltar/_gang gis ji skad smras pa'i mis/_/de tshe de ltar mi byed pa/_/de ni rmongs pa stong pa smra/_/sdug bsngal rnams ni mthar byed min/_/gang zhig gzhan la chos smra zhing /_/
[\[12b.2\]]chos la yang ni mi 'jug pa/_/tshig gi snying po'i skyes bu de/_/rtag tu sems ni stong par 'dod/_/bag med las ni 'dod chags skye/_/'dod chags kyis ni zhe sdang sgrub/_/dang po skyon de dang ldan pas/_/dmyal ba'i rjes su nye bar rgyug_/'das pa'i bde ba gang yin 
[\[12b.3\]]der/_/de la khyod ni kun 'jug min/_/ma 'ongs pa yi bde gang yang /_/des ni da ltar bde ba min/_/dus gcig la ni bag med gang /_/kun rmongs longs spyod la 'chums pa/_/rang gi las kyis bslus pa yis/_/lha de dmyal bar 'gro ba yin/_/sred pas 
[\[12b.4\]]dus gsum slu byed cing /_/rtag tu 'thun par mi byed pas/_/blo ldan de la yid ma rton/_/de ni 'khor ba'i 'ching ba yin/_/dgra ni gnyen bzhin byis pas mthong /_/dgra bzhin du yang gcod par byed/_/shes ldan de la yid ma brtan/_/de ni 'jig rten 'ching ba yin/_/
[\[12b.5\]]lcags dang shing gi 'ching ba ni/_/gcad par nus pa de bzhin du/_/rtag tu 'dod pa la zhen pa'i/_/sred pa'i 'ching ba gcad mi nus/_/bde ba zad med 'dod pa gang /_/gang zhig 'ching ba gzhig 'dod 'di/_/de ni sred pa'i yul las grol/_/shes rab yul du 'gro 
[\[12b.6\]]ba yin/_/ye shes snang ba bde ba'i 'od/_/sdug bsngal sred pa'i mun par brjod/_/de phyir snang ba la gnos la/_/mkhas pas mun pa rjes su sol/_/shes rab mtshon cha rnon po yis/_/sred pa'i shing gcod de bzhin du/_/rtsad nas shing gcod skyes bus ni/_/bde ba bla na 
[\[12b.7\]]med pa 'thob/_/rtag tu 'bab chu'i klung gang ba'i/_/skyon gyi nags ni gcad par gyis/_/skyon gyi nags de bcad pa las/_/mkhas pas srid pa las grol 'gyur/_/sred pa'i chu bo lam gsum 'gro/_/bag med spyod pas rgal bar dka'/_/shes rab gru la brten nas kun/_
[\[13a\]]
[\[13a.1\]]skyon gyi pha rol 'gro bar 'gyur/_/shes rab ri yi rtser song nas/_/tshul khrims phug ni mdzes pa las/_/srid pa'i skyon ni 'di dag kun/_/gzhal du med pa'i mig gis mthong /_/skyes bu chos spangs pa de ni/_/phyi dang nang yang stong pa yin/_/gang 
[\[13a.2\]]dag chos ni mi 'dod pa/_/dbu ba bzhin du snying po med/_/phyi dang nang yang snying po de/_/skyes bu rdo rje ltar brtan pa/_/gang dag zhi ba'i chos spyod pa/_/sems can gzhan la phan pa yin/_/bag med 'dam du bying ba yi/_/mi gang yul la spyod pa ni/_/rmongs 
[\[13a.3\]]pa de ni srin bus zos/_/bde ba mchog gi skal ldan min/_/de phyir bde don gnyer skyes bus/_/bag med rjes su bsten mi bya/_/bag med 'jigs pa dang bral bar/_/gnas pa'i bde ba dpag tu med/_/dpyod pa pos ni bag med la/_/rjes su yid brtan ma byed 
[\[13a.4\]]cig_/des bltas pa yi mi rnams ni/_/'gro ba lngar ni 'khor ba yin/_/de ltar de dag gis lha de dag rnams la rjes su gdams par byed pa'i tshigs su bcad pa rnams kyis rjes su 'doms par byed do/_/de ltar rtogs par byed par gyur na yang kun tu rig pa yang ma yin te/_
[\[13a.5\]]de dag 'dod pa'i bde ba rnams kyis kun tu mi rtogs so/_/de dag rnams kyis de dag rnams la brtsi bgrangs ma byas pas phyir yang de kho na ltar gar byed par gyur cing 'dod pa'i dga' ba rnams la rnam par chags par gyur to/_/de nas blo rtag tu mnyam par bzhag pa sems 
[\[13a.6\]]can rnams thams cad la gcig tu phan pa byed pa/_gcig pu la blo mnyam par bzhag pa'i byang chub sems dpa' dus [{]bzangs [,]bzang [}]de ngang pa de dag gi nang du song bar gyur to/_/de gal te na skal ba 'thun par gyur pa nyid kyi phyir bya de dag gi dbus su dga' bar byed do/_/gal te 
[\[13a.7\]]na phug bzang po der rang nyid gcig pu zhig blo legs par mnyam par bzhag pas chos sems par byed do/_/de ltar bya'i rgyal po dus [{]bzangs [,]bzang [}]'di rtse dga' bar byed pa nyid dang lhan cig rjes su spyod pa'i ngang pa gzhan rnams chos kyi gtam rnams kyang byed do/_/bya'i tshogs de dag 
[\[13b\]]
[\[13b.1\]]rnams kyi nang du 'ongs par gyur pa'i lha de dag rnams rab tu dga' ba'i yid kyis phan tshun grogs su gyur pas dga' bar bya 'dod nas 'ongs pa rnams kyis mtsho de mngon par mthong bar gyur pa na thams cad las kyang mngon par dga' bar gyur pa mchog tu yang mig dang yid 
[\[13b.2\]]'phrog par byed pa kun nas 'phel bar byed pa'i ljon shing dang 'bras bu rnams kyis nye bar mdzes par gyur pa ste/_de dag rnams mngon par mthong nas lha de dag rab tu dga' bar gyur pa'i yid kyis nye 'khor de dag rnams kyang lhan cig rjes su spyod pa'i 'khor dang bcas pas 
[\[13b.3\]]yongs su bzung zhing gar dang glu dang rgod pa dang 'gying bag gi bya ba rnams bcu 'gyur las kyang lhag par byed par rtsom mo/_/de ltar mtsho de na lha de dag rnams dga' bar byed cing rtse bar yang byed do/_/de nas de dag rnams kun tu mthong nas byang chub sems dpa' mchog tu 
[\[13b.4\]]yongs su smin pa'i blo dang ldan pa des tshigs su bcad pa 'di dag 'chad par byed pa/_ji ltar/_bag med pa ni bag yod pas/_/gang tshe mkhas pas spang bar gyis/_/shes rab khang [{]bzangs [,]bzang [}]rtser byung ba/_/bde legs thob pa bla na med/_/gang zhig bag med rnams 
[\[13b.5\]]spong ba'i/_/lam 'di dag ni zhi ba mchog_/lam 'di yis ni mya ngan 'das/_/chen por mkhas par 'gro ba yin/_/lam gyi gegs ni mi bzad pa/_/sems rgyud sun 'byin byed pa po/_/chos kyi zam rnams gcod pa ni/_/bag med par ni yongs su bsgrags/_/
[\[13b.6\]]dran pa sun 'byin ma bgrungs pa/_/thar pa'i lam ni 'jig pa po/_/pha rol ngan song rnams su khrid/_/bag med pas ni kun tu 'jug_/'di yis yid dkrugs pa yis ni/_/bdag gis phan pa mi shes so/_/shi ba yi ni ro bzhin du/_/tshig min don yang rig pa 
[\[13b.7\]]min/_/de phyir 'di ni phyugs mtshungs pa'i/_/lha yi lus ni 'dzin pa yin/_/bag med pas ni nyer bcom pa'i/_/rmongs pa gar dang rgod pa yang /_/skye dang 'chi 'pho ba gzhan gyis/_/'jig 'gyur ba dang dngangs par byed/_/gang zhig bag med rjes su rgyug_/srid 
[\[14a\]]
[\[14a.1\]]gsum 'byung po thams cad rnams/_/skyon rnams thams cad skyed byed pa/_/'ching dang sdig pa'i las rnams dang /_/chos kun dran pa nyams byed par/_/bag med dgra ni rab tu 'jug_/nang gi bdag nyid las rnams dang /_/phyi rol ji ltar yang 
[\[14a.2\]]min te/_/bag med nyer bcom skye bo rnams/_/chud zos yid ni skyed par byed/_/gang yang 'di ni sus 'don las/_/de ni bag med pas 'gogs so/_/khrims bral ngo tsha med pa yi/_/mig ni bag med pas nyer bcom/_/rtsed mo yis ni yid brel bas/_/gar 
[\[14a.3\]]rol glu snyan pa yis g.yengs/_/lha rdzas yul gyis ngoms pa med/_/mtho ris gnas nas nyams par 'gyur/_/'jigs pa'i gnas la dga' ba de/_/bag med pas ni rnam rmongs so/_/lam la lam du mi rig pa'i/_/mi ni dmus long dang mtshungs so/_/de ltar 
[\[14a.4\]]gzhan la phan pa byed pa'i dus [{]bzangs [,]bzang [}]des lha de dag rnams mngon par mthong nas/_kun nas brjod pa dang ldan pa'i bya de dag rnams kyi dbus su song zhing mchog tu mig dang yid 'phrog par byed pa'i ngang pa de dag rnams kyi nang du phyin par gyur nas kyang rjes su 'doms par byed pa'i 
[\[14a.5\]]tshigs su bcad pa 'di rnams ji lta bar brjod kyang 'gags pa'i yid bzhin du lha de dag rnams kyis thos par yang mi 'gyur ro/_/de ltar brtsi bgrang yang mi byed par gar dang rgod pa dang bcas nas rnga skad yan lag lnga dang ldan pa mtshungs pa dang snyan pa dang thams cad kyi sems 
[\[14a.6\]]dang yid 'phrog par byed pa rnams kyis kun nas 'khrid par 'gyur te/_yul gzhan lnga po rnams la yang yid shin tu rnam par chags pa'i phyir na thos par mi 'gyur ro/_/de ltar yang mtsho de kun tu bskor nas gnas par byed do/_/de kho na bzhin du yul rnams la rnam par chags 
[\[14a.7\]]pa'i yid can rnams bag med pas bag med par gnas pa'i 'thab bral ba'i lha rnams la chos ston par byed pa ni dge ba chen po rnams dang ldan pa'i sems can gsum po 'di dag rnams yin pas na/_'di lta ste/_mu su lun d+ha de dang ngang pa'i rgyal po dus [{]bzangs [,]bzang [}]dang rma bya'i rgyal po 
[\[14b\]]
[\[14b.1\]]rnam par bkra ba gsum po de dag rnams ni gzhan rjes su 'dzin pa la rab tu zhugs pas chos ston par byed pa yin te/_kha cig ni rang sangs rgyas kyi byang chub la/_kha cig ni nyan thos kyi byang chub la rab tu 'god par byed pa yin no/_/de ltar nges par gnas pa rnams ni de 
[\[14b.2\]]dag dge legs dang ldan pa rnams yin te/_bdud kyi yul las bros par 'dod pa rnams yin no/_/de nas bdud sdig can de nyid 'di snyam du sems te/_ji ltar bdag gnas pa'i yul stongs par byed pa rnams ni mi'i 'jig rten na dge sbyong gis so/_/rgyal chen ris 
[\[14b.3\]]bzhi ni rgyal po chen po bzhi yin no/_/sum cu rtsa gsum na ni kau shi ka yin no/_/mtshe ma na ni mu su lun d+ha dang dus [{]bzangs [,]bzang [}]dang rnam par bkra ba rnams yin no/_/dga' ldan na ni rab tu zhi ba yin no/_/lhan cig spyod pa'i 'khor de dag rnams gang yin pa thams cad kyis kyang 
[\[14b.4\]]thos par mi 'gyur ba yul rnams dang bdag gi lha dang mi rnams kyang gti mug gis rmongs par bya'o/_/'phrul dga' ba zhes bya ba gang yin pa rnams ni ma gtogs pa rnams kyis mi thos par bya'o/_/bdag gi sa pa'i shin tu stobs dang ldan pa des kyang bdag gis phyir 
[\[14b.5\]]bzlog pa'i bkod pa bya ba nus kyis/_tha mar gyur na yang ngas gang na 'thab bral ba'i lha rnams yod pa der shes rab dang pha rol gnon pas mtshungs par gyur pa'i 'khor btsal la gtang bar bya'o/_/de nas de ltar bdud sdig can des rig nas blon po dang lhan cig tu bgros nas/_
[\[14b.6\]]mu su lun d+ha de dang dus [{]bzangs [,]bzang [}]de dang rnam par bkra ba de dang yang brtsad par bya ba'i don du pho nya btang ba rnams blo gros mkhas pa dang sprul pa la mkhas pa dang gzi brjid che ba rnams 'di lta ste/_dga' ba dang bag med pa dang rnam par rmongs par byed pa rnams so/_/kye khyed rnams 
[\[14b.7\]]mtshe ma'i lha rnams kyi nang du song la mu su lun d+ha dang dus [{]bzangs [,]bzang [}]dang rnam par bkra ba rnams chos ston pa'i bar chad gyis shig_/de nas de'i tshig thos par gyur nas gang na 'thab bral ba'i lha'i rigs yod pa der nges par babs par 'gyur ro/_/zhugs par gyur nas kyang gang na 
[\[15a\]]
[\[15a.1\]]bya'i rgyal po dus [{]bzangs [,]bzang [}]yod pa der kun nas nye bar song ngo /_/kun nas nye bar 'ongs pa yang mthong bar gyur nas/_lha de dag rnams la brten pa dang rnam par gsal ba dang rgya che bar gyur pa'i rjes su bsngags par byed pa'i tshigs su bcad pa rnams bshad 
[\[15a.2\]]pa/_'di lta ste/_bag med pa yi dus 'di min/_/dga' ba'i dus ni nam yang min/_/rnam rmongs skyed pa 'di dag kyang /_/'chi bdag stobs po che yi dus/_/dga' ba du ba bag med mes/_/lha rnams kun ni sreg pa yin/_/yul la gti mug gis rmongs pa/_/
[\[15a.3\]]mig med pas kyang ma rig go/_/lus can rnams kyi 'du byed ni/_/rnam par chad pa med par mthong /_/de ltar yul las kun rmongs pas/_/gang phan pa ni rtogs pa min/_/de yis de'i tshig rnams thos nas 'thab bral ba'i lha rnams nyid dang 'dra bar byas nas bag med pas 
[\[15a.4\]]smras pa/_kun dga' mchog gi mtha' yas pa/_/bag med dga' ba skyed byed pa/_/bde kun rab tu 'phel byed pa/_/de khyod ci yi phyir mi 'chad/_/dus [{]bzangs kyis [,]bzang gis [}]rab tu brjod pa/_kun dga' bag med pa 'dis ni/_/bde ba thams cad 'joms par byed/_/
[\[15a.5\]]bag med sdug bsngal skyed pa po/_/de phyir rtag tu de khyod 'chad/_/bag med pas smras pa/_bde ba yi ni yul rnams dang /_/bag med lha yi bu mo dang /_/de bzhin du ni glu rnams kyang /_/bag med bde ba yin par bshad/_/dus [{]bzangs kyis [,]bzang gis [}]brjod pa/_mi rnams yul 
[\[15a.6\]]ni gang skyes pa/_/sdug bsngal yul ni skyes pa yin/_/de yi rtsa ba gcod byed pa/_/gang gis mi ni 'og tu 'gro/_/bag med pas smras pa/_nags dang nye ba'i nags dang brag_/khrus kyi rdzing bu pad ma'i tshal/_/khang [{]bzangs [,]bzang [}]rtse dang kun dga' tshal/_/bdag ni bag med 
[\[15a.7\]]pa yis dus/_/dus [{]bzangs kyis [,]bzang gis [}]smras pa/_dgon pa dang ni zhi ba'i tshal/_/ri dang nags kyi nang du yang /_/bag yod dga' ba zhi ba yis/_/bcings las thar par 'gro ba yin/_/sems rmongs pa yi mi gang dag_/bag med pas ni dmyal bar 'gro/_/de bzhin du ni 
[\[15b\]]
[\[15b.1\]]dud 'gror yang /_/[{]yi dgas [,]yi dwags [}]su yang skye 'gyur te/_/de ltar dus [{]bzangs kyis [,]bzang gis [}]brjod pa yin te/_bdud kyi phyogs kyi bag med pa dang dri ba dang phyir lan 'debs pa rnams brjod nas/_ji srid du rin po che'i 'od kyis nye bar gsal ba'i phug gang yin pa de'i nang du zhugs pa'i 
[\[15b.2\]]bar du ste/_de ni yang phal cher ni mu su lun d+ha de bag med pa spang bar bya bsgom par byed do/_/gang yang lha gzhan dag de'i lhan cig spyod par gyur pa de dag rnams ni rgyu mtshan de dag gis lha nyid kyang brgya stong phrag du ma rnams kyis yongs su bskor cing gar dang glu dang rol mo 
[\[15b.3\]]rnams kyi sgra dang ldan pas nam mkha'i dkyil ma lus pa rnams kun tu gang bar gyur pas mtsho chen po der 'ongs par gyur to/_/gang yang lha gzhan dag rnams ni de dag gi rjes su 'gro bar gyur nas de dag rnams de na bag med pa byed do/_/gang yang sems mnyam par bzhag 
[\[15b.4\]]pa de dag rnams kyang shin tu myur bar 'ong bar gyur te/_ji srid du bya'i rgyal po dus [{]bzangs [,]bzang [}]dang bdud kyi phyogs kyi bag med pa dag dri ba dang lan byas zin par ma gyur gyi bar du'o/_/de nas mu su lun d+ha des de dag rnams thams cad dus [{]bzangs [,]bzang [}]las thos par gyur te snga ma bzhin 
[\[15b.5\]]no/_/de nas mu su lun d+ha de'i yid kyis rig par gyur nas bag med pa la 'di skad brjod do/_/khyod ni gdon mi za bar bdud sdig to can gyi phyogs su gyur pa'i bag med pa 'di yin te 'ong gis de'i yang phyogs byed pa'i 'khor gsum yin par bdag cag gis lha gzhan dag 
[\[15b.6\]]gi drung nas thos so/_/'di lta ste bag med pa dang rgod pa dang rnam par rmongs pa'o/_/'jig rten rmongs pa rnams phyir zhing nyid du ches lhag par rmongs par byed do/_/gang [{]chungs kyang [,]chung yang [}]bdag gis 'di dag dang rgod pa dang ma bsdams pa la sogs pa rnams kyi lan dri ba dang 
[\[15b.7\]]phyir zhing dri ba dang lan gyi chos kyi rnam grangs chen po bcu gcig pa zhes bya ba chos dang ldan pas brtsad par bya'o/_/de nas 'thab bral ba rnams kyi mnga' bdag gis de ltar rig nas dus [{]bzangs [,]bzang [}]de dang yang lhan cig tu 'gro bar byas par gyur te/_nam mkha'i dkyil du 'phags nas 
[\[16a\]]
[\[16a.1\]]pad ma'i snying po la nye bar gnas te bag med pa la mngon par dga' ba'i lha brgya phrag mang po rnams kyis yongs su bskor nas 'di skad ces brjod do/_/dri ba dang phyir zhing dri ba dang lan zhes bya ba'i chos kyi rnam grangs bcu gcig pa zhes bya ba'i chos bshad par 
[\[16a.2\]]bya yis mnyan par gyis shig_/bag med pa gang bcom ldan 'das 'od srung gis gsungs pa rnams bag yod pa la mngon par dga' ba bkra shis zhes bya ba'i sngon gyi lha la bdag gis thos pa'i chos kyi rnam grangs gang yin pa de legs par rab tu yid la byas te nyon cig_/lha 
[\[16a.3\]]rnams thams cad dang dus [{]bzangs [,]bzang [}]thog mar gyur pa'i kun nas brjod pa dang ldan pa'i bya rnams thams cad dang bag med par nyan no/_/bdud kyi phyogs rnams kyang nyan te/_phyin ci log tu smra ba 'jig rten pa rnams la phan pa ma yin pa byed pa bdud kyi phyogs rnams kun tu gnas so/_/
[\[16a.4\]]dri ba dang phyir zhing dri ba dang lan gyi chos kyi rnam grangs bcu gcig pa de dag rnams kyang gang zhe na 'di lta ste/_chos bcu gcig po 'di dag rnams ni chos bcu gcig gis rab tu spang bar bya ste/_yang dag pa ji lta ba bzhin du 'dod pa dang mya ngan las 'da' bar 'gro bar byed pa dang /_
[\[16a.5\]]bdud kyi yul rnams la gnas par mi 'dod pa dang /_'khor ba'i 'ching ba rnams kyi 'jigs pas dang /_dgon pa zhi ba rnams su gnas pas dang /_gcig tu dga' ba rnams kyis dang /_yang dag pa ji lta ba la re bar gyur pa dang /_gti mug gzhom par 'dod pa de dag rnams 
[\[16a.6\]]kyis yin no/_/bcu gcig po rnams kyis rab tu spong bar byed pa dang /_chos bcu gcig po de dag rnams gang yin pa yang gang dag zhe na/_'di lta ste rgod pa ni 'dul bas so/_/ma bsdams pa ni sems rtse gcig pas so/_/tshul khrims 'chal pa ni skyes bu dam pa la rten 
[\[16a.7\]]pas so/_/le lo ni brtson 'grus brtsams pas so/_/grong dang grong khyer rnams su rab tu 'jug pa'i spyod pa la dga' ba ni gcig pu dgon par gnas pas so/_/'dod chen po ni chog shes pas so/_/gnyen 'dun lta ba la mngon par dga' ba rnams ni 'gron por yun ring 
[\[16b\]]
[\[16b.1\]]du gnas pa la mngon par dga' bas so/_/don med par smra ba ni ngag yang dag par bsdams pas so/_/rtsab hral nyid ni brtan pas so/_/dbul po rnams kyang sbyin pas so/_/mi shes pa ni shes pas so/_/chos bcu gcig po de dag rnams ni kun nas nyon mongs 
[\[16b.2\]]pa rnams kyi dri ma dang kun nas nyon mongs pa can gyi 'ching bar gyur pa bag med par gyur pa'i ljon shing rnams kyi yal ga rgyas par gyur pa yin pas bdud kyi yul las 'da' bar 'dod pa rnams dang 'khor ba'i 'jigs pas skrag pa rnams dang bag med pa pham par bya 'dod pa 
[\[16b.3\]]rnams kyis spang bar bya'o/_/'khor ba rnams thams cad ni bag med pa'i rtsa ba las yin no/_/bag yod pa'i rtsa ba las ni thar pa yin no/_/'khor ba las 'bros par 'dod pa rnams thams cad la 'di nyid bcom ldan 'das kyis gsungs pa yin no/_/de la 'dul ba 
[\[16b.4\]]la mngon par dga' ba rnams dang /_'dul ba 'dod pa rnams dang /_sems can rnams thams cad sdug pa dang 'thun pa dang yid du 'ong bar gyur pa de dag rnams thams cad kyis kyang zhe ldog par lta ba'i chos rgod pa zhes bya ba gang dag zhe na/_'dul ba la mngon par dga' ba de dag 
[\[16b.5\]]dang de dag rnams kyis kyang sdig pa'i chos 'di dag rab tu spang bar bya'o/_/de la rgod pa yang rnam pa lnga yin no/_/'di lta ste grong dang grong khyer du 'jug pa rnams la mgyogs par lam du 'gro ba dang /_'gro bar byed pa na yang kun nas ma bsdams pa dang /_kha cig ni lam 
[\[16b.6\]]du 'gro ba na gos tshags lhod pa dang /_kha cig ni lam na gos rnam par 'phyar bar byed pa dang /_'khrul pa yang dang yang du 'byung ba'am sems mnyam par ma bzhag pa'o/_/rnam pa de lta bu de dag rnams gzhan gyis mthong bar gyur na/_de ma thag tu rnam par sdang bar 
[\[16b.7\]]'gyur ro/_/de ltar 'gro bar byed pa rnams kyi kun nas ma bsdams pa'i 'gros 'di yang gang las yin na/_chung du na 'di ni rgyags pa'am yid la byed pa dang bral ba yin te/_/de bzhin du rgod pa rnams ni rnam pa du ma las yin no/_/de dag rnams kyang kun nas bsdams pa'i 
[\[17a\]]
[\[17a.1\]]spyod lam gyi 'gros kyis dang /_gnya' shing gang tsam du lta zhing 'gro ba dang /_gos rnams kyi tshags bsdams pa dang /_mi 'phyar bas kyang ste pus mo las sor bzhi tsam gyis lhag par bla gos ring ba yin pa dang /_dpung pa gnyis mi bskyod pas lha'i 'jig 
[\[17a.2\]]rten gyi bag med pa rnams ni bag yod pas 'joms par 'gyur ro/_/dge slong ngam de lta bu'i rigs can rnams kyis rab tu gzhom par bya ba'i bag med pa bzhi las gzhan lhag par gyur pa yang gang zhe na/_gang cung zad cig smra bar gyur pa na yang legs par ma brtags par 
[\[17a.3\]]byed pa yin no/_/gang gi tshod kar gyur pa de'i tshod ka rnams kyang kun nas rig par mi 'gyur ro/_/de sbyin pa po dang sbyin bdag gi khyim du sgras legs par 'jug par byed pa rnams ni sdom par byed pa yin te/_se gol gyi sgra ma byas par 'jug par byed pa yin no/_/stan 
[\[17a.4\]]yang ngan par 'dzin par byed do/_/bsdams pa med pa du ma rnams smra ba yin gyi/_smra ba dang mi smra ba rnams kyi tshod rig par 'gyur ba ni ma yin no/_/'dug pa nyid na skad 'phang mthon pos smra bar 'gyur ba yin no/_/bud med rnams la rtog dpyod 'jug par byed do/_/bab chol 
[\[17a.5\]]du rgod par byed do/_/bab chol du khro bar byed do/_/'khor rnams la yang snga phyir lta bar mi byed do/_/de ltar rgod bag tu spyod pa kun nas ma bsdams par 'jug par byed pa'i dge slong rnams ni mi sdug pa dang /_yid du mi 'ong bar 'gyur zhing 'di dag rnams las gzhan pa 
[\[17a.6\]]rab tu zhi ba'i cha byad dang /_spyod tshul can yod dam zhes rjod par yang byed do/_/ji ltar skyes pa rnams sam de las gzhan de'i rigs can rnams kyang rung ste/_kye ma dge slong 'di dag ni rgod bag can yin no/_/yang gang gi tshe ngag kun nas legs par bsdams par gyur pa 
[\[17a.7\]]na snga phyi tshig rnams kun legs par 'brel par rjod par byed do/_/skyes bu gzhan dag rnams mthong bar gyur pa'am de nyid mthong bar gyur kyang rung /_sbyin pa po dang sbyin bdag rnams sam de'i rigs can gzhan dag rnams kyang rung ste/_yul dang dus su rigs pa dang 'gal 
[\[17b\]]
[\[17b.1\]]ba med par dal bus smra bar byed do/_/zhi ba dang go bar gyur pa dang chos nyid dang mi 'gal ba'i ngag rnams ji ltar rjod par byed pa de bzhin du sgrub par yang byed do/_/bud med rnams la rtog dpyod mi byed do/_/se gol gyi sgra byas nas legs par 'jug par yang byed do/_/
[\[17b.2\]]dus kyang rig par 'gyur ro/_/phyir 'byung bar 'gyur ba'i ngo bo yang shes par 'gyur ba dang zur gyis go bar yang 'gyur ro/_/chos gos rnams kyang rnam par 'phyar bar mi byed do/_/dpung pa dag bskyod par yang mi byed do/_/glo drag por lu bar yang mi byed do/_/ngag gis 'phya bar yang 
[\[17b.3\]]mi byed do/_/dris pa dang gzhan dag gus par gyur pas phyi nas tshig rjod par byed do/_/dal ba dang snyan pa dang chos dang ldan pa rnams kyis kyang ste/_de ltar rgod bag ni 'dul bas 'joms par byed do/_/gzhal yang 'dul bas rgod pa kun nas 'joms par byed do/_/'di yang gang dag yin 
[\[17b.4\]]zhe na 'di lta ste khyim rnams su de 'jug par byed pa na de na glu dang gar dang rol mo'i sgra rnams dang gad mo dang 'gying bag dang yongs su spyod pa dang gzhan dag gis rjod pa dang phan tshun du dgod pa rnams la nyan par mi byed do/_/ro myong bar yang mi byed do/_/de dag rnams la sems rab 
[\[17b.5\]]tu smon par mi byed do/_/tshogs pa 'dus pa la mngon par dga' bar mi 'gyur ro/_/khyim gzhan dag rnams kyi spyod tshul gzhan dag tu rjod par mi byed do/_/shin tu myur bar 'gro ba dang 'ong ba dang rab tu 'jug pa mang ba ma yin no/_/ha cang slong bar byed pa'i 
[\[17b.6\]]rang bzhin can ma yin no/_/de lta bur yang dge slong de gzhan gyi khyim du 'jug ste/_sbyin pa po dang sbyin bdag dang gzhan yang de lta bu'i rigs can rnams kyi khyim du 'jug pa ni rgod bag rnams ni 'dul bas kun nas 'joms so/_/'jig par byed do/_/rnam par 
[\[17b.7\]]'byed do/_/gzhan yang gal te khyim rnams su zhugs par gyur nas dge slong gis sbyin pa po dang sbyin bdag rnams dang gtam la zhugs par gyur pa na/_chos dang ldan pa'i gtam rnams bzhag nas 'dod pa rnams kyi gtam byed do/_/yul ljongs kyi gtam rnams 
[\[18a\]]
[\[18a.1\]]byed do/_/mtho ris kyi gtam byed do/_/gar mkhan dang gar dang rol mo bstan pa'i glu'i gtam rnams byed do/_/grong khyer rnams sam gzhan gyi yang rung ste kun nas nyon mongs pa can gyi gtam rnams byed do/_/bud med rnams dang kun nas 'dre bar gnas par 
[\[18a.2\]]byed cing rnam par bkra bar byas pa'i cha byad kyis kyang khyim rnams su rgyu bar byed do/_/dge slong rnams sam gzhan yang de'i rigs can rnams la rgod bag de lta bu dag kyang 'byung ba yin no/_/rgod bag de lta bus rab tu zhugs par gyur pa rnams 'dul ba ji lta ba rnams kyis 
[\[18a.3\]]nye bar spong ba yin na/_'di lta ste dge slong ngam gzhan dag de'i rigs can rnams kyang rung ste/_khyim du legs pas nye bar zhugs par gyur pa na legs pa la rten pa'i gtam rnams byed par 'gyur ba yin no/_/dper bya na sbyin pa'i gtam dang /_tshul khrims kyi gtam dang /_
[\[18a.4\]]ye shes rab tu bsngags par bya ba'i gtam rnams dang /_log par ltung ba'i gtam dang /_rgas pa'i gtam dang /_nad kyi gtam dang /_rnam par 'bral bar 'gyur ba'i gtam dang /_las bdag gir bya ba'i gtam dang /_rgud par 'gyur ba'i gtam dang /_'chi ba'i gtam 
[\[18a.5\]]rnams dang /_yang dag par mgu bar bya ba'i gtam dang /_legs pa la brten par bya ba'i gtam dang /_sdug bsngal gyi gtam dang /_kun 'byung ba'i gtam dang /_'gog pa'i gtam dang /_lam gyi gtam rnams dang /_sa rnams kun tu bgrod par bya ba'i gtam rnams 
[\[18a.6\]]dang /_tshul khrims rab tu bsngags pa dang dang po byung ba'i gtam rnams dang /_'dod chags dang bral ba'i gtam rnams dang /_ser sna yongs su gzhig par bya ba'i gtam rnams dang /_gzugs kyi rgyags pas myos pa rnams la gzugs tshad med pa brjod pa'i gtam 
[\[18a.7\]]rnams dang /_bslu bar gyur pa'i gtam rnams dang /_lang tsho la bab pa la sogs pa rnams kyang rga bas nges par slu bar byed pa'i gtam rnams te/_sbyin pa po dang sbyin bdag rnams kyi bsam pa kun tu rig par byas la de kho na bzhin du gtam bya'o/_/de ltar na dge slong gis 
[\[18b\]]
[\[18b.1\]]rgod bag rnams 'dul bas nye bar spong ba yin no/_/gzhan yang rgod pa rnams ni 'dul bas nye bar 'joms par byed de/_gang la zas dang skom mang bar gyur pa de dag gis phe'u btab par gyur la der yang legs par nye bar phyin pa yin no/_/gzhan yang gang dag 'dod pa 
[\[18b.2\]]che bar gyur pa rnams kyang ro la mngon par dga' ba'i phyir na phal che ba rnams su rab tu 'jug par byed de/_bsten grogs pa de dag tu nye bar 'gro bar byed la/_bsten grogs bya ba'i don du yang gang dag gis nye bar sgrub par byed do/_/rnam pa gang dag gis nye bar sgrub 
[\[18b.3\]]par byed pa dang ji srid du nye bar sgrub par byed pa de srid du chos gos dang bsod snyoms dang gnas mal dang nad kyi rkyen sman dang yo byad rnams kyis kun nas dga' bar byed do/_/gang gis 'di'i bde ba rnams la kun tu dran par mi byed cing ro myong bar yang mi byed do/_/rnam 
[\[18b.4\]]par rtog par yang mi byed de yang de ltar gcig tu rnam par rgyu ba dang legs pa la brten nas rnam par rgyu ba dang kun nas bsdams nas rnam par rgyu ba ni 'dul ba dang ldan pa yin no/_/dge slong ngam de'i rigs can gzhan dag rnams kyang rung ste/_de ltar rgod pa rnams 
[\[18b.5\]]'dul bas nye bar 'joms pa yin no/_/rgod pa rnams thams cad kyang bag med pa las rab tu 'phel bar 'gyur ba yin no/_/don ma yin pa'i tshogs rnams thams cad kyang bag med pa'i rtsa ba las yin no/_/de'i phyir na mya ngan las 'das pa tshol bar byed pa rnams 
[\[18b.6\]]thams cad kyis bag med pa kho na gzhom par bya ba yin no/_/de ltar mu su lun d+ha 'dis sngon gyi lha'i drung du thos pa gang yin pa'i chos de dag dang ngang pa'i rgyal po dus [{]bzangs [,]bzang [}]de dang bdud kyi phyogs su gyur pa'i bag med pa de dag gi mdun du ston par byed do/_/bcom ldan 'das 
[\[18b.7\]]'od srung gis gsungs pa dri ba bcu gcig pa'i mdo las dri ba gcig rdzogs so//_//ji ltar dri ba gnyis pa yin na/_'di lta ste/_ma bsdams pa rnams ni sems rtse gcig pa nyid kyis te ma bsdams pa rnams kyang rnam pa gnyis yin te/_'jig rten pa dang /_
[\[19a\]]
[\[19a.1\]]'jig rten las 'das pa'o/_/bsdams pa yang mdor bsdu na sems rtse gcig pas 'dzin par byed pa'o/_/de la sdom pa yang rnam pa du ma yin no/_/mdor bsdu na ni rnam pa gnyis yin te/_rang bzhin gyi kha na ma tho ba dang bcas pa'i kha na ma tho ba'o/_/
[\[19a.2\]]de la rang bzhin gyi kha na ma tho ba nyams pa rnams ni dge slong ma yin zhing 'od srung ba yang ma yin te/_srog gcod pa dang /_mi tshangs par spyod pa dang /_ma byin par len pa yang yongs su rdzogs pa ni kAr ShA pa Na gsum gyi blor gyur pas chos dang ldan na yang rung ste phrogs 
[\[19a.3\]]nas yongs su longs spyod na ni/_yul gyis dang gnyen 'brel gyi ma yin pa dang gnad la bsgo bas kyang rung ste/_dge slong ma yin zhing 'od srung ba'i ma yin no/_/rul par gyur pa ma rungs pa rdzun pa rtags 'ba' zhig 'dzin par byed pa yin no/_/de ltar rang bzhin gyi kha na ma 
[\[19a.4\]]tho ba tshul khrims 'chal par gyur pa de yang bag med pas byas pa yin no/_/de'i phyir na 'od srung rab tu brtson pa rnams kyis kyang bag med pa yongs su spang bar gyis shig_/de ltar 'thab bral ba rnams kyi mnga' bdag mu su lun d+ha 'od srung gis gsungs pa'i mdo/_byang chub 
[\[19a.5\]]sems dpa' dus [{]bzangs [,]bzang [}]dang smra ba por gyur pa'i ngang pa rnams dang /_bdud kyi phyogs kyi bag med pa rnams la chos ston par byed cing pad ma'i snying po la yang dag par gnas nas bshad do/_/gzhan yang bcas pa'i kha na ma tho ba rnams ni mdor bsdu na rnam pa dgu yin no/_/mi gtsang 
[\[19a.6\]]ba rnam pa dgu po rnams kyang gang zhe na/_/gcig spyod pa dang /_bshags pas ldang ba spyod pa dang /_bag med pas bag med pa spyod pa dang /_phyed spyod pa dang /_phal cher spyod pa dang /_bshags pa dang ldang ba yang bar spyod pa dang /_lam ston par byed pa dang bsgrags pas 
[\[19a.7\]]spyod pa dang /_rlag par spyod pa dang thams cad spyod pa'o/_/de ltar dge sbyong rnams sam gzhan dag de'i rigs can rnams kyang rung ste/_bag med pa'i dbang gis byis pa'i skye bo rnams thams cad blo nyams par gyur pa dang /_ji srid du chos 'dul ba ma bslabs pa rnams kyi mdor 
[\[19b\]]
[\[19b.1\]]bsdu na kha na ma tho ba rnam pa dgu yin no/_/kha cig spyod pa ji lta bu yin zhing ji ltar na bcas pa'i kha na ma tho ba yin na/_'di na bslab pa gang dag yang mor gyur pa rnams dang ldang ba yang bar gyur pa de dag rnams 'dis khyad du bsad par gyur nas bag med pa'i dbang gis 
[\[19b.2\]]rgal bar byed de/_ji ltar bdag gis 'di dag las rgal bar byas la phyi nas ni bdag gis kun nas ldang bar bya'o snyam pa'o/_/dper na sa rko bar byed pa dang rtswa gcod par byed pa'o/_/'di ni gcig spyod pa zhes brjod de/_dge sbyong ngam gzhan yang de'i rigs can 
[\[19b.3\]]rnams kyang rung ngo /_/yang ji ltar na bag med pa spyod pa rnams bshags pas ldang ba spyod pa yin na/_'di na dge sbyong dag bslab pa'i gzhi gcig gam bslab pa'i gzhi gnyis sam gsum la spyod pa las 'da' bar byed do/_/ji ltar de snyed cig las 'das par byed 
[\[19b.4\]]cing /_'da' bar byas nas kyang kho bos phyis yang ldang bar bya'o zhes pa ste/_de rim pa de nyid kyis dang de khyad du gsod par byed pas kyang rtag tu bcas pa'i kha na ma tho ba rnams byed do/_/de dag ni chos la gus par spyod pa nyid kyang ma yin no/_/bag dang ldan pa yang 
[\[19b.5\]]ma yin no/_/rtag tu yang rnam par g.yengs pa dang bcas pa'i sems su 'gyur ro/_/'di la ni bshags pas ldang bar spyod pa zhes bya'o/_/ji ltar na bag med pas bag med pa yongs su 'phel bar spyod pa yin na/_'di na sems yang bar 'gyur zhing sems stobs 
[\[19b.6\]]kyang yang ba rnams kyis bslab pa'i gzhi rnams kyi bshags par bya ba rnams kyang mngon par shes par 'gyur ba ma yin no/_/snying po dang snying po med pa rnams bshags par bya ba dang /_ldang ba yang mngon par mi shes pa yin no/_/de la ni bslab pa'i gzhi bcas pa'i kha na ma 
[\[19b.7\]]tho ba rnams gang yin pa rnams shin tu yang mang bar 'gyur ro/_/de dag rnams kyang 'dzin par byed cing yang gang dag dus shin tu ring ba na dka' blas chen pos ldang bar 'gyur te/_de dag kyang 'dzin par byed pa yin no/_/yang gang dag kha na ma tho ba chung bar gyur pa de dag ni 
[\[20a\]]
[\[20a.1\]]legs par 'dzin pa yang ma yin no/_/chos la gus par gnas pa'i rang bzhin can ma yin no/_/dge sbyong rnams sam rnam pa de lta bu gzhan dag rnams kyang rung ste/_'di dag ni bag med pas bag med pa rab tu 'phel bar spyod par brjod pa yin no/_/
[\[20a.2\]]yang ji ltar na phyed la spyod pa yin no/_/'di la bslab pa'i gzhi gang dag yang ba rnams sam lci bar gyur pa rnams kyang rung ste/_dge slong gis kun nas ldang ba 'ba' zhig byed du 'gro ba 'am/_gal te na 'dzin par byed pa 'am/_gal te na shin tu bsrabs par gyur te ldang 
[\[20a.3\]]bar 'gyur ba yid la byas nas/_de rigs 'thun pa'i cha rnams ma lus pa kho na phyir zlog par byed de/_'di ni phyed la spyod pa zhes brjod do/_/gang gi phyir phyed la ni spyod par byed la phyed la ni spyod par byed pa nyid kyang ma yin te rim pa 'di dag gis na phyed la spyod pa bya ba yin no/_/
[\[20a.4\]]bag med pa rnams kyis bag med par rnam par rgyu ba bag med pa'i dbang gis 'gro ba bag med pa'i yul la gnas pa 'di ni dge sbyong dang rnam pa de lta bu gzhan dag rnams kyang rung ste/_phal cher spyod par byed pa yin no/_/bslab pa'i gzhi rnams yongs su rdzogs par 'dzin par byed 
[\[20a.5\]]pa dge sbyong ma dang /_dge tshul dang /_dge bsnyen rnams kyang rung ste/_shin tu myur bar mya ngan las 'das par 'gro bar 'gyur ba 'di dag dang /_rnam pa de lta bu rnams dang /_tshul mi 'thun pa de dang de dag la rgyab kyis phyogs par gyur pa'i phal cher spyod pa rnams ji lta bu zhe na/_
[\[20a.6\]]'di na bcas pa'i kha na ma tho ba'i bslab pa'i gzhi rnams shin tu phal cher 'dzin par byed pa rnams ma nyams pa dang /_ma ral ba dang /_ma zags pa dang /_mi brtan pa dang /_snying po med pa dang /_gcig tu lhag ma med pa ma yin par gal te shed na 'dzin par byed do/_/gal te 
[\[20a.7\]]shed na mi 'dzin par byed do/_/dge sbyong dang rnam pa de lta bu gzhan dag rnams kyang rung ste/_'di ni phal cher spyod pa zhes brjod do/_/yang ji ltar na bshags pa dang ldang ba yang bar spyod pa yin na/_'di na bag med pa'i dbang gis sam/_sdig pa'i grogs po la rten pa'i dbang gis 
[\[20b\]]
[\[20b.1\]]kyang gal te na bslab pa'i gzhi rnams nyams par byed do/_/de myur bar so sor rig nas 'gyod par 'gyur ba dang /_sems rab tu dang bar gyur pas sam/_dmyal ba'i 'jigs pas 'jigs par gyur pas kyang rung ste/_bshags par byed/_dge 'dun la yang mthol 
[\[20b.2\]]bar byed do/_/ji ltar na bdag gi bslab pa'i gzhi nyams par byas pa ni bdag gis mdzes pa ma byas kyis dge 'dun rnams kyis de las ldang bar mdzad du gsol zhes bshags pa la 'khod par bya ba dang /_gnyen pos kyang mthol zhing bshags par byed pa dang ldang bar byed pa 
[\[20b.3\]]zhes bya bas kyang 'jigs pa yin no/_/de'i phyir dge slong 'di ni bshags pa dang ldang ba yang bar spyod pa zhes brjod pa yin no/_/ji ltar na dge slong lam ston par byed pa dang bsgrags pas spyod pa yin na/_'di na dge slong ngam rnam pa de lta bu gzhan dag rnams kyang rung ste/_
[\[20b.4\]]brgya la zhig na bag med pa'i dbang gis kha na ma tho ba mang por gyur pa/_sdug bsngal gyi rtsa ba gcod par byed pa'i bslab pa'i gzhi rnams las 'da' bar byed pa'am/_nyams dmas par byas par gyur na yang de dag bla ma rnams la rjod par byed do/_/dge 'dun rnams la yang 
[\[20b.5\]]gso sbyong gi dus kyi tshe na'o/_/de la dge 'dun rnams kyis lam 'doms par mdzad cing dka' blas rnams kyang nye bar ston par mdzad la ldang ba'i 'jigs pa rnams kyang 'gro bar byed do/_/de dag rnams kyang thos shing go bar byas te langs pa yin no zhe nas/_phyi nas yang ni 
[\[20b.6\]]bslab pa'i gzhi rnams las 'da' bar mi byed de/_dmyal ba dang /[ {]yi dgas [,]yi dwags [}]dang /_dud 'gro rnams kyis 'jigs pa'i phyir ro/_/dus [{]bzangs [,]bzang [}]'di ni lam ston par byed pa dang bsgrags pas spyod pa zhes brjod do/_/yang ji ltar na brlag par spyod pa yin na/_rga ba dang /_
[\[20b.7\]]'chi ba'i dbang du song ba'o/_/'di na chos 'dul ba rnams bslabs par gyur pa/_bsam gtan gyis bsam gtan du mi byed par/_bya ba dang byed pa rnams la mngon par dga' bar gyur nas/_rtag tu yang khyim nas khyim rnams su dang /_gnas nas gnas rnams su dang /_
[\[21a\]]
[\[21a.1\]]sbyin bdag gi khyim rnams nas sbyin bdag gi khyim rnams su zas dang gos kyi don kho nar rgyu bar byed do/_/legs par 'gro la zhabs 'bring yang byed do/_/khyim pa rnams nyid nye bar sten par byed do/_/'di ni brlag par spyod pa zhes brjod do/_/rkun ma de 
[\[21a.2\]]ni shi ba'i 'og tu dmyal ba'i mthar thug par 'gyur ro/_/dus [{]bzangs [,]bzang [}]yang ji ltar na thams cad spyod pa yin na/_chos 'dul ba rnams thams cad la dad par byed do/_/rjod do/_/byed par 'gyur ro/_/gal te shed na bslab pa'i gzhi gcig gam gnyis kyi 
[\[21a.3\]]yang rung ste/_kha na ma tho ba cung zad cig byung na yang goms pa med pa dang /_chos la gus pa'i dbang gis 'dzin par byed mi nus par gyur nas/_de dag las ldang bar byed pa yin no/_/dus [{]bzangs [,]bzang [}]'di ni thams cad bshags shing spyod pa zhes brjod do/_/dge slong ngam 
[\[21a.4\]]rnam pa de lta bu gzhan dag rnams kyang rung ste/_kha na ma tho ba nyung ba rnams kyang phyi nas 'di dag bslab pa'i gzhi gang dag las 'da' bar byed pa 'di dag kyang bag med pa'i nyes pa yin no/_/de ltar 'thab bral ba rnams kyi mnga' bdag de pad ma'i snying po la legs par gnas nas/_
[\[21a.5\]]smra ba po'i ngang pa de dag rnams dang bdud kyi rigs kyi bag med pa de la yang chos bstan to/_/de nas de'i dus na mu su lun d+ha des tshigs su bcad pa brjod pa/_ji ltar/_skyes bu bag med pas long ba/_/bag med dug ni sten pa po/_/bag med zhags pas bzung nas ni/_/dmyal bar rjes su nye bar 'khrid/_/
[\[21a.6\]]bag med skyes bu 'jig rten pa'i/_/gshe ba thams cad thob par 'gyur/_/ngag rnams don med 'gyur ba dang /_/dmyal bar yang ni 'dre bar byed/_/rmongs pa nyin med mtshan med dang /_/lam du 'gro dang brjod pa na'ang /_/bag med skyes bu skad cig kyang /_/bde ba'i skal 
[\[21a.7\]]ba yod ma yin/_/'khor lo bzhin du 'gro ba lngar/_/gang dag 'dod pa'i khams na 'khor/_/gang yang bsam gtan las ltung ba/_/de yang bag med pas byas so/_/gzugs med pa yi gnas bzhi yang /_/'jig rten pa ni gang thob pa/_/srid na 'phyang nyug 'khor ba ni/_/
[\[21b\]]
[\[21b.1\]]de yang bag med pas byas so/_/khams gsum 'di dag ma lus pa/_/bag med 'ching bas bcings pa yi/_/srid pa'i zhags pas bsdams byas pa/_/blo med pas kyang mi rig go/_/de ltar mu su lun d+ha des sngon gyi lha rnams kyi drung nas/_bcom ldan 'das 'od srung 
[\[21b.2\]]gis gsungs pa'i mdo bshad par bya ba'i gnas skabs su bab pas/_ngang pa'i rgyal po dus [{]bzangs [,]bzang [}]de dang /_smra ba por gyur pa'i ngang pa de dag rnams dang /_bag med pa dang /_rgod pa dang /_rgyags pa dang bcas pa'i bdud kyi rigs de dag rnams la chos bcu gcig po 
[\[21b.3\]]rnams las chos gsum pa bstan to/_/de rnams gang dag zhe na/_'di lta ste/_rgod pa na 'dul bas rab tu 'joms par byed do/_/ma bsdams pa ni sems rtse gcig pas yin la/_tshul khrims 'chal pa rnam pa sna tshogs pa rnams las rang bzhin gyi kha na ma tho ba ni skyes 
[\[21b.4\]]bu dam pa la bsten nas phyi nas dge ba'i rtsa ba rnams kyis te/_tshul khrims 'chal par brjod par bya ba'i rang bzhin gyi kha na ma tho ba rnams kyang skyes bu dam pa la legs par bsten grogs byas pas 'khor ba las grol bar 'gyur na/_bcas pa'i kha na ma tho ba rnams lta smros kyang ci 
[\[21b.5\]]dgos/_des na rab tu brtson pas kyang skyes bu dam pa la bsten par bya ba yin no/_/spang bar bya ba gang dag zhe na/_'di lta ste/_le lo ni brtson 'grus bskyed pas so/_/le lo rnams thams cad kyang brtson 'grus bskyed pas spong bar 'gyur te/_yang ji ltar bag med pa ni 
[\[21b.6\]]don ma yin pa rnams thams cad kyi dang dge ba'i bshes gnyen sten pa ni chos 'dul ba rnams kyi phul du phyin pa'i rtsa ba yin no/_/gzhan yang chos bzhi pa chos bzhi pas nges par 'joms shing spong la spang bar bya ba rnams gang zhe na/_de ni 'di lta ste/_le lo ni brtson 'grus bskyed 
[\[21b.7\]]pas te/_le lo rnams ni thams cad kyang brtson 'grus bskyed pas 'joms par 'gyur ro/_/dper na snang bas mun pa 'joms par byed pa de bzhin du/_le lo rnams thams cad kyang brtson 'grus bskyed pas spong ba yin no/_/de la le los ni chos rnams thams cad kyi bar 
[\[22a\]]
[\[22a.1\]]chad byed pa po yin te/_dper na ji ltar byas pa de lta de ltar mngon par 'phel ba yin zhing 'jig rten pa dang 'jig rten las 'das pa'i chos rnams kyi bar chad byed par 'gyur ro/_/'jig rten 'di dang 'jig rten pha rol rnams su yang bde bar 'gyur ba ma 
[\[22a.2\]]yin pa mang po de dag rnams kyi ming yang gzung bar sla ba ma yin no/_/le lo can zhes bya ba ni brtson 'grus zhan pa ste/_gzhan gyis nye bar 'joms par byed do/_/gzhan rnams kyi zhe zlogs par 'gyur ro/_/gzhan gyis pham par byed cing tshar gcod par 'gyur te/_
[\[22a.3\]]le lo can rnams ni shin tu nye bar 'joms pas shin tu dbul bar 'gyur ro/_/las kyi mtha' rnams la sgrub par mi byed do/_/khe spogs rnams mi byed do/_/zhing las mi byed do/_/khyim gyi gzhi'i bya ba gzhan rnams kyang mi byed do/_/skyes bu la sten par mi byed kyi 
[\[22a.4\]]snyom las kyi bsam gtan gyis bzung ba yin no/_/skye bo rnams thams cad kyis mtshon par 'gyur ro/_/ye shes la sbyor bar mi byed do/_/de ni mkhas pa ma yin no/_/mkhas pa'i rang bzhin can rnams kyang ma yin no/_/yul dang dus shes pa ma yin no/_/bdag 
[\[22a.5\]]dang gzhan rnams kyi khyad par shes pa ma yin no/_/rang gi stobs rnams dang gzhan gyi stobs rnams kyi khyad par shes pa ma yin no/_/dus su legs par dgos pa rnams sgrub pa ma yin te/_de'i bya ba rnams thams cad la bar chad 'byung bar 'gyur ro/_/gang gi tshe 'jig 
[\[22a.6\]]rten 'di dang 'jig rten phyi ma rnams kyi yang le lo de dag rnams nyid brtson 'grus bskyed pas bcom par gyur pa de'i tshe 'di la 'jig rten pa rnams kyis mngon par bgrod par bya bar 'gyur ro/_/snga bar langs par byed pa dang /_ngal dub las brgyal ba dang /_gnyid las brgyal 
[\[22a.7\]]zhing legs par sad pa dang /_dus su langs pa dang /_dus su skyo ba skye ba dang /_ltos pa dang bral bas bya ba rnams rtsom par byed do/_/de lus kyi brtson 'grus brtan pa dang ldan pas le lo'i dri ma de dag rnams dag par bkrus pa'i brtson 'grus legs par rtsom pa de ni don rnams 
[\[22b\]]
[\[22b.1\]]thams cad dri ma dang kun nas bral bar sgrub par byed do/_/don rnams la bgegs byung bar gyur na yang skrag par mi 'gyur la skyo ba skye bar mi 'gyur ro/_/gzhan rnams kyis bar chad byed pa yang ma yin no/_/rab tu brtan pas bya ba rnams kyang rtsom par byed do/_/brtson 'grus 
[\[22b.2\]]dang ldan pas gang dag sgrub par byed pa rnams ni kun nas nyams par yang mi 'gyur ro/_/gzhan gyi dbang gis bya ba rnams kun tu rtsom pa yang ma yin no/_/mi rnams kyi khyad par yang shes par 'gyur ro/_/bdag gi dpung dang gzhan gyi dpung rnams kyi khyad par shes par 
[\[22b.3\]]'gyur ro/_/de de dag rnams kyis kyang bsngags par 'gyur ro/_/skye bo'i tshogs chen po rnams kyis mchod par yang 'gyur ro/_/rgyal po dang rgyal po'i blon po dag gis kyang mchod par byed do/_/rtag tu nor dang ldan par yang 'gyur ro/_/sems stobs dang 
[\[22b.4\]]stobs rnams kyang nyams pa med par 'gyur ro/_/gang dag dang lhan cig tu 'gal bar gyur pa de dag rnam par pham par 'gyur ro/_/gang gi phyir brtson 'grus dang ldan pa rnams dang ni lhan cig tu 'gal bar bya bar mi nus so/_/mdza' bo dag kyang rjes su sgrub par byed la/_
[\[22b.5\]]des kyang 'di'i mdza' bo rnams mngon par 'phel bar 'gyur ro/_/de grogs po mang ba dang mchog tu bde ba dang mchog tu stobs dang ldan par yang 'gyur ro/_/grong khyer gzhan dag na yang mngon par dga'o/_/byes na yang skye bo mang po rnams kyis mngon par shes par 'gyur 
[\[22b.6\]]ro/_/de de'i phyir gang dag dang bsten grogs byed par gyur pa de dag rnams kyis mchod par byed do/_/'jig rten dag na yang 'di kun gyis shes par 'gyur ro/_/le lo rtsa ba nas rnam par spangs pa'i skyes bu rnams kyis ni yon tan du ma thob par 'gyur ro/_/de nas bdag nyid chen 
[\[22b.7\]]po de nyid kyis kyang go cha brtan po de lta bu rnams dang /_rnyog pa dang rnam par bral bas bdud kyi dpung rnams nges par 'joms par byed do/_/'khor ba phyir zlog pa'i g.yul shom pa skye bo dam pa rnams thams cad dga' ba dang /_brtson 'grus rtsom pa dang bcas pa gang gis/_'jig 
[\[23a\]]
[\[23a.1\]]rten las 'das pa zag pa med pa kha na ma tho ba med pa mya ngan las 'das pa'i nam mkha' legs par 'thob pa'i dgos pa kun nas rtsom par byed do/_/de dang po kho nar re zhig shin tu brtan pas mchog tu dka' bar gyur pa/_khyad par du ro'i gnas dman 
[\[23a.2\]]pa rnams las dka' bas dgrol ba 'di ni 'khor ba pa rnams thams cad kyi 'ching ba yin te/_khyim na gnas pa bu dang /_chung ma dang /_sring mo dang /_bran pho dang /_bran mo dang /_zhing dang /_'bru dang bang mdzod rnams kyis gang ba'i sred pa'i chu bo'o/_/brtson 'grus 
[\[23a.3\]]brtsams pa'i grogs dang ldan pa gang dag gis 'khor ba'i 'jigs pas 'jigs pa rab tu 'joms pa de dag gis ni/_rnam pa de lta bu'i khyim gyi gnas rnams btang nas gos rnams ngur smrig tu bgos te/_brtson 'grus dang ldan pa gang yin pa de khyim gyi gnas nas nges 
[\[23a.4\]]par byung ngo /_/khyim gyi gnas kyi 'ching ba rnams las grol bas/_thar pa mthar phyin pa'i lam thob nas bsam gtan dang /_kha ton dag la brtson pa dang ldan pa/_brtson 'grus pha rol gnon pa rnams mos pa ji lta ba bzhin du thar pa la 'jug par byed do/_/de la legs 
[\[23a.5\]]par ston pa brtson 'grus dang ldan pa dus rab tu shes pa lus dang ngag gi de kho na nyid kyi mtshan nyid dang skye ba dang 'jig pa'i de kho na nyid shes pa/_rang gi mtshan nyid kyi de kho na nyid shes pa/_phung po rnams kyi skye ba dang 'jig pa'i de kho na nyid shes pa/_nyin dang mtshan du yang 
[\[23a.6\]]brtson pa mi 'dor ba des rab tu brtson pas kyang slob dpon la legs par rten pas dang /_ye shes mang du spel bas kyang kun nas rtsom par byed do/_/brtun par byed/_rab tu 'bad par byed/_lam goms par byed/_skyon spong bar byed de/_thog ma med pa'i dus nas 
[\[23a.7\]]zhugs par gyur pa 'khor ba'i 'ching bar gyur pa/_don med pa rnams thams cad byed pa/_mun par byed pa'i 'os su gyur pa/_don ma yin pa rnams thams cad kyi rgyur gyur pa/_srog chags rnams la shin tu 'thas par gyur pa/_de dag rnams kun nas brtsams pa'i brtson 'grus 
[\[23b\]]
[\[23b.1\]]kyis spong bar byed do/_/de ji lta ji ltar lam rnams thob par gyur pa de lta de ltar phyir zhing nyid kyang spro ba skye bar byed pa yin no/_/brtson 'grus shin tu brtsams pas bral ba'i 'bras bu rnams ci nas kyang 'byung bar byed do/_/kun nas nyon mongs pa'i chos 'ching bar gyur pa/_byis 
[\[23b.2\]]pa'i skye bo rnams thams cad kyi yid kun nas 'phrog par byed pa'i yul rnams la chags par mi byed do/_/'di lta ste/_'dod pa'i rjes su 'thun par gyur pa sgra dang /_reg bya dang ro dang /_gzugs dang dri rnams kyis dge ba'i rdzas gang yin pa rnams rku ba 'drid pa'i chos can 
[\[23b.3\]]rnam par slu ba'i chos can don ma yin pa rnams thams cad byed pa mi 'dod pa'i rnam par smin par 'gyur ba mi 'dod pa'i 'ching ba'i chos su gyur pa'i byis pa so so'i skye bo yongs su ma sbas pa rnams thams cad kyi sems rnam par g.yeng bar byed pa dang /_rnam par rmongs par byed pa'i 
[\[23b.4\]]yul gyi dgra de dag rnams thams cad spong bar byed do/_/ro myong bar mi byed pa dang /_thar pa'i lam sgom par byed do/_/sems dri ma med par byed do/_/de ji lta ji ltar dri ma rnams med par byed pa/_de lta de ltar brtson 'grus dang ldan pa dang dran pa dang ldan pa dang /_ngo mtshar 
[\[23b.5\]]bar gyur pa shes bzhin can dgra rab tu bcom par 'gyur ro/_/gzhan yang brtson 'grus de nyid kyis spro ba dang bcas pa gang yin pas 'dod chags zhe sdang gti mug rnams rab tu 'joms par byed do/_/rnam par bral bar byed do/_/rgyal bar byed do/_/yang srid pa mi 'byung 
[\[23b.6\]]ngo /_/dgra rnams las rgyal ba mi 'thun pa rnams las rgyal ba de ni dri ma med pa'i nam mkha' bzhin du dang rab tu dang ba'i chu bzhin du dang sprin gyi tshogs rnams dang bral bar gyur pas/_dri ma med pa'i zla ba bzhin du dang /_na bun dang bral ba'i 'dzam bu'i gling gi nyi ma bzhin 
[\[23b.7\]]du ste de lta de ltar rnam par snang ngo /_/ji lta ji ltar nad pa nad rnams las grol ba bzhin du dang /_dbul po rnams kyis rab tu nor rnyed pa bzhin du dang /_mig med pa rnams lam stor nas nags khrod du zhugs pa las lam du bgrod par byed pa de dag rnams bzhin du 'dis mthar 
[\[24a\]]
[\[24a.1\]]thug pa'i tshul khrims shis pa gang yin pa nye bar thob pa'i dbang du byas nas bsnyen par rdzogs par byas te gnas so/_/ji ltar bdag gi skye ba rnams ni zad do/_/tshangs par spyod pa ni spyad do/_/bdag gi 'di las srid pa gzhan ni mi shes so/_/de ltar 
[\[24a.2\]]'di'i sdig pa rnams rnam par bral ba/_'ching ba'i zhags pa rnams thams cad las grol ba/_chu klung gi pha rol tu phyin par gyur nas rnam par rgyal zhing mdzes so/_/brtson 'grus brtsams pa dang ldan pa gang gis brtan pa rnams kyi de dag rnams thams cad yin no/_/de'i 
[\[24a.3\]]phyir na thams cad kyis kyang rab tu 'bad pas brtson 'grus brtsam par bya'o/_/'khor ba'i 'ching bar gyur pa'i le lo dang bag med pa rnams kyang spang bar gyis shig_/de nas de'i tshe na mu su lun d+has bcom ldan 'das 'od srung gis gsungs pa'i tshigs su bcad pa brjod pa/_ji 
[\[24a.4\]]ltar/_brtson 'grus brtsams pa dran ldan pa/_/de tshe gcig tu mngon par dga'/_/sdig pa'i chos las rnam par grol/_/mkhas pas thar pa thob par 'gyur/_/brtson 'grus rtsom pa dang ldan pa/_/gang gis le lo'i dri ma spong /_/ngan 'gro 'jigs las 
[\[24a.5\]]rnam par grol/_/skye bo de ni mtho ris 'gro/_/le lo chos rnams thams cad kyi/_/bar chad byed pa yin par 'dod/_/skyon des nye bar bcom pa yi/_/mi ni sdug bsngal skal ldan yin/_/'di dang pha rol bde don gnyer/_/de yis de ni spang bar gyis/_/de phyir 
[\[24a.6\]]des zin skyes bu de/_/bkra shis dang yang de mtshungs 'dod/_/de ltar 'thab bral ba rnams kyi mnga' bdag des smra ba po'i ngang pa de dag rnams dang /_ngang pa'i rgyal po dus [{]bzangs [,]bzang [}]de dang bdud kyi rigs kyi bag med pa de dag rnams la bcom ldan 'das 'od srung gis gsungs 
[\[24a.7\]]pa'i mdo gang yin pa sngon gyi lha las des thos pa rnams ston pa yin no/_/gzhan yang nyon mongs pa dri ma can gyi chos rnams dkar po'i chos kyis rab tu gzhom par bya'o/_/'di yang gang zhe na/_'di lta ste/_grong dang grong khyer du 'jug pa la dga' ba'i spyod pa rnams spong ba ni thams 
[\[24b\]]
[\[24b.1\]]cad gcig tu dgon pa na gnas pas so/_/grong dang grong khyer na spyod pa la dga' bar byed pa gcig tu goms par gyur pa ni/_dge slong la gcig tu bar chad byed par 'gyur ro/_/ji ltar gyur pas zhe na/_dge slong gi bya ba nyid du gyur pa bsam gtan dang kha ton yongs 
[\[24b.2\]]su spangs nas grong ngam grong khyer du 'jug par byed cing gnas par yang byed do/_/khyim de dang de dag rnams la blo shin tu lhag par chags par gyur nas/_bud med rnams dang ngam skyes pa dang bcas pa dang yang rung ste/_rgyun mi 'chad par 'du 'tshog yang byed par 'gyur 
[\[24b.3\]]ro/_/de gal te bud med dang lhan cig tu 'ching bar 'gyur ba rnams thams cad byed do/_/don thams cad las yongs su nyams par 'gyur zhing /_yid 'dod chags kyi dbang du 'gyur bar kun nas skyed par byed do/_/rgyu gang gis bud med ni me dang 'dra ba yin te/_
[\[24b.4\]]ji ltar gang me la nye ba nyid du gnas pa de ni nye bar sreg par 'gyur ro/_/de bzhin du yang gang bud med rnams dang nye bar gnas par byed pa de'i sems rnam par 'khrul bar 'gyur ro/_/rgyu mtshan de'i phyir na dge slong gis grong dang grong khyer rnams su 'jug par mi bya'o/_/gal te 
[\[24b.5\]]skyes pa dag dang lhan cig tu 'du 'tshog pa'am gzhan rnams dang yang kun rjod par byed pa de dag ni bya ba rnams thams cad las yongs su nyams par 'gyur ro/_/'di'i sems zag pa med pa'i chos rnams la yang dag par rab tu dang bar 'gyur ba yang ma yin no/_/dge slong grong dang 
[\[24b.6\]]grong khyer rnams su 'jug pa la dga' ba'i spyod pa'i dbang gis bar chad chen por gyur pa gzhan rnams nyid kyang 'byung bar 'gyur te/_de la 'di dag rnams kyang gang zhe na/_'di lta ste/_khyim nas khyim rnams su 'jug pa'i dge slong ni sems rnam par g.yos par 'gyur ro/_/
[\[24b.7\]]khyim rnams kyi nye bar spyod par bya ba rnams yongs su rtogs shing zas dang skom gyi longs spyod dag mngon par mthong nas spangs kyang de nam zhig na slar yang mi mnyam pa rnams la 'jug par rtsom ste/_nags kyi nang nas ci nas kyang khyim par 'gyur ro/_/nags na gnas pa'i dga' ba 
[\[25a\]]
[\[25a.1\]]las yongs su nyams par gyur nas/_de phyir yang khyim gyi gnas kyi 'ching ba'i skyon de nyid kyis kun nas bcings par gyur nas/_'dod chags dang zhe sdang dang gti mug rnams la spyod do/_/de nyes pa de dag rnams kyi skyon gyis phyir yang dmyal ba dang yi 
[\[25a.2\]]dgas dang dud 'gro rnams su skye ba yin no/_/sdug bsngal de dag rnams kyi rtsa ba yang grong dang grong khyer du 'jug pa'i spyod pa la dga' ba yin no/_/de'i phyir yang dag pa'i dge slong yin par 'dod pas de dag rnams yongs su spongs shig_/rnam pa de lta bu'i skyon de dag rnams 
[\[25a.3\]]kyang gang gis spong na/_gcig tu dgon pa na gnas pas so/_/dgon pa na gnas pa de yang mthar thug pa'i yon tan rnams thams cad kyi rten du gyur pa mchog tu bzang ba yin no/_/gcig pu dgon pa na gnas par dga' ba'i dge slong ni dbang po rnams zhi ba dang sems shin 
[\[25a.4\]]tu rab tu dang ba dang /_blo legs par btul ba'i gser dang mtshungs pa dang /_mchog tu zhi ba dang dbang po rnams mchog tu bsdams pa dang 'jigs pa'i dri ma rnams dang rnam par bral ba dang /_mchog tu gtsang bar gyur pa'i zag pa med pa'i bde ba rnams gang yin pa 'thob 
[\[25a.5\]]par byed do/_/bde ba de'i khyad par rnams kyis na 'dod pa na spyod pa'i lha'i rigs drug po 'di dag rnams thams cad kyis kyang yang dag pa'i legs pa dang ldan par gyur cing kun gyis kyang gang sngon las rnams gcig tu byas par gyur la/_de yang 'dod pa sdug pa yid du 'ong 
[\[25a.6\]]ba mchog tu mtshungs pa med pa'i lha gcig gi rnam par smin pa'i 'bras bur gyur cing 'dod pa na spyod pa 'di dag rnams kyi bde ba rnams dang kun nas ldan par gyur pa gang yin pa des kyang /_zag pa zad pa'i bde ba gcig gi char yang mi phod cing dper yang mi bzod do/_/dpyad 
[\[25a.7\]]par gyur pa na thams cad du dper yang mi chog go/_/de'i phyir gang 'ga' zhig don dam pa'i bde ba 'dod pa des grong dang grong khyer du 'jug pa la dga' ba'i bde ba de dag rnams mthong la bsam gtan dang snyoms par 'jug pa'i bde ba rnams don du gnyer zhing rtag tu gcig pu nyid 
[\[25b\]]
[\[25b.1\]]mngon par dga' bas ri khrod dang ri'i phug dang dgon pa rnams su rtswa sog gi stan la gcig tu gnas par 'gyur bar gyis shig_/zag pa med pa'i bde ba la mngon par dga' bas gnas pa'i dge slong rnams ni grogs po dang gnyen 'brel dang rang gi skye bo rnams lta bar byed 
[\[25b.2\]]pas rnam par rgyu ba sten par 'gyur ba ni ma yin no/_/de rang gi skye bo dang grogs po dang gnyen 'brel rnams la lta bas rnam par rgyu ba bsten par gyur na/_de rang gi skye bo dang grogs po dang gnyen 'brel rnams dang 'phrad pa las byung ba'i bde ba rnams ni 'jig pa dang mi brtan 
[\[25b.3\]]pa dang mi rtag pa dang mthar rnam par 'bral ba de dag rnams ni mchog tu mthar phyin pa ma yin no/_/nyon mongs pa rnams dang bcas pa dang de ni dri ma dang skyon dang gnod pa dang bcas pa dang gcig tu nges pa ma yin pa 'jigs pa dang bcas par gcig tu nges pa dpe med pa rnams 
[\[25b.4\]]las rnam par ma grol ba yin no/_/de'i phyir na blo gros dman par gyur pa gang 'ga' zhig gis don dam pa'i bde ba rnams kun nas dor nas zag pa dang bcas pa'i bde ba tshul dang 'thun pa ma yin pa sdug bsngal rnams tshol bar byed do/_/de ni 'od bor bar gyur nas mun pa tshol 
[\[25b.5\]]bar byed pa yin no/_/de las kyang 'khyam par gyur te/_blo dang mi ldan zhing yon tan dang yon tan ma yin pa dang skyon gyi mtshan nyid la blo gros ldongs pa'i phyir ro/_/de'i phyir grong dang grong khyer du 'jug par dga' ba'i spyod pa rnams spongs la/_rtag par gcig pu dgon pa 
[\[25b.6\]]na gnas pa la mngon par dga' bar 'gyur bar gyis shig_/de ltar na kun nas nyon mongs pa rnams spangs pa shin tu mthar phyin pa'i bde ba rnams 'thob pa yin no/_/chos lnga pa dri ma dang bcas pa 'di ni dri ma med pa'i chos kyis rab tu gzhom par bya'o/_/bde ba 'dod pa rnams 
[\[25b.7\]]dang bdud kyi yul la mngon par mi dga' ba rnams dang de'i sa la 'dug par mi 'dod pa nyid kyis de ltar dri ma dang bcas pa'i chos de dri ma med pa'i chos kyis rab tu gzhom par bya'o/_/de ltar mu su lun d+ha 'dis kun nas brjod pa dang ldan pa'i ngang pa de dag rnams kyi blo yang rtogs pas 
[\[26a\]]
[\[26a.1\]]dang dge ba'i mtha' dang ldan pa mchog tu rgya che ba'i blo gros can gyi byang chub sems dpa' dus [{]bzangs [,]bzang [}]gzhan la phan pa la rab tu zhugs pa de dang /_bdud kyi phyogs su gyur pa'i bag med pa de 'khor rgyags pa dang smyo ba dang bcas pa rnams dang /_de dag rnams 
[\[26a.2\]]kyi bsam pa rig nas bcom ldan 'das 'od srung gis gsungs pa'i mdo 'di yul dang dus su rigs par bstan no/_/de la chos bcu gcig po rnams las chos lnga pa bstan pa yin no/_/lhag ma drug pa de yang yul dang dus su 'os par ngas bstan par bya yis khyed rnams 
[\[26a.3\]]yid rtse gcig pa dang yang dag par ldan par gyis shig_/gang gi phyir dal 'byor phun sum tshogs pa thob par gyur nas/_gang dag chos ston par mi byed pa dang gang yang nyan par mi byed pa de dag ni shin tu mi khom pa thob pa yin no/_/de'i phyir na ji srid du dal 'byor phun sum 
[\[26a.4\]]tshogs pa dang dbang po kun tshang bar gyur pa de srid du chos bstan par bya'o/_/gang gi phyir ngan song gi sa gsum po dmyal ba dang [{]yi dgas [,]yi dwags [}]dang dud 'gro rnams ni shin tu sdug bsngal ba'i phyir ro/_/dmyal ba ni ji ltar chos nyan par 'gyur/_de bzhin du [{]yi dgas [,]yi dwags [}]dang dud 'gro rnams 
[\[26a.5\]]na ji ltar chos 'dul ba rnams yod/_phan tshun du gsod par byed pa dang skom pa dang ltogs pa'i skyon dang ldan pa'i phyir ro/_/lha dang mi rnams kho na ni chos sgrogs pa yod pa yin te/_gang dag bag med pa ma yin zhing bag med par rgyu ba ma yin pa rnams kyis so/_/de la 
[\[26a.6\]]bdag gis bag med pa spangs la/_khyed dad pa'i mos pa dang ldan pa dge ba'i bsam pa can rnams nyid la ngas chos bstan par bya yis/_de khyed rnams kyis rab tu gus par gyis la mnyan par gyis shig_/de ltar chos 'dul ba ni shin tu dkon pa dang dal 'byor phun sum tshogs pa 
[\[26a.7\]]yang shin tu rnyed par dka' ba yin no/_/gzhan yang chos dri ma can mi gtsang ba dang bcas pa gzhan rnams slu bar byed pa yang gang zhe na/_'di lta ste 'dod pa che ba'o/_/chos de yang mchog tu dri ma can du gyur pa 'dod pa che bas byin gyis brlabs pa gang gis gzhom par 
[\[26b\]]
[\[26b.1\]]bya na/_'di lta ste chog shes pas so/_/'dod pa che ba zhes bya ba ni khyim pa rnams dang rab tu byung ba rnams kyang bde bar rgyu ba ma yin te/_gang gi phyir 'dod pa che bar gyur pa rnams ni khyim pa'am rab tu byung ba yang rung ste/_nyin mo dang mtshan mor yang de dag rnams 
[\[26b.2\]]bde bar mi 'gyur ro/_/rdzas rnams thob par gyur pas kyang zhi ba thob par mi 'gyur ro/_/nor gang rnyed par gyur yang des mthar thug pa'i tshim pa 'byung bar mi 'gyur ro/_/'dod pa che bar gyur pa de yang khyim gyi gnas nas nges par 'byung ba'i rab tu byung ba rnams la ji 
[\[26b.3\]]lta bar/_de ltar khyim pa rnams kyi bar chad byed par ni mi 'gyur ro/_/gang gi phyir rab tu byung ba 'dod pa che bar gyur pa gang yin pa de ni khyim pa yin gyi rab tu byung ba ni ma yin no/_/rab tu byung ba zhes bya ba ni rgyags pa dang nga rgyal dang 'gying ba dang rmongs pa dang phrag dog 
[\[26b.4\]]rnams bcom pa dang 'dod pa che ba dang yang rnam par bral ba yin no/_/spyir skyon de dag rnams nyid las kyang dge slong 'dod pa che ba'i ming can rnams la ni gzhan thams cad 'phya bar 'gyur ro/_/gang yang 'dod pa che ba'i blo can gyi dge slong ni/_rtag tu blo nor la song bar gyur 
[\[26b.5\]]pas nyin mtshan med par de'i sems dge ba'i chos rnams la legs par rab tu dang bar mi 'gyur ro/_/de'i blo rab tu ma dang ba dang dbang po rab tu ma dang ba dang bya ba rnams rab tu ma dang ba gang yin pa'i gom pa 'bor bar gyur pa'am dge 'dun gyi sa la 'chag par byed kyang der dmyal bar 
[\[26b.6\]]nye bar 'gyur na/_gnas mal dang nad kyi rkyen sman dang yo byad rnams kyis ni dang po kho nar bar chad byed pa 'byung bar 'gyur ba yin no/_/de dmyal ba 'ba' zhig tu 'tshed par byed de/_gang tshul khrims 'chal bar gyur pa 'dod pa che ba sdig pa'i chos can/_dge sbyong 
[\[26b.7\]]ma yin par dge sbyong du khas 'ches pa/_seng ge'i pags pa kun nas gyon pa'i ce spyang sgyu ma'i zong dang mtshungs pa/_dung gi sgra dang mtshungs par spyod pa mchog tu stong pa shin tu slu ba shin tu chad par gyur pa yin no/_/gang 'ga' zhig 'dod pa che bar gyur pa ji ltar nga ni 
[\[27a\]]
[\[27a.1\]]dge slong yin te 'od srung ba yin no/_/'od srung gi chos 'dul ba la rab tu byung ba yin no zhes de ltar dam 'cha' brjod par byed pa na/_'dod pa che bar gyur pa de ltar mes ni mi sreg go/_/ji ltar 'dod pa che bas blo gros chung ba rnams na bar byed pa de ltar 
[\[27a.2\]]dug gis lhang kyog mi byed do/_/ji ltar 'dod pa che ba'i rgas pas rgas par byed pa de ltar rga bas rgas par mi byed do/_/ji ltar dge ba'i ljon shing rnams 'dod pa che ba'i mtshon gyis rtsa ba nas gcod par byed pa de ltar mtshon gyis ni rtsa ba nas mi gcod do/_/ji ltar 'dod 
[\[27a.3\]]pa che ba'i nad rnams kyis nye bar 'joms par byed pa de ltar nad rnams kyis ni nye bar 'joms par mi byed do/_/ji ltar 'dod pa che ba'i dgras nang du gseb tu nye bar song nas snying la kun tu gnas te srog 'jig par byed pa de ltar dgra bo glags tshol ba rnams nang gi gseb tu zhugs 
[\[27a.4\]]te/_rtag tu nye bar glags skabs tshol ba rnams kyang srog gcod par mi byed do/_/de'i phyir skyon de dag rtogs par gyis la gnyis 'jig par byed pa'i skyon can dge slong 'dod pa che ba rnams kyis 'jig rten gnyi ga 'jig par byed pa dang /_dri ma rnams dang ldan pa dang sdig 
[\[27a.5\]]pa'i rtse mor gyur pa yin pas rnam par spang bar gyis shig_/de spyad par gyur pa na yang nyin mo'am mtshan mo yang rung ste 'ga' zhig kyang bde bar mi 'gyur ro/_/de nas de'i tshe na 'thab bral ba rnams kyi mnga' bdag mu su lun d+ha des bcom ldan 'das 'od srung gis gsungs pa'i 
[\[27a.6\]]tshigs su bcad par brjod pa/_ji ltar/_'dod pa che ba'i mtshon chen ni/_/gang gis gtub pa byis pa rnams/_/de phyir mtshon cha bzhin de spongs/_/mig med pa ni des bcings nas/_/'dod chen rma ni mi bzad pa/_/gang gi snying la skye bar 'gyur/_/nyin 
[\[27a.7\]]dang mtshan mo med par yang /_/'dod ldan de ni bder mi 'gyur/_/kun rtog bud shing las byung ba'i/_/sred pa'i rlung gis kun tu spar/_/'dod chen rang bzhin me yis ni/_/mi rnams snying ni sreg par byed/_/'dod pa yis ni bskor ba'i yid/_/sems ni yang mo'i 
[\[27b\]]
[\[27b.1\]]skyes bu ni/_/nor la sred par gyur pa yis/_/gson pa'i snying po 'joms par byed/_/gang yang sdig pa'i las rnams ni/_/skyes bu tha shal gyis byed do/_/de kun nor sred las yin par/_/mkhas pas rab tu brjod pa yin/_/'bar ba gang du rnam par 
[\[27b.2\]]'jug_/gang gis mi rigs par byed pa/_/de kun 'dod pa'i skyon gyis ni/_/bdag la phan min byed pa yin/_/'khrug pa rnam pa sna tshogs dang /_/mtshon cha'i sdug bsngal shin tu yang /_/bsten pa'i skyes bu rmongs pa gang /_/de yi rgyu yang 'di yin no/_/
[\[27b.3\]]'dod pa'i skyon las kun byung ba'i/_/nyer 'tshe 'di dag go bar gyis/_/de bsten phan pa byed min par/_/lam rig pas ni yongs su gsungs/_/de ltar mu su lun d+ha des smra ba po'i ngang pa de dag dang ngang pa'i rgyal po dus [{]bzangs [,]bzang [}]de dang bag med pas mgo drangs pa'i bdud 
[\[27b.4\]]kyi rigs su gyur pa gsum po rgyags pa dang smyo ba dang de dag rnams la bshad do/_/rnam pa de lta bu'i skyon chen po rnams dge ba'i chos gang dag gis rab tu gzhom par bya ba yin na/_'di lta ste 'dod pa chung ba zhes bya bas so/_/'dod pa chung ba zhes bya ba ni 'di lta ste/_bde 
[\[27b.5\]]ba rnams thams cad 'byung ba'o/_/de gang la yod pa'i skyes bu de ni rtag tu bde ba'i mchog rnams dang ldan pa yin la/_de la me dang rgyal po dang chom rkun dang chu la sogs pa rnams kyi 'jigs pa med do/_/'di nor gyi sred pa rnams kyis rnam par bsregs nas khyim nas khyim 
[\[27b.6\]]dag tu bsten par bya ba'i don du smra bar mi byed do/_/bsten grogs rnams ni rkun ma'i bsten grogs yin no/_/dman pa'i gnas rnams kyi khyim sgor gnas pa yang ma yin no/_/rdzun gyis bsten grogs kyi tshig dag kyang smra bar mi byed do/_/gar dang rgod pa dang 'gying bag rnams 
[\[27b.7\]]zhabs 'bring gi don du byed pa yang ma yin no/_/tshig rnams smra bar mi byed cing don dag kyang mi byed do/_/nor gyi 'dod pa'i me rnams kyis mi sreg go/_/gzhan dag dang mnyam du 'grogs pa la spro bar gyur pa rnams kyi dbugs 'byin pa med pa'i sdug bsngal mang por mi 'gyur 
[\[28a\]]
[\[28a.1\]]ro/_/nor gyi 'dod pas sdig pa'i grogs po rnams sten par mi byed do/_/rtag tu dogs pa dang bcas par mi 'gyur zhing lam du 'gro bar gyur pa na chom rkun pa'i 'jigs pa med do/_/grogs po ma yin pa rnams mang bar mi 'gyur zhing /_skye bo rnams 
[\[28a.2\]]thams cad kyis rtog dpyod byed par mi 'gyur ro/_/chad pa'i 'jigs pas kyang rnam par mi 'jigs so/_/de ltar khyim par gyur kyang 'jigs pa rnams med par 'gyur ro/_/skyon gyi 'jigs pa rnams kun tu 'gags pa dang thams cad du so gsod par gnas pa dang gang 
[\[28a.3\]]yang khyim pa rnams kyang skyon las kun tu rgal ba yin na nags na gnas pa rnams la lta ci smos/_de nyid slar yang 'dod pa che bar byed na ni de skyugs pa za ba dang mtshungs par 'gyur ro/_/dge sbyong gi mchod pa'i mchog rnams ni 'di lta ste/_'dod pa chung ba zhes bya ba yin no/_/
[\[28a.4\]]'dod pa chung zhing chog shes pa'i dge slong rnams ni gang gi phyir shin tu yang mdzes shing gsal la rnam par snang ngo /_/gdan gcig pa 'ba' zhig dang /_phyag dar khrod pa 'ba' zhig dang /_gcig pu kho na rgyu ba dang /_ri'i khrod dang phug dag dang rtswa'i phung po dang /_dur 
[\[28a.5\]]khrod 'ba' zhig du gnas pa dang /_gsus pa'i sum cha 'ba' zhig gis chog shes pa dang /_su yang mi shes pa 'ba' zhig gis yul ljongs rgyu bar byed pa dang /_gnyen bshes dang grogs po dang rang gi skye bo rnams la yang bsod snyoms 'ba' zhig pa dang /_lhung bzed gog 
[\[28a.6\]]po cig 'ba' zhig 'chang bar byed pa dang /_shes rab kyis phyin ci log 'ba' zhig yongs su spong bar byed pa dang /_yul gang na mchod par byed pa'i yul de yongs su spong bar byed pa dang /_lam 'ba' zhig la legs par lta ba dang /_gnya' shing gang tsam du lta ba dang /_
[\[28a.7\]]gzhan du mig mi g.yeng ba dang /_ro zhim po 'ba' zhig za ba la sten pa spong ba dang /_chu zhag du ma bsgrangs pa 'ba' zhig gi btung ba 'thung ba dang /_yul ljongs dang grong dag tu zhag gsum dang zhag bdun 'ba' zhig gnas par byed pa dang /_gser dang 'khar ba dang dngul 
[\[28b\]]
[\[28b.1\]]gyis mdzes par byas pa'i nyal khri 'dzin par mi byed pa kho na dang /_sngon gyi khyim dang grogs po dang gnyen bshes kyi lam kun tu lta bar byed pa spong bar byed pa 'ba' zhig dang /_mchog tu gyur pa'i rgyal po'i bsod snyoms dang mal stan dang rgyal po'i sgor sten par byed pa rnams 
[\[28b.2\]]spong ba kho nar spyod pa dang /_rigs kyis chog las rab tu byung bar kun nas sgrogs pa rnams spong ba kho nar byed pa dang /_de dang rang bzhin mtshungs pa 'ba' zhig dang brjod pa dang gsong gsal dang kun rjod par byed pa yin no/_/rnam pa de lta bur gyur pa'i dge slong gi 
[\[28b.3\]]sdom pa dang dka' thub ni rnyog pa rnam par spangs pa mchog tu chog shes pa/_mchog tu 'dod pa chung bas ni bdud kyi 'ching ba rnams gcod par nus so/_/'dod pa che ba rnams ni sdug bsngal gyi tshul khrims dang ldan pa dge slong gi cha byad 'dzin pa nad dang 'dra ba rkun ma yin te/_
[\[28b.4\]]lha dang bcas pa'i mi'i tshogs kyi skye dgu rnams nye bar mgu bar mi byed pa'i sdig pa can yin no/_/dge slong rnams kyang chog shes pa dang ldan pa dang 'dod pa chung ba'i dge slong ni dge slong yin no/_/sgra dang reg bya dang ro dang gzugs dang dri dang yul rnams la de'i dbang 
[\[28b.5\]]po rnams rgyu bar mi byed do/_/phyi khyams dag tu nyal ba dang sems can thams cad la phan par gnas pa'i lus dang chos dang tshor ba dang sems rnams la dran pa nye bar gzhag pa rjes su rtogs pa dang /_kun nas mchog tu blo rnam par bsdus pa dang /_'khor ba'i tshogs 
[\[28b.6\]]rnams las dbang po gcig tu bsdams pa dang /_chog shes pa ni dge slong du brjod pa yin te/_ji srid du 'dod pa chung bar gyur pa de dag rnams ni khyim pa'am rab tu byung ba yin yang rung ste bag med par mi 'gyur ro/_/de nas de'i tshe na 'thab bral gyi bdag po des tshigs 
[\[28b.7\]]su bcad pa'i dbyangs brjod pa/_ji ltar/_bag yod 'bras bu thar pa yin/_/dmyal bar mi rnams bag med pas/_/bag yod bag med pa dag gi/_/'dis ni khyad par brjod pa yin/_/gang yang bcings dang thar pa yi/_/khyad par gang ni zla dang mun/_/bag yod bag 
[\[29a\]]
[\[29a.1\]]med de dag gi/_/khyad par 'di nyid kho na yin/_/bde ba 'dod pa chung la mthong /_/sdug bsngal 'dod chen mi rnams yin/_/bde sdug mtshan nyid 'di yin par/_/yongs su rtog par byed pas bshad/_/rtag tu 'dod chen mi rnams kyi/_/me ni 
[\[29a.2\]]snying gnas rang bzhin yin/_/gang du 'dod med khrus byed pa'i/_/'dod pa chung ba bsil ba'i mtsho/_/ji ltar me ni bud shing gis/_/rab tu zhi bar 'gyur ma yin/_/de bzhin 'dod chen mi rnams ni/_/nor gyis gang bar 'gyur ma yin/_/'dod pa can la nyin 
[\[29a.3\]]dang ni/_/mtshan mo med par bde mi 'gyur/_/skyes bu 'dod pa che ba gang /_/sred pa'i zug rngus rnam par gnas/_/rgyal po nor gyis ngoms med par/_/bye ba phrag tu shi zhing song /_/gzhan yang mang por 'gro bar 'gyur/_/de phyir 'dod pa chung ba bde/_/
[\[29a.4\]]de ltar 'thab bral gyi mnga' bdag de pad ma'i snying po la legs par gnas te/_/dus [{]bzangs [,]bzang [}]de dang smra ba po'i ngang pa de dag rnams la 'chad par byed do/_/gzhan yang 'thab bral gyi bdag po de nyid kyis bag med pa de'i skyon rnams gzung bar bya ba'i don du smra ba po'i bya de 
[\[29a.5\]]dag rnams kyi mdun du dang dus [{]bzangs [,]bzang [}]de'i sngon du yang /_bcom ldan 'das 'od srung gis gsungs pa'i mdo sngon gyi lha'i drung nas thos pa rnams 'chad pa ni ji ltar chos dri ma can rnams bstan pa gang yin pa de ni dkar po'i chos rnams kyis rab tu gzhom par bya'o/_/de la dri ma 
[\[29a.6\]]can gyi chos bdun pa bstan par bya ba rnams dang /_dkar po'i chos rnams kyis gzhom par bya ba dang /_'di dag kyang gang dag zhe na/_'di lta ste gnyen bshes blta ba la mngon par dga' ba ni byes su yun ring por gnas pas so/_/de ltar yang gnyen bshes dang grogs po 
[\[29a.7\]]dang /_rang gi skye bo rnams dang phrad pa la mngon par dga' ba'i dge slong ni/_blo de la song bar gyur pa dang de rjes su sgrub par byed pa dang de las rab tu 'byams par gyur pa dang des brel dog tu gyur nas/_nyin mo dang mtshan mo med par yang bsam gtan blo la byed pa yang ma yin no/_
[\[29b\]]
[\[29b.1\]]kha ton yang mi byed cing bla ma la legs par bsten pa'i dbang gis gnas pa yang ma yin no/_/dkon mchog gsum la mchod pa rjes su sgrub par mi byed do/_/'jig rten pha rol gyi lus kyi las su bya ba rnams rjes su dran par byed pa dang gzhan la ston pa dang /_ngag 
[\[29b.2\]]gi las dang yid kyi las dang rnam pa gsum byed pa ma yin gyi/_blo de la song ba 'ba' zhig tu zad do/_/ji lta ba bzhin du nga dang nga'i gnyen bshes rnams dang grogs po dang rang gi skye bo rnams ma mthong na/_de dag rnams kyi khyim gyi bya ba ni ci dang ci ltar gyur ram yang 
[\[29b.3\]]de dag gi gson pa rnams kyang ji ltar gyur ram zhes/_de de ltar yid la byas nas mya ngan gyis gzir bar 'gyur te/_gang gi don du de lta bu rnams las nges par grol bar bya ba'i don du nags su gnas par gyur pa las de nyid la rjes su 'jug par byed do/_/blo gros 
[\[29b.4\]]ngan par gyur pa mi g.yo ba'i mi mya ngan can skye ba dang rga ba dang /_na ba dang 'chi bas byas pa'i rang gi mya ngan rnams yongs su btang nas/_gzhan gyi mya ngan gyis mya ngan du byed pa dang /_de mi mnyam pa dang mnyam pa'i rang gi skye bo rnams dang gnyen bshes rnams dang phrad 
[\[29b.5\]]pa'i dra ba 'dir nges par 'jug par byed do/_/de nas yang des gnyen bshes de rnams mngon par mthong nas gdung bas gdungs shing gzhan gyi zas bsod pa rnams za bas/_khyim nas khyim rnams su phe'u 'debs pa'i ston mo rnams la mngon par dga' bar 'gyur 
[\[29b.6\]]ro/_/khyim de dang 'brel par gyur pa'i don dag ni byed la nyan par yang byed do/_/des de dag rnams yid la byas nas de dag rnams las gzhan yang byed do/_/de khyim gyi 'tsho chis rnams byed pas rang gi don rnams las yongs su nyams par 'gyur ro/_/'jig 
[\[29b.7\]]rten pha rol tu gyur pa rnams kyi 'jigs pa dag sems par mi byed do/_/dmyal ba dang [{]yi dgas [,]yi dwags [}]dang dud 'gro'i 'gro ba pa rnams su 'chi 'pho ba dang skye ba rnams sems par mi byed do/_/'di'i 'jigs pa rnams kyang sems par mi byed de/_rga ba dang na ba dang 'chi 
[\[30a\]]
[\[30a.1\]]ba dang sdug pa rnams dang bral ba dang mi sdug pa rnams dang phrad pa dang /_sdug pa dang yid du 'ong ba rnams thams cad kyang tha dad du 'gyur ba med par 'gyur ba rnam par 'bral ba so sor gnas pa rnams sems par mi byed do/_/de srid pa de srid du 
[\[30a.2\]]gnyen dang grogs po rnams kun tu sten par byed do/_/gnyen bshes dang grogs po rnams lta bar byed pa mngon par 'dod pa 'thun par byed pa gzhan gyi zas za ba gzhan gyi khyim sgo ston par byed pa gang yin pa rnams ni lus zhig nas/_ngan song dang ngan 'gro log par 
[\[30a.3\]]ltung ba dmyal ba rnams su skye bar 'gyur ro/_/[{]yi dgas [,]yi dwags [}]kyi yul rnams dang dud 'gro'i skye gnas rnams su yang ngal dub dang bcas pa'i 'gros bla lhag par gyur pas de srid du yongs su 'khyam mo/_/dmyal ba rnams su skyes pa na yang tshor ba drag po rnams kyis 
[\[30a.4\]]zil gyis mnan pa rnams la grogs pos ma yin zhing gnyen bshes rnams kyis kyang bsil bar gyur pa'i dngos po rnams ni cung zad kyang mi byed do/_/de'i phyir na dge slong rnams thams cad kyis tshul rnams thams cad nas dmyal ba dang [{]yi dgas [,]yi dwags [}]dang dud 'gro'i 'gro ba 
[\[30a.5\]]pa'i 'jigs pas 'jigs pa rnams kyis kyang gnyen bshes dang grogs po rnams dang phrad par 'dod par mi bya'o/_/de dag rnams dang 'du 'tshog byas pas kyang ni don ma yin pa drag po rnams byed par 'gyur ro/_/de la dmigs par byed pa dang /_don des kyang 
[\[30a.6\]]gang gi phyir sred pa rnams zad par bya ba'i don du rab tu byung ba las sred pa de nyid la sred pas sten par byed pa na/_de ni mchog tu yang byis par gyur pa rnams kyis bsten pa yin no/_/gang dag kho na bcom nas rab tu byung ba yang dra ba de nyid du blo 'jug pa ni blo gros dman pa yin 
[\[30a.7\]]te/_yang 'ga' zhig ji ltar me'i 'jigs pa spangs pa las me de nyid du nye bar sten par byed do/_/de bzhin du khyim gyi gnas rnams 'jigs nas spangs pa yang 'jigs pa de nyid du nye bar 'jug par byed do/_/de bzhin du gang 'ga' zhig gnyen bshes rnams kyi klung chen 
[\[30b\]]
[\[30b.1\]]por nye bar 'gro zhing /_slar yang de dag rnams nyid la nye bar sten par byed pa de dag rnams ni mig med pa dang blo gros bkab pa dang dbang po rnams kun nas ma bsdams pa yin no/_/de ltar kun nas nyon mongs pa can gyi chos 'di dag chos gang gis rab tu gzhom par bya 
[\[30b.2\]]na/_'di lta ste gang shes rab can rnams kyis kyang spang ba dang gzung bar yang nus pa ma yin te/_de yun ring du byes na gnas pa la mngon par dga' ba rnams kyis ni rab tu gzhom pa dang gzung bar yang nus pa yin no/_/ring du 'gro na lam la gnas pa yang 'di lta 
[\[30b.3\]]ste blo gros zhan pa rnams dang gnyen po gzhan gyis kyang gnyen bshes dang grogs po dang rang gi skye bo rnams la gdung sems so sor bzlog par bya bar mi nus kyis/_de yang yun ring du 'gron du 'gro bar gyur pas tha mar ni gdung sems de dag rnams rab tu 'joms te/_brtse 
[\[30b.4\]]ba'i sems ni gnas skabs rnams thams cad dang thams cad du ma phrad pas rab tu 'joms pa je dang por ni gdung sems de nyid kyi gnyen po rnams gnas skabs thams cad du rig par 'gyur ba 'di ni 'di lta ste/_'dus pa rnams thams cad kyi mtha' ni 'bral ba ste/_'chi 
[\[30b.5\]]ba'i yul dang dus rnams su 'ga' zhig gis kyang 'ga' zhig dmigs par 'gyur ba'am yongs su skyob par 'gyur ba yang ma yin no/_/'chi ba'i yul dang dus rnams su ni las nyid kho na gnas skabs rnams thams cad du yongs su skyob par byed pa yin no/_/skye ba gzhan 
[\[30b.6\]]dag brgya stong du ma rnams su yang las nyid skyabs su 'gyur te/_rnam pa thams cad kyi thams cad du gnyen bshes rnams bzhin du 'gyur ro/_/gnyen bshes rnams kyis ma yin zhing rtsad 'brel rnams sam gzhan dag rnams kyis kyang ma yin no/_/gnyen bshes 
[\[30b.7\]]rnams gang 'ga' zhig gis kyang skyob par byed pa ma yin pas gcig tu mngon par dga' zhing /_gnyen bshes kyi dbang du bya ba'am rang gi skye bo rnams kyi dbang du byas nas de ltar dpyod par byed do/_/de'i phyir na kun nas nyon mongs pa can gyi chos gzhan 'di ni gcig 
[\[31a\]]
[\[31a.1\]]pu mngon par dga' ba'i dge slong gis rab tu gzhom par bya ba yin no/_/'chi ba'i yul dang dus rnams sam na ba'i dus dang rgas pa'i dus na yang 'ga' zhig kyang 'ga' zhig la cung zad kyang mi byed do/_/yongs su skyob par byed pa ni su dag 
[\[31a.2\]]kyang ma yin no zhes de ltar sems par byed do/_/dge slong 'di'i rang gi skye bo rnams kyis byas pa'i brtse gdung gang yin pa 'di las de dag rnams thams cad du nyams par 'gyur ba'am mgo smad par 'gyur ro/_/de ltar dge slong gnyen bshes la phrad pa'i brtse 
[\[31a.3\]]gdung rnams ni byes su 'gro bas rab tu 'bral bar 'gyur ro/_/gzhan yang kun nas nyon mongs pa can gyi chos nges par 'byung bas rab tu gzhom par bya'o/_/'di yang gang zhe na/_'di lta ste don med par smra ba ste/_khyim pa yin yang rung gang dang gang skye bo 
[\[31a.4\]]thams cad kyang rtswa dang 'dra ba kho nar 'gyur ro/_/'di lta ste gang gi phyir ngag gi tshig rnams ni nor yin gyi nor gzhan ni tha ma yin no/_/skyes bu rnams ni ngag gis snying po can du 'gyur ro/_/de dang rnam par bral ba ni snying po med pa dang nor dang kun nas bral bar 
[\[31a.5\]]'gyur te/_gsog gsob snying po med pa phyugs rnams dang mtshungs par 'gyur ro/_/ngag gi nor rnams dang bral ba ngag dang bral ba'i skye bo rnams ni skyes bu'i ming can gyi phyugs rnams yin no/_/mkhas pa'i skye bo rnams thams cad kyis spangs pa dang /_btsog 
[\[31a.6\]]par gyur pa dang shin tu yang tha shal yin no/_/rnam pa de lta bu byed pa'i chos rnams chos gang dag gis rab tu gzhom par bya/_don med par smra ba'i chos de yang rab tu gzhom par bya'o/_/chos gang dag gis zhe na/_'di lta ste ngag bsdams pas so/_/ngag bsdam 
[\[31a.7\]]pa yang rnam pa gnyis yin te/_'di lta ste gang yang cang mi smra ba'am sdom pa rnam pa bzhi dag pa'o/_/gang dag zhe na/_'di lta ste rdzun gyi rang bzhin dang phra ma dang tshig rtsub po dang 'brel pa med par smra bar byed pa rnams rnam par spangs pas ngag kun nas bsdam par bya'o/_/
[\[31b\]]
[\[31b.1\]]de ltar na yang yang mor mi 'gyur ro/_/dge slong ngam gzhan yang de'i rigs can rnams kyang rung ste/_rgyu drug gis skyes bu rnams skad cig la yang mo dang rnam par zhe sdang bar yang 'gyur ro/_/gang dag zhe na 'di lta ste/_don med par smra bar byed pas dang ji ltar 
[\[31b.2\]]rab tu zhugs par byed pa dang yang dang yang du zas la dga' ba dang rgan po'i stan chen po la nye bar gnas pa dang gsong gsal rjod pa dang lab lob byed pa dang rgyu de dag gis/_de ltar mi rnams thams cad kyang dar cig la yang mor 'gyur zhing rab tu dga' bar yang myur 
[\[31b.3\]]bar 'gyur ro/_/de'i phyir na dge slong ngam khyim pa rnams kyis kyang chos de rnam par spang bar bya'o/_/yang chos gzhan yang shin tu dri ma can du gyur pa kun nas nyon mongs pa can rnams dkar po'i chos kyis rab tu gzhom par bya'o/_/'di dag kyang gang zhe na/_'di lta 
[\[31b.4\]]ste rko trog ni brtan pas so/_/gang gi phyir rko trog gi chos rnams ni rab tu gzhom par bya ste/_rko trog gis kyang chos rnams thams cad kyi bar du gcod par 'gyur ba'i phyir ro/_/rang bzhin gyis kyang sems rtsab hral can du gyur pa de slar yang ches g.yo bar son 
[\[31b.5\]]pa'i phyir na chos 'di dag rnams thams cad la yang de kun nas yid ches pa ma yin no/_/so sor rtogs pa med do/_/brtan par 'dzin pa med do/_/rab tu dgag par bya ba yang med do/_/spyod pa bsdam par bya ba yang med do/_/mngon par brjod par bya ba med do/_/
[\[31b.6\]]sdom pa 'thob pa ma yin no/_/mngon par rtogs pa dang 'jig rten pa rnams kyang med do/_/'jig rten pa'i lam rnams thams cad bkra bar byed pa la so sor rtogs pa med do/_/las su rung ba ma yin no/_/rtsab hral can ni bag med pa yin pa de'i phyir rtsab hral 
[\[31b.7\]]de skyon dang bcas par go bar byas la/_don rnams thams cad chud gzon par byed pa po 'di dang phyi mar yang phan pa ma yin par byed pa'i mchog yin pas/_dge slong ngam gzhan yang de'i rigs can rnams kyis kyang rab tu gzhom par bya'o/_/gang gis de rab tu spong 
[\[32a\]]
[\[32a.1\]]zhe na/_'di ltar dge ba'i chos gang yin pas te/_'di ltar brtan par gyur pas so/_/brtan par gyur pa ni dge slong ngam de'i rigs can gzhan dag rnams kyang rung ste/_skye bo rnams thams cad kyis mchog tu yang mchod par 'gyur ro/_/brtan 
[\[32a.2\]]pa'i tshul khrims dang brtan pa'i shes rab dang blo gros brtan pa dang blo bsdams pa dang gcig tu rgyu ba rnams kyis ni bdud kyi yul rnams rab tu 'joms par byed do/_/mya ngan las 'das pa'i grong khyer du phyin par byed pa 'di'i dge ba'i chos rnams phun sum tshogs par 
[\[32a.3\]]'gyur ro/_/'jig rten pa'i don rnams la yang brtan par gyur pa'i skyes bu ni mkhas pa rnams kyis rab tu bsngags par byed do/_/des kyang 'jig rten pa'i don de dag rnams bsgrub par nus pa yang yin no/_/thams cad du yang skye bo rnams thams cad kyis shin tu 
[\[32a.4\]]yang mchod par 'gyur ro/_/rab tu bstod par yang 'gyur ro/_/ming rnam par thos pas kyang thams cad du yang bde ba dang ldan par 'gyur ro/_/don gang dang gang rtsom par byed pa de dang de dag 'grub par 'gyur ro/_/de'i phyir blo gcig tu nges pa dang blo kun 
[\[32a.5\]]nas bsdams pa dang blo gros brtan pa dang ldan par gyur pa'i skyes bu de dag ni 'jig rten pa la yang rab tu bsngags pa yin no/_/de lta bas na skyes bu rnams sam dge slong gis kyang rung ste/_rtsab hral spangs la blo gros brtan pa dang dpa' ba dang shes rab dang ldan 
[\[32a.6\]]par bya'o/_/gzhan yang mu su lun d+ha de nyid kyis smra ba po'i ngang pa de dag rnams dang ngang pa'i rgyal po dus [{]bzangs [,]bzang [}]de dang /_bdud kyi rigs kyi bag med pa dang smyo ba de la yang /_bcom ldan 'das 'od srung gis mdo 'di sngon gyi lha'i drung nas thob par gyur pa phan 
[\[32a.7\]]pa'i don du ston par byed pa las 'di lta ste/_smre bar gyur pa'i chos gzhan dri ma can mkhas pa'i skye bo rnams thams cad kyis spangs pa dag rab tu gzhom par bya'o/_/'di yang gang zhe na/_'di lta ste dbul bo'o/_/dbul bor gyur pa zhes bya ba yang rnam pa gnyis te/_
[\[32b\]]
[\[32b.1\]]shes rab kyis dbul ba dang tshul khrims kyis dbul ba'o/_/gzhan yang rnam pa gnyis te/_sbyin pas dbul ba dang blo gros kyis dbul ba'o/_/gzhan yang rnam pa gnyis te/_rigs kyis dbul ba dang lta bas dbul ba'o/_/gzhan yang rnam pa gnyis te/_
[\[32b.2\]]sdom pa la brtson pas dbul ba dang bla mas dbul ba'o/_/gnyen bshes dang rang gi skye bo rnams kyis dbul ba'o/_/de la dbul po de dag rnams thams cad kyang mchog tu zhe zlog pa yin te/_rigs kyi bu'am rigs kyi bu mo'am rigs kyi bu'i nye gnas kyis kyang ma lus 
[\[32b.3\]]pa rnams spang bar bya'o/_/gang gis 'di dag thams cad rab tu 'joms par byed ce na/_'di lta ste sbyin pas so/_/sbyin pa nyid gcig pu zhig gis dbul ba rnams thams cad 'joms par 'gyur ro/_/dper na mar me rnams thams cad kyis kyang mun pa rnams 
[\[32b.4\]]thams cad rab tu bsal bar byed par 'gyur ro/_/shes rab rnams thams cad kyis kyang mi shes pa rnams kun tu 'joms par 'gyur ro/_/lta ba rnams thams cad ni yang dag pa'i lta bas nye bar 'joms par byed do/_/de la mchog tu mdzes par gyur pa'i chos mchog tu rgya 
[\[32b.5\]]che ba dang ldan pa mkhas pa'i skye bo rnams thams cad kyis yongs su bzung ba/_ngan 'gro thams cad spong bar byed pa/_bdag cag gi 'jig rten nas 'jig rten pha rol tu legs par sgrol bar byed pa'i chos kyi mchog 'dis 'joms par byed do/_/gang dag gis 
[\[32b.6\]]'joms zhe na/_'di lta ste sbyin pas so/_/sbyin pa yang rnam pa mang du yod do/_/'di lta ste shes pa'i sbyin pa dang /_tshul khrims kyi sbyin pa dang /_chos kyi sbyin pa dang /_blo bsro ba'i sbyin pa dang /_lam nye bar ston pa'i sbyin pa dang /_lam gyis nyon mongs pa 
[\[32b.7\]]rnams la khrus kyi rdzing bu'i sbyin pa dang /_bya ba'i sbyin pa dang /_srog gi sbyin pa dang /_zang zing gi sbyin pa dang /_mi 'jigs pa'i sbyin pa dang /_bden pa'i sbyin pa dang /_the tshom gcod pa'i sbyin pa dang /_sbyin pa lnga la nyon mongs pa med pa'i sbyin pa dang /_
[\[33a\]]
[\[33a.1\]]rab tu dbyung ba'i sbyin pa dang /_de bsnyen par rdzogs pa'i sbyin pa dang /_nad pa la sman gyi sbyin pa dang mig gi sbyin pa ste/_rnam pa de lta bu'i sbyin pa rnams ni 'jig rten pha rol legs par sgrol bar byed pa sbyin bdag thams cad la rtag tu ma dang pha dang 
[\[33a.2\]]'dra ba yin no/_/de yang sems rnams kyis dang sems kyis legs par bsgoms nas byin par gyur pas dbul ba rnams thams cad bcom zhing ngan 'gro rnams thams cad kyang bcad nas/_lha dang mi gnyis kyi bde ba la nye bar longs spyad par gyur nas/_tha mar 
[\[33a.3\]]ji srid du mya ngan las 'das pa thob par 'gyur te/_skyes bu des rtag tu de lta bu'i las bya'o/_/de bas na dbul ba zhes bya ba'i chos gzhan 'di mchog tu dge ba rnams dang mkhas pa'i skye bo rnams la mchog tu dga' ba dag gis rab tu gzhom par bya'o/_/'di 
[\[33a.4\]]lta ste sbyin pa dang sems dang dngos po dang zhing rnams phun sum tshogs pas so/_/gzhan yang chos thams cad dang 'khor ba thams cad kyi 'ching ba'i rab tu gyur pa chos rnams thams cad kyi mun pa lta bur gyur pa'o/_/'di yang gang zhe na/_'di lta ste mi shes 
[\[33a.5\]]pa'o/_/de la ji srid du ma rig pa'i mun pa yin pa'i bar du mi shes pa rnam pa du ma yin te/_'khor ba thams cad kyi 'ching bas mun pa thams cad kyi tshogs su gyur pa'i mun nag gi zhen pa'i rdul du gyur pa'i 'ching ba dang /_shin tu 'ching bar byed pas mtshon cha 
[\[33a.6\]]dang dug dang me dang mtshungs pa'i mi shes pa rnams thams cad ni ma rig pa dang 'dra ba thams cad ma rig pas kun nas bslang ba/_dmyal ba dang [{]yi dgas [,]yi dwags [}]dang dud 'gro rnams thams cad du yongs su 'khyam pa/_'ching ba gang kho nas nges par bcings nas sems can 
[\[33a.7\]]'di dag rnams 'obs na yongs su 'khor ro/_/rnam pa de lta bu'i dgrar gyur pa'i dri ma 'di dag rnams rnam pa ci lta bu dag gis rab tu 'joms par 'gyur na/_'di lta ste sgron mar rung ba skyabs su gyur pa skyob par gyur pa yongs su 'dren par gyur pa/_sems can 
[\[33b\]]
[\[33b.1\]]rnams thams cad kyi yang ma dang pha lta bur gyur pa dang /_sman pa dang sman lta bur gyur pa'i zag pa med pa'i ye shes su gyur pas 'ching ba rnams thams cad gcod par byed par gyur pa'i ye shes kyis rab tu 'joms par 'gyur ro/_/ma rig pa rab tu spangs pa 
[\[33b.2\]]rnams ni slar nyid kyang rab tu 'byung bar 'gyur ba ni ma yin te/_dper na ljon shing rtsa ba nas bton pa rnams ni slar yang rab tu skye bar 'gyur ba ni ma yin no/_/ji ltar mes tshig par gyur pa'i shing rnams ni slar yang legs par skye bar mi 'gyur ro/_/ji ltar chu klung 
[\[33b.3\]]gi chur song ba rnams slar yang phyir log nas 'ong ba ni med do/_/de bzhin du zag pa med pa'i ye shes kyis bsrabs pa rnams yang phyir 'byung bar mi 'gyur ro/_/de'i phyir na rab tu brtson pa kho nas thams cad kyis gnas skabs thams cad dang dus thams cad du 
[\[33b.4\]]mi shes pa thams cad kyang ye shes thams cad kyis rab tu gzhom par bya'o/_/chos bcu gcig pa de dag rnams thams cad kyang /_bag med pa'i rtsa ba can dang bag med pa'i gnas skabs dang bag med pa'i rigs can yin no/_/de'i phyir na gnas skabs rnams 
[\[33b.5\]]thams cad du dang /_rnam pa rnams thams cad kyis bag med pa nyid re zhig yongs su spang bar bya ba yin no/_/bag med pa rnams kyi rtsa ba las kyang thams cad gnas skabs thams cad du don ma yin par 'gyur te/_de yod pa'i las 'byung ba yin no/_/de med 
[\[33b.6\]]pa las ni mi 'gyur ro/_/dper na sa gzhis ni sman rnams thams cad dang rtswa dang nags tshal dang /_chu dang 'bru dang chu klung dang /_ri dang mtsho'i mchog dang /_grong khyer gyi mchog dang /_grong dang nags dang nye ba'i nags dang ri rab lhun po yang kun tu 'dzin par byed 
[\[33b.7\]]pa yin no/_/de bzhin du dmyal ba dang [{]yi dgas [,]yi dwags [}]dang dud 'gro'i 'gro ba pa'i rigs rnams kyi sdug bsngal thams cad kyi rtsa ba gcig po ni bag med pa yin no/_/de'i phyir na skyes bu dam pa rnams kyis de nyid re zhig spang bar bya'o/_/de nas de'i tshe 'thab bral ba rnams 
[\[34a\]]
[\[34a.1\]]kyi bdag po mu su lun d+ha des tshigs su bcad pa rnams brjod pa/_ji ltar/_rgas pas mnan nas gnyer mas gang /_/rjud pa dbyug pa lag na thogs/_/gang zhig mchog tu chos mi spel/_/de ni bag med byed pas yin/_/lus rnams nad kyis zhig 
[\[34a.2\]]pa dang /_/mal stan spyod la ched cher byed/_/shin tu skyo bar mi 'gyur ba/_/de dag gti mug 'di yi 'bras/_/bkres pa'i sred pas 'jigs mthong bar/_/gang de 'og gi gnas su 'gro/_/slar yang skyo ba mi skye ba/_/bag med byed pas de byas so/_/
[\[34a.3\]]mi rnams sdug pa dang bral ba'i/_/snying la sdug bsngal gang skye ba/_/de ni bag med sten pa las/_/yin par de bzhin gshegs pas gsungs/_/sdug bsngal gang dag 'gro ba lngar/_/du ma rnams ni longs spyod pa/_/bag med pa yi srog chags kyi/_/
[\[34a.4\]]rtag tu de dag rmongs pas byas/_/skye dgu 'khor bar rmongs pa rnams/_/kye ma kyi hud skyo ba skye/_/las kyi 'khor lo chen po yis/_/'khor bar 'gyur ba yang dang yang /_/rnyog pa med par gang brtags pa'i/_/bde de srid pa gsum na med/_/de lta na 
[\[34a.5\]]yang kun rmongs pas/_/nges par byis rnams skyo mi 'gyur/_/yul dga' ba la zhen pa yi/_/rmi lam bzhin du 'di dag g.yo/_/'gro 'di thams cad sdug bsngal ba/_/mig med pas kyang ma mthong ngo /_/gang la phyir bcos thabs med pa'i/_/'chi bdag 
[\[34a.6\]]'jigs par sred pas 'gyur/_/de lta na yang kun rmongs pas/_/bag med pas ni mi rnams bcom/_/tshul bzhin ma yin yid byed pas/_/sems ni rnam par g.yeng byas pa'i/_/'chi bdag rgyal pos 'dren pa na/_/'jig rten pas kyang go ba min/_/nor 
[\[34a.7\]]rnams dang ni bu dag dang /_/shin tu sdug pa'i srog kyang ni/_/gson pa de ni 'phrog byed pas/_/'chi bdag rgyal po 'di yis 'dren/_/bag med myu gu las byung ba'i/_/gang gis skye dgu 'di 'joms pa'i/_/'jig rten don min yang gsum ste/_/nad dang rga dang 
[\[34b\]]
[\[34b.1\]]'chi ba'o/_/tshol khros mi rnams nye bar bcom/_/lha rnams bag med pas nyer bcom/_/[{]yi dgas [,]yi dwags [}]bkres skom dag gis g.yengs/_/tshor ba drag pos dmyal ba rnams/_/phan tshun kun tu gsod btsog pa/_/dud 'gro gti mug dpung gnyen yin/_/de ltar 
[\[34b.2\]]'jig rten rnam du mar/_/brel dog de dang des dkrugs so/_/bag med pas ni rmongs pa yis/_/'on kyang chos la dga' ba min/_/sman dang rtswa sogs thams cad kyang /_/ji ltar sa gzhi las rab skye/_/de bzhin bag med las nyon mongs/_/rnam pa tha dad rab 
[\[34b.3\]]'phel byed/_/de ni bdud kyi dmag tshogs kyi/_/rje dpon dbang phyug mchog 'di yin/_/nyi ma'i 'od kyis mun pa ltar/_/ye shes rdo rjes gzhom par bya/_/skyon yon yongs shes de dag ni/_/re zhig dang por bstan pa yin/_/bag med pa rnams rtag sdug bsngal/_/
[\[34b.4\]]bag yod 'bras bu bde ba yin/_/de ltar 'thab bral ba rnams kyi bdag po mu su lun d+ha des rnam pa du ma rnams su dang rnam par rtog pa du ma rnams kyis kyang bag med pa de'i skyon rnams dang /_bag yod pa'i yon tan rnams kyang mngon par brjod do/_/'chi bdag nad dang 
[\[34b.5\]]rga sdug bsngal/_/mi 'thun pa dang phrad pa dang /_/gzhan yang sdug bsngal drag po dang /_/'khor ba 'di ni ldan pa yin/_/ma 'ongs sdug bsngal 'chos pa ni/_/phan pa dang ni bde ba yin/_/sdug bsngal sdig pa'i rgyu las skye/_/sdig med byed pa bde yin no/_/
[\[34b.6\]]nyon mongs zad las bde ba'i mchog_/yin par mkhas pas gsungs pa yin/_/'di ni mya ngan 'das 'gro'i lam/_/yin par de nyid gzigs pas gsungs/_/kun nas bsdams dang bag yod dang /_/zhi ba dang ni nags na rgyu/_/'dod la brkam min brtan pa 
[\[34b.7\]]yi/_/mya ngan 'das pa ring ba min/_/grogs dang grogs min dang rab bral/_/srid pa'i 'dod chags rnam par spangs/_/yul rnams la yang bag yod pa'i/_/shin tu mya ngan 'das ring min/_/dge dang sdig la chags pa med/_/byams dang snying rje sgom pa po/_/'khor 
[\[35a\]]
[\[35a.1\]]ba'i 'jigs pas 'jigs pa ni/_/shin tu mya ngan 'das ring min/_/nyon mongs zad pa'i thabs shes dang /_/ye shes btung bas tshim pa dang /_/le lo'i dri ma dang bral ba'i/_/shin tu mya ngan 'das ring min/_/lhag par theg pa che la mos/_/
[\[35a.2\]]sems can thams cad la phan dang /_/stong nyid don ni rab rtogs pa'i/_/shin tu mya ngan 'das ring min/_/de ni skyon gsum 'gog pa yi/_/'phags pa'i bden pa bzhi sten pa/_/dbang gyur dbang po zhi ba yi/_/mya ngan 'das pa shin ring min/_/dbugs dang 
[\[35a.3\]]dbugs 'byung rnam pa shes/_/mtshan nyid 'gag pa sten pa dang /_/shes dang shes bya'i rnam pa shes/_/shin tu mya ngan 'das ring min/_/rtag tu blo dang ldan pa dang /_/nyon mongs rnams kyis sems mi 'tshe/_/skyon bcas 'jigs pa las grol ba'i/_/thub pa pha rol 
[\[35a.4\]]phyin par brjod/_/de ltar 'thab bral gyi mnga' bdag des smra ba po de dag rnams dang ngang pa'i rgyal po dus [{]bzangs [,]bzang [}]de la chos bstan te/_bcom ldan 'das 'od srung gis gsungs pa'i mdo bag med pa la rnam par gshe bar byed pa rnams bstan to/_/de ltar rnam pa du mar bcom 
[\[35a.5\]]ldan 'das kyis gsungs pa'i dam pa'i chos 'dul ba de dbyangs snyan pa dang dul ba'i blo rgya chen pos ston par byed do/_/ji ltar gcig tu dam pa'i chos kyi ror gyur pa'i tshig 'di dag rnams thos nas/_bdud kyi rigs kyi bag med pa de 'di snyam du sems te/_ji ltar rnam 
[\[35a.6\]]grangs 'ga' zhig gi sgo nas kyang bdag gis 'thab bral ba rnams kyi bdag po 'di dam pa'i chos 'dul ba de dag las g.yo bar bya bar mi nus te/_de ltar dam pa'i chos la blo yongs su mthar thug pa yin no/_/de ltar rtogs nas bag med pa skyed pa mkha' la 'gro bar byed de/_
[\[35a.7\]]ji ltar mu su lun d+ha 'di ni byang chub sems dpa' sems dpa' chen po yin pas bdag cag gi chos kyi lam la bdag cag rnams kyis gom pa bsgul bar yang mi nus so/_/de nas thams cad kyang yid gcig tu gyur cing pha rol gnon pa'i stobs chen po dang yid la smon pa dang 
[\[35b\]]
[\[35b.1\]]gzi brjid rnams nye bar bcom par gyur to/_/yid kyi rgyal srid phab par byas pa dang /_nam mkha'i dkyil du 'phags nas de myur du 'gro ba yin pas dus mi ring ba dang /_gang na gzhan 'phrul dbang byed na 'dod pa'i khams pa rnams kyi dbang phyug bdud sdig can 
[\[35b.2\]]yod pa der thams cad kyis phyin no/_/de nas bdud kyis de dag la 'di skad ces brjod de/_bdud rnams bya ba 'ga' zhig byas sam/_yid la re ba de dag nyid thams cad yongs su rdzogs nas nga'i drung du khyed kyis sleb pa yin nam/_de ltar thos nas des bdud de'i 
[\[35b.3\]]drung du 'di skad ces brjod de/_lha lags phar la gnon pa'i stobs rnams ni ji lta ba bzhin du nyams nas bdag cag lha'i rigs 'dir rjes su sleb par gyur to/_/'thab bral gyi bdag po de gom pa gcig kyang bskyod par bdag cag gis bdag cag la ma nus te/_de 
[\[35b.4\]]bzhin du 'di dam pa'i chos la nges par dga' ba'i blo dang ldan pa'i lhan cig spyod pa de la bdag cag gis ci byar yod/_bdud sdig can gyis de ltar thos par gyur nas de 'di snyam du sems te/_gang bag med pa'i lha chos thams cad la rab tu zhugs pa rnams ngas 'dod 
[\[35b.5\]]pa'i spyod pa rnams la rab tu dgod par bya'o/_/de la yang bag yod pa de dag rnams kyi dbang gis 'di rnams nyid thams cad kyi pha rol gnon pa'i stobs rnams nye bar bcom nas nga'i drung du nye bar 'ongs pa yin no/_/de nas 'di dag rnams go nas 'di skad ces brjod de/_
[\[35b.6\]]dus 'das nas byed pa'i tshig rnams ji ltar dus gzhan du bdag cag gis bag med par nus kyi 'thab bral gyi bdag po mu su lun d+ha de la so so'i thabs rnams bdag gis bya'o/_/de'i phyir na khyed ma [{]rings [,]ring [}]cig bdag cag thams cad kyis dus gzhan na/_phyir bzlog par bya'o 
[\[35b.7\]]zhes de ltar sdig can des dus gzhan 'phen par byed pa'i tshig rnams brjod nas rnam par gnas te/_mtshungs pa med pa'i lha rdzas kyi 'dod pa rnams la rab tu chags par gyur pas bde bar gnas so/_/bag med pa'i sa rnams las slar yang rab tu spel bar mi 'gyur ba'i 
[\[36a\]]
[\[36a.1\]]phyir na rnam pa du mar rgyu ba'i lha rnams dang /_'thab bral ba rnams kyi bdag po dang dus [{]bzangs [,]bzang [}]de dang smra ba po'i ngang pa de dag rnams dang gzhan nyid kyang chos kyi gtam rnam pa du ma rnams byed do/_/de dag rnams na ji ltar bdud kyi rigs rnams kun nas 
[\[36a.2\]]bral ba dang don med pa rnams thams cad kyi rtsa bar gyur pa bag med pa de kun nas song bas na/_lha rnams dang bya de dag rnams bya ba byas pa bzhin du rnam par gnas so/_/de nas de lta de ltar brjod nas de dag las lha gang dag rtsed mos yid brel bar gyur pa de dag 
[\[36a.3\]]rnams ni rab tu dga' bas rtse bar byed de/_skyed mos tshal dang khang [{]bzangs [,]bzang [}]dang kun dga' ra ba dang nags dang nye ba'i nags kyi yul de dag rnams su nye bar song nas rtse bar 'gyur ro/_/gang 'thab bral ba rnams kyi bdag po de dus [{]bzangs [,]bzang [}]dang lhan cig tu brjod pa 
[\[36a.4\]]dang ldan pa'i ngang pa rnams dang rgyu bar byed do/_/de nas 'thab bral ba rnams kyi bdag po de lha de dag rnams mngon par mthong nas dus [{]bzangs [,]bzang [}]la smras pa/_ji ltar nye bar gnas pa'i lha gang yin pa 'di dag rnams ni rtsed mo'i gzhan dbang du song nas bag med pa yin pas 
[\[36a.5\]]bdag cag kyang gang na nags dang nye ba'i nags rab tu zhi bar yod par 'gro bar bya'o/_/de ltar rig nas nam mkha'i khams su 'phags par gyur to/_/lha bag med par spyod pa de dag kyang 'dod pa'i yon tan lnga dang yang dag par ldan pa'i nags dang nye ba'i nags dang 
[\[36a.6\]]rdzing bu rnams la ji srid du 'dod pa sdug pa yid du 'ong ba'i las byas shing bsags pa'i las zad par ma gyur pa de srid du rtse dga' bar byed do/_/gang gi tshe zad par gyur pa de'i tshe rang gis byas pa'i zas bzang po rnams zos nas slar nyid kyang dmyal ba dang [{]yi dgas [,]yi dwags [}]dang 
[\[36a.7\]]dud 'gro rnams su skye'o/_/gang yang mi rnams dang skal ba 'thun par gyur pa mir skyes par gyur na/_de mchog tu phun sum tshogs pa dang /_mchog tu rgya che bar yang 'gyur te/_rgyal po rnams sam rgyal po'i blon po rnams su gyur nas/_skye bo thams cad dga' ba dang 
[\[36b\]]
[\[36b.1\]]mchog tu skyid pa dang las de'i rgyu 'thun pas yul gyi mi rnams thams cad byams par 'gyur ro/_/gzhan yang dge slong las kyi 'bras bu rnam par smin pa shes pa de 'thab bral ba'i lha rnams kyi sa rnams la kun tu lta bar byed do/_/des thos pa las byung ba'i shes rab 
[\[36b.2\]]bam lha'i mig gis ji ltar yod pa'i 'thab bral ba rnams kyi lha'i sa gcig tu dga' ba zhes bya ba mthong ngo /_/der las gang gis sems can rnams skye bar 'gyur ba yang /_des thos pa las byung ba'i shes rab bam lha'i mig gis mthong na/_ji ltar skyes bu dam pa 
[\[36b.3\]]gang gis bya bar gyur pa'i don byas pa tshul khrims dang ldan par gyur nas/_srog gcod pa dang ma byin par len pa dag spangs par gyur pa ni snga ma bzhin no/_/'dod pa la log par g.yem pa yang mchog tu spang bar dka' ba dang khyad par du dor bar dka' ba rnams kyang rab 
[\[36b.4\]]tu 'gog par byed pa yin te/_ji ltar bya dang bya dag lhan cig tu spyod par gyur pa rnams dang /_ri mo la phan tshun du gyur pa rnams dang /_de bzhin du phan tshun du gyur pa mthong ba de dag rnams kyang yongs su spong bar byed do/_/yid kyis kyang kun tu rtog par mi byed do/_/
[\[36b.5\]]nye bar sgom par mi byed de/_'dod pa la log par g.yem pa'i rnam par smin pa'i phyir rgol ba rnams kyi 'jigs pas thams cad kyang gnas skabs rnams thams cad du spong bar byed do/_/gzhan dag rnams byed par gyur pa na yang rab tu 'gog par byed do/_/chos 'dul 
[\[36b.6\]]ba la rab tu 'god par byed cing 'dod pa la log par g.yem pa'i las kyi 'bras bu rnam par smin pa rnams ston par byed do/_/rnam pa du mar yang log par ltung bar gyur pa'i chos rnams ston par byed de/_ji ltar 'dod pa la log par g.yem pas ni thams cad du yang mi 
[\[36b.7\]]'dod pa mi sdug pa yid du mi 'ong ba dmyal ba kun nas 'phel bar byed pa'i 'bras bu rnam par smin pa can du 'gyur ro/_/de bdag nyid kyis kyang mi byed do/_/gzhan dag rnams byed pa na yang rab tu 'gog par byed do/_/rang dang gzhan la phan pa'i yon tan la rab tu 
[\[37a\]]
[\[37a.1\]]zhugs par gyur pa dge legs dang ldan pa'i sems can de ni lus zhig par gyur nas shi ba'i 'og tu bde 'gro'i mtho ris kyi 'jig rten las 'thab bral ba rnams kyi sa gcig tu dga' ba la skye bar 'gyur ro/_/der skyes pa na yang 'dis legs par byas pa'i 
[\[37a.2\]]las kyi mtha' rnams la spyad pas/_bde ba rgya chen po la sogs pa bde ba du ma rab tu 'phel bar gyur pa'i sa der skyes pa rnams ni nags dang nye ba'i nags rnams na lhag par gnas pa/_'dod pa rnams thams cad 'dod pa bzhin gyi yon tan dang ldan pa'i bde ba 
[\[37a.3\]]rnams la nye bar longs spyod pas nags dang nye ba'i nags dag sten par byed do/_/de rgyu ba'i dus na nags 'di dag rnams yin te/_'di lta ste 'od zer mngon par dga' ba zhes bya ba dang /_'bab chu rnams kyis mngon par dga' ba zhes bya ba dang /_gzhal yas 
[\[37a.4\]]khang gi ri bo zhes bya ba dang /_rnam par bkra ba'i chu'i pad ma'i rdzing bu rnams zhes bya ba dang /_dri 'thul ba zhes bya ba'o/_/nags dang nye ba'i nags dang rdzing bu rnams dang gzhan dag kyang rir gyur pa rnams kyi lha rdzas kyi yon tan gyi phun sum tshogs pa rnams ni grangs 
[\[37a.5\]]kyang mi dmigs so/_/de la nags gang dag dang mtsho gang dag ni mchog tu dga' bar gyur pa yin no/_/gang dag la 'di dag rnams dga' bar byed pa 'di dag rnams ni byings che ba dang ldan pa yin no/_/'di lta ste nor bu'i stegs bu zhes bya ba'i mtsho na bya phal po che 
[\[37a.6\]]rnams kyis mngon par dga' ba dang /_rtag par yang shin tu rangs pa'i lha rnams kyis sten par gyur pa dogs pa med par gyur pas mthong bar 'gyur ba yin no/_/mtsho de dag gi nye 'khor rnams na lha rdzas kyi sgra dang mdog dang tshad dang mchog tu ldan pa'i bya dag gis 
[\[37a.7\]]yongs su gang bar gyur pa dang /_ngos gnyi ga na yang dpag bsam gyi shing rnams kyis yongs su gang bar gyur pa yin no/_/yon tan du ma dang ldan pa de dag rnams la legs par byas pa'i las kyi mtha' la spyod pa ni 'dod pa'i yon tan lnga rnams la lha'i bu mo du ma rnams 
[\[37b\]]
[\[37b.1\]]kyis kyang yongs su bskor nas dga' bar byed de/_lha rdzas kyi gzugs dang ldan pa rnams dang de'i 'dun pa'i rjes su 'jug par byed pa dang /_rtag tu rgyun mi 'chad par bde ba la ched cher byed pa dang mchog tu bde ba la rab tu chags pa dang /_lha rdzas kyi bde ba gzhan dang 
[\[37b.2\]]gzhan rnam pa du ma rnams kyis de dag rnams mtsho der legs par bsten nas phyir zhing nyid kyang 'dod pa'i yon tan lnga'i nye bar longs spyad pa rnams kyis ngoms pa med pas sred pa'i zug rngu rnams kyis rab tu 'brel bar gyur nas/_slar yang rjes su 'brang ba de dag rnams 
[\[37b.3\]]nyid kyis yongs su bskor ba rnams nor bu'i cha shas rnams kyis rnam par bkra ba zhes bya ba'i mtsho dang pad ma'i rdzing bu dag gis nye bar mdzes par byas pa'i ri de la 'khod par byed de/_skyed mos tshal gyi ltad mo'i dbang du byas nas lha rdzas kyi bdud rtsi'i pad ma'i yu ba dag 
[\[37b.4\]]gis nye bar mdzes par gyur pa dang /_lha rdzas kyi gos rnams gyon pa dang lha rdzas kyi yul lnga po rnams sten par byed pas kyang /_nor bu'i cha shas sna tshogs pas bkra ba mthong na/_mchog tu yid 'phrog par byed pa'i ri de la rtse dga' bar 'dod pas mnyam par 'khod par 
[\[37b.5\]]byed do/_/de nas de'i rtse mo gzhan la ri'i khrod dga' ba zhes bya ba de na dga' ldan gyi lha'i rigs su gyur pa'i lha gzhan lha rdzas kyi phreng ba dang gos dang ldan pa gser gyi rang bzhin rnam pa du mar dga' ba'i nags su brgya phrag dang de nas stong phrag dang thams cad nyid babs nas 
[\[37b.6\]]rtsed mo'i mchog rnams byed do/_/lha de dag rnams mngon par mthong bar gyur nas lha gsar du skyes pa de lhan cig spyod pa rnams la brjod pa/_ji ltar gang dag lhan cig spyod pa rnams kyis yongs su bskor nas rtse zhing 'gro bar 'gyur ba'i lha de dag rnams dang /_ma thang yang 
[\[37b.7\]]gang bdag kyang de dag dang nye bar gyur mod/_de nas de dag rnams thams cad kyis kyang de'i drung nas tshig de nye bar thos nas 'di skad ces brjod do/_/lha de ji ltar mngon par 'dod par gyur pa de ltar bdag cag rnams kyis de bzhin du bya'o/_/de nas de ltar rig nas lha gsar 
[\[38a\]]
[\[38a.1\]]du skyes pa de lhan cig spyod par byed pa rnams kyis yongs su bskor nas/_lha rdzas kyi rnga skad yan lag lnga dang ldan pa rnams nye bar bsgrags par gyur pas/_gang na lha de dag rnams yod pa de dang nye bar gyur to/_/de nas phan tshun du 'dres par gyur 
[\[38a.2\]]pa'i lha de dag rnams phan tshun du rnam par 'dres pas rab tu chags par gyur pa'i snying ngoms pa med pa rnams la/_ri'i gtsug na nor bu zhes bya ba'i byas tshigs su bcad pa'i dbyangs brjod pa/_ji ltar/_las kyi snying po'i 'jig rten dang /_/lha ni las kyi snying po 
[\[38a.3\]]can/_/'dus byas lha yi 'jig rten pa/_/las zad nas ni ltung ba yin/_/'thun par 'grogs pa'i 'jig rten ni/_/'bral bas rtag tu 'thun pa min/_/'dus pa'i mtha' ni 'bral ba yin/_/de bzhin gshegs kyis chos nyid 'di/_/bde la kun 
[\[38a.4\]]tu chags pa'i yid/_/yul gyis bdag nyid bslus pa yin/_/yid shugs dang mtshungs rnams kyi ni/_/lha rnams tshe ni zad par 'gyur/_/rga dang na dang smad pa dang /_/'bral bas lus can thams cad la/_/'byung ba yang ni kun rmongs pas/_/yul 
[\[38a.5\]]gyis khrid nas rig pa min/_/rga ba'i chad pa sngun bsar nas/_/'chi bdag 'dis ni kun tu sreg_/nad kyi dpung gis 'di rnams 'bral/_/blo gros med pas mthong ba'ang min/_/drug gis 'jig rten rnam par 'joms/_/phyugs bzhin du yang 'joms 
[\[38a.6\]]par byed/_/gol ba'i lam du zhugs pa ni/_/'khri shing bzhin du yongs su bskor/_/gang 'di'i blo ni rtag par yang /_/rgyu dang 'bras la legs par gnas/_/de ni rgyu 'bras legs lta bas/_/phyi nas gdung bas mi 'joms so/_/yul rnams kyis ni 
[\[38a.7\]]'joms min te/_/drang por lta ba brkam chags med/_/des ni shin tu mi bzad pa'i/_/dga' ba'i yul kun myur du 'dor/_/skyon las rnam grol ngam grog dang /_/dri ma'i 'jigs pa las rnam grol/_/bag med me gang des rtogs nas/_/thams cad du ni 
[\[38b\]]
[\[38b.1\]]yongs su spangs/_/'jigs pa lnga po 'di yis gang /_/dang por 'jig rten 'di gsod pa/_/rga dang na dang 'chi ba dang /_/rnam par 'bral dang gang gi las/_/de ltar ri gtsug na nor bu zhes bya ba'i bya ni rnam par bkra ba/_gtsang ba dag gi rma bya'i rgyal po byang 
[\[38b.2\]]chub sems dpa'i lhan cig tu spyod pa dang gnyi ga'i yang smon lam gyi dbang gis rma bya'i skye gnas su skyes par gyur pa yin no/_/de dag kyang rma bya rnams dang 'thab bral gyi lha rnams la bag med pa dang bral bar bya ba'i don du chos ston par byed do/_/de nas lha des 
[\[38b.3\]]snga na med pa'i lha de dag mngon par mthong bar gyur pas/_slar nyid kyang ches mchog tu dga' bar gyur pa'i yid kyis legs par bshad pa de dag rnams la brtsi bgrang ma byas par bag med pa'i dbang gis/_rab tu rtse bar byed pa dang gar byed pa dang rgod par yang byed 
[\[38b.4\]]cing rnga skad yan lag lnga dang ldan pa rnams kyis rnam pa du mar dga' bar byed de/_dpe med pa'i nags dang nye ba'i nags rnams dang ri dang ri'i ljongs rin po che kun tu 'bar ba'i 'od zer gsal bar snang ba rnams dang dpag bsam gyi shing gi nags rnams dang ldan pa rnams 
[\[38b.5\]]dang dga' ba'i bya dang ldan pa rnams dang ri'i chu klung brgya phrag dang ldan pa rnams dang pad ma'i nags dang ldan pa rnams la lhan cig spyod pa rnams dang bcas shing 'dod pa rnams thams cad phun sum tshogs pa lha rdzas kyi bde ba rnams dang ldan pas rnam pa du mar lha rnams rtse 
[\[38b.6\]]dga' bar byed do/_/de ltar rtse bar gyur pa'i lha de rnams rim gyis nor bu'i cha shas rnam par bkra ba zhes bya ba'i ri de la 'khod do/_/ri de la yang dpag bsam gyi shing gi nags rin po che bdun gyi rang bzhin gyi shing rnams kyis nye bar mdzes par gyur pa ste/_dpag tshad 
[\[38b.7\]]lnga brgya yod pa yin no/_/nags chen po de ni shin tu bkra bas rnam par bkra bar gyur pa'i rma bya'i rgyal po rab tu gnas pas/_bag med pa dang bral bar bya ba'i don du lha rnams la chos ston par byed do/_/lha rnams kyang chos la rjes su 'jug par bya ba'i don du yang ston par 
[\[39a\]]
[\[39a.1\]]ched cher byed do/_/nags dang nye ba'i nags rnams dang pad ma'i rdzing bu rnam pa sna tshogs pa rnams dang chu klung dang 'bab chu rnam pa sna tshogs pa rnams dang rin po che'i khams rnams dang ldan pa'i ri'i rtse mo rnam par bkra ba rnams dang /_bya brgya stong phrag 
[\[39a.2\]]ngos na sgra kun tu sgrogs pas dga' bar gyur pa rnams dang lha'i tshogs rnams kyis nye bar mdzes pa dang lha mo'i tshogs rnams kyis rnam pa sna tshogs par ches dga' bar gyur pa la lha de dag phan tshun grogs su gyur pas dga' bar byed do/_/rnam pa sna tshogs pa'i 'dod 
[\[39a.3\]]pa'i bde ba'i rgyags pas myos pa dang /_rang gis byas pa'i las kyi 'bras bu rnams la longs spyod pas thams cad nyid dga' bar byed pa dang rnam pa du ma dang rnam par rtog pa du mas kyang lha rdzas kyi dpe med pa rnams la rtsed mo dag kyang rtse bar byed do/_/de nas lha de dag 
[\[39a.4\]]rnams kyis bag med pa'i bde ba de dag nye bar rnyed nas/_nor bu'i cha shas rnam par bkra ba'i ri de nas dga' bas rtse bar 'gyur ba rnams la/_rma bya'i rgyal po des tshigs su bcad pa'i dbyangs bsnyad pa/_ji ltar/_gzugs la sogs pa'i yul rnams kyis/_/tshim 
[\[39a.5\]]par ma gyur 'gyur ba min/_/sol me'i me yis bsregs pa rnams/_/slar yang yul la 'dod pa rnams/_/yang dang yang du lha'i 'jig rten/_/'chi 'pho dang ni skye bar 'gyur/_/las kyi nya rgyas bzung nas ni/_/slar yang dmyal bar 'gro ba yin/_/dmyal dang yi 
[\[39a.6\]]dgas dud 'gro ni/_/sdug bsngal mang gnas skal ba can/_/rgyu dang 'bras kyi skal ldan pas/_/sems can 'gro ba lnga na 'khyam/_/lus can rnams kyi las rnams ni/_/sna tshogs mang po 'dir byas nas/_/'bras bu sna tshogs de dag nyid/_/du ma'i sgo nas lha 
[\[39a.7\]]rnams spyod/_/byung zhing 'dzad pa'i chos can ni/_/zad nas kyang ni rtag tu ltung /_/de nyid bzhin du mkhas pa yis/_/lha rnams kyi ni 'chi 'pho mthong /_/'chi bdag 'di ni kun 'byung bas/_/mi rnams gson pa'i bar chad byed/_/thams cad yul gyis bag med 
[\[39b\]]
[\[39b.1\]]pas/_/rmongs pa yis kyang rig pa min/_/bdag nyid tshol bar byed pa'i ngag_/du ma rjes su bsngags par 'gyur/_/lha rnams bde bas rmongs pa yis/_/'dod pa rnams ni rnam mi spong /_/chos ldan dge ba'i ngag gis ni/_/'di dang phyi mar bde ba 'byung /_/
[\[39b.2\]]rmongs dag gang zhig mi 'dzin pa/_/de ni phyi nas gdung bar 'gyur/_/mang por rjes su gdams gyur pa'i/_/de nyid don ni gsal byed pa/_/bag med pas phrogs lha yis ni/_/gang phan pa ni mi rtogs so/_/srog gi bar chad byed pa'i dgra/_/bsran 
[\[39b.3\]]par mi bzod stobs po che/_/'gor ba med par shugs po che/_/'dir ni 'chi bdag khyed la 'byung /_/lha klu dri za sha za dang /_/lto 'phye dang ni srin pos kyang /_/de yi stobs ni gzhig nus pa'i/_/de stobs rnam pa de 'dra med/_/stobs dang stobs med rnam 
[\[39b.4\]]par shes/_/las rnams de nyid mthong ba po/_/sdig pa'i chos kyis mi gos shing /_/de ni ngan 'gror 'gro mi 'gyur/_/dge ba gyis dang mi dge'i dug_/de ni spangs pa nyid du yang /_/byas na 'di yi tshe la ni/_/sdug bsngal rjes su rgyugs pa min/_/chos rjes 
[\[39b.5\]]'brang dang dad pa ni/_/brtson 'grus kyis ni yongs su spel/_/theg chen stobs la brtson dang ldan/_/ma bzhin du ni phan par byed/_/de ni skyes bu thams cad kyis/_/'gro ba lngar ni dbugs 'byin 'gyur/_/de la pha dang ma med par/_/'gro zhing rjes su 'gro ba min/_/
[\[39b.6\]]chos rjes 'brang dang dad pa can/_/ji ltar bde ba 'byung bar 'gro/_/ngan song las ni kun 'dzin pa'i/_/sdug bsngal stobs ni che ba yi/_/mun pa'i de yang mar mer rung /_/nad pa rnams kyi 'di ni sman/_/dmus long rnams kyi mig gyur dang /_/de ni dbul po'i nor 
[\[39b.7\]]chen yin/_/srid pa'i chu bos khyer rnams kyi/_/rgyal bar gyur pa'i bde ba 'khyer/_/bag med rgyags pas rgyags rnams kyi/_/de ni bag med 'joms pa po/_/'chi bdag dus ni nyer byung la/_/srid pa'i chu bo 'joms byed de/_/gang yang go 'phang zhi gang de/_/
[\[40a\]]
[\[40a.1\]]sngon gyi thub pas rnam 'dzin pa/_/yang dag lta bas sngon 'gro ba/_/de ni ngal ba med par 'thob/_/bag yod de bzhin dad pa dang /_/brtson 'grus rtsom pa de bzhin 'dzin/_/ye shes goms pa dam pa bstan/_/thar pa yi ni skye mched drug_/sbyin 
[\[40a.2\]]dang tshul khrims dul dang bzod/_/byams par gyur pas 'tshe ba med/_/snying rje dga' ba btang snyoms ni/_/zhi ba legs 'thob rgyu rnams yin/_/rtsab hral can dang sdig la 'dre/_/khron ma de bzhin min pa'i tshig_/log lta dang ni bag med kyang /_/dmyal ba'i 
[\[40a.3\]]rgyu yi rtse mo rnams/_/ser sna dang ni phrag dog ngag rtsub bag med pa/_/bsten pa la ni mngon par dga' dang mi dge dang /_/sems can 'tshe la mngon par dga' ba'i yid dang ni/_/'di dag [{]yi dgas [,]yi dwags [}]lam du 'phags pa dag gis gsungs/_/blo gros blun po dang 
[\[40a.4\]]ni rmongs pa sten pa dang /_/dam pa'i chos la smod dang 'khrig pa la yang dga'/_/zas la chags pa dang ni gnyid la phal che ba/_/dud 'gro rnams su skye ba'i rgyu rnams yin par smra/_/lus dang ngag dang yid rnams kyis/_/mi dge rnam pa gsum cher byas/_/skyes 
[\[40a.5\]]bu blo gros dman pa ni/_/dmyal bar skye bar 'gyur ba yin/_/rgyu rnams ci 'dra ba yi ni/_/'bras bu de dang 'dra ba mthong /_/'bru 'bras 'bru dang 'dra ba gang /_/de med par yang 'byung ma yin/_/'khor bar sdug bsngal rgyu mang po/_/mang po legs par mthong ba 
[\[40a.6\]]yin/_/de lta na yang des rmongs pas/_/lha rnams kyis ni mi go'o/_/dang po bag med bde dang ldan/_/phyi nas sdug bsngal ldan par 'gyur/_/phyis gang sdug bsngal rgyur gyur pa/_/de ni mkhas pas spong bar byed/_/ji srid mya ngan 'das mi gzhol/_/de 
[\[40a.7\]]srid bde ba thob mi 'gyur/_/rnam grol skyes bu thams cad ni/_/rtag tu bde dang ldan par 'gyur/_/bde gang brten par min pa dang /_/de ni bde bar rab ma bsgrags/_/gang yang brtan pa de la ni/_/de 'di bde ba zhes brjod do/_/gong nas gong du legs 'brel ba'i/_/
[\[40b\]]
[\[40b.1\]]las rnams legs par ston par byed/_/'bras bu rnams kyang legs 'brel ba/_/de ni gong nas gong nyid do/_/de phyir las 'bras go ba dang /_/bag med pa yang rnam par spongs/_/bde legs kyi ni blo gyis dang /_/de dag bde ba bla na med/_/de ltar rma 
[\[40b.2\]]bya rnams kyi mnga' bdag des de dag rnams la bag med pa dang bral bar bya ba'i don du rnam pa du mar chos ston par byed de/_brtan zhing gsal la snyan pa rgya che ba'i skad rnam pa de lta bu dag gis gang lha de dag rnams kyi glu de dag rnams thams cad nye bar bcom nas 
[\[40b.3\]]dge ba'i chos kyis dpag tshad stong phrag nyi shur sgra dbyangs bzang po rnams kyis kun tu bsgrags so/_/thos pa'i bde ba dang chos yongs su smin pa'i bde ba rnams dang yang ldan pa yin no/_/de nas lha gang dag dga' ldan gyi lha'i ris nas 'bab par byed pa de dag 
[\[40b.4\]]rnams ni nam mkha'i dkyil nas rgyu bar 'gyur te/_/ji ltar rgyal chen ris bzhi'i lha rnams rgyu bar byed pa de ltar de dag rnams kyang rgyu ba yin no/_/gal te shed na de dag rnams kyis rnam par rtog pa du mar gyur pa'i dbyangs snyan pa de thos par 'gyur ro/_/de nas 
[\[40b.5\]]thos par gyur pa dang lha nyid stong phrag bdun cus te/_dam pa'i chos la gus pa dang bag med pa yang shas chung bar gyur pas gang na 'thab bral rnams kyi lha'i sa yod pa'i gang la rma bya'i rgyal po rnam par bkra ba 'di'i legs par bkra ba dang bcas nas chos ston 
[\[40b.6\]]par byed par babs par gyur to/_/de nas dga' ldan gyi lha rnams babs par rig nas rma bya'i rgyal po de ches rab tu dga' bar gyur pa'i yid kyis rjod par byed pa ji lta ba bzhin du bde bar 'ongs sam/_kye ye yang dag pa'i lha rnams 'dir 'ongs pa rnams ni bag 
[\[40b.7\]]med pa rnams chung bas rnam par rgyu ba dang /_'di dang pha rol rjes su dpyod par byed pa dang chos rnam pa du ma nyan pas babs par gyur pa yin mod kyi/_khyed rnams ji lta bar bdag cag gi chos nyon dang de bzhin du bdag gis bstan par bya'o/_/shis pa thabs su 
[\[41a\]]
[\[41a.1\]]gyur pa mya ngan las 'das pa'i grong khyer legs par 'thob par byed pa thams cad kyis sngar ma mthong ba gang bdag skye ba gzhan zhig tu mir gyur pa na/_bcom ldan 'das 'khor ba 'jig gi spyan snga nas thos pa de skye ba gzhan rjes su dran pa dang smon lam 
[\[41a.2\]]gyi dbang gis ngas da rung dran zhing /_gzhan dag rnams la yang nye bar ston par byed do/_/de nas dga' ldan gyi lha de dag rnams kyis rma bya'i rgyal po de'i drung nas tshig dag nye bar thos nas nam mkha'i dkyil nas babs te/_dam pa'i chos la gus pas tshim par gyur pa'i 
[\[41a.3\]]yid kyis thams cad nyid kyang ri de'i rtse mo 'bab chu dang rdzing bu phal che ba dang nags dang nye ba'i nags rnams phun sum tshogs pa dang pad ma'i rdzing bu dang rin po che'i khams rnams dang yang dag par ldan pa dang bya brgya stong du mas rnam par rjod par byed pas mngon par dga' ba 
[\[41a.4\]]dang /_rin po che'i khams kyi 'byung khung rnams dang ldan pa'i nor bu'i cha shas kyis rnam par bkra ba'i ri'i rtse mo de la lha de dag gis rma bya'i rgyal po de yongs su bskor nas kun tu gnas so/_/gzugs dang brtan pa dang rgya chen por gyur pa phun sum tshogs pa'i ngo bo 
[\[41a.5\]]rnams thams cad las 'di lhag par gyur pas 'thab bral gyi lha de dag gi drung na ches lhag par gyur pa ni/_ji ltar 'dzam bu'i gling gi mi rnams kyi khyad par [(]kyis [,]gyis [)]'thab bral ba rnams thabs thams cad kyis bla lhag pa yin no/_/de bzhin du dga' ldan gyi lha de dag 
[\[41a.6\]]rnams 'thab bral ba'i drung na bla lhag par gyur pa yin no/_/de nas 'thab bral ba de dag gis dga' ldan pa de dag rnams mngon par mthong nas gzugs kyi rgyags pa dang dbang phyug dang rgya chen po nye bar bcom par gyur pas/_gang na rma bya'i mnga' bdag yod par gyur 
[\[41a.7\]]pa der nye bar 'gro'o/_/'ga' zhig dang 'ga' zhig ni rtse ba la dga' bar gyur pas nags dang nye ba'i nags dag tu zhugs so/_/ji ltar 'dzam bu'i gling gi mi rnams kyi khyad par gyis 'thab bral ba rnams tshul thams cad kyis khyad par du 'phags pa yin la/_de ltar 
[\[41b\]]
[\[41b.1\]]dga' ldan gyi lha de dag rnams 'thab bral ba de dag gi drung na yang bla lhag pa yin no/_/kha cig ni ma mthong ba'i phyir dang ngo mtshar bar gyur pa'i phyir yang dga' ldan gyi lha de dag rnams nyid la kun nas mngon par lta zhing gnas par gyur to/_/kha cig ni slar nyid 
[\[41b.2\]]kyang ri'i rtse mo de dag nyid la rtse ba'i don du mngon par 'khod par byed do/_/de nas dga' ldan pa de dag dang 'thab bral ba de dag rnams kyis rma bya'i rgyal po de la yongs su bskor nas de na gnas so/_/de nas byang chub sems dpa' des de dag la 'di skad ces smras 
[\[41b.3\]]so/_/lha dag ji ltar chos la gus pa la goms pa'i dbang gis lha dang mi rnams la phan pa'i don gang yin pa dang mchog tu bde ba dang sems can rnams thams cad la phan pa dang sems can thams cad lha dang mi rnams la yang dag par 'god pa ni 'di lta ste/_
[\[41b.4\]]chos nyi shu rtsa gnyis po 'di dag rnams kyis ni lha dang mi rnams 'jig rten 'di dang pha rol tu yang phan pa dang bde ba dang sdug pa dang yid du 'ong ba gang yin par 'gyur ro/_/chos nyi shu rtsa gnyis po gang gis bag med pa rnams kun nas 'dor ba dang /_chud gson 
[\[41b.5\]]par byed pa dang med par byed pa dang de dang bral bas kyang bde ba mtha' yas par gyur pa lha dang mi rnams mya ngan las 'das pa'i mthar thug par byed pa dang /_ji ltar mas ma yin zhing phas kyang ma yin pa rnams chos kyis de bzhin du phan par 'gyur ba de dag gang zhe 
[\[41b.6\]]na 'di lta ste/_'gyod pa dang ngan song gi 'jigs pa dang bzod pa dang brtson 'grus dang /_chos ston pa dang snying rje dang sems rab tu 'dul ba dang rab tu rten pa dang las la dad pa dang ldan pa dang /_grags pa ma yin pas 'jigs pa dang mngon par zhen pa 
[\[41b.7\]]med pa dang gcig pur dga' ba dang sems rnam par ma g.yengs pa dang 'chi ba rjes su dran pa dang gzugs dang dbang phyug dang rigs dang nad med pa'i rgyags pa dang bral ba dang mi gnas pas nye bar bcom pa dang brtan pa dang ngag 'jam po dang /_sems can thams cad 
[\[42a\]]
[\[42a.1\]]la mnyam pa nyid dang chog shes pa dang yul rnams la 'jigs par lta ba dang sems la yid ches par mi byed do/_/de la chos nyi shu rtsa gnyis po de dag rnams ji lta ba bzhin du brten par gyur pa na lha'am mi rnams kyang rung ste ngan song gi sa rnams 
[\[42a.2\]]la skye bar mi 'gyur ro/_/mya ngan las 'das par yang myur bar thob par byed do/_/de la ji ltar 'gyod par byed par bya ba yin zhing /_ji ltar na thams cad kyang bde legs la legs par spyod pa yin na/_yid la gcags pa rnams rnam pa thams cad du byas 
[\[42a.3\]]par gyur na ni/_dge ba'i chos rnams kun nas 'joms par byed do/_/de la 'di ji ltar byas par gyur nas yin na/_gal te yang 'di na gzhan 'ga' zhig mi dge ba rnams lus dang ngag dang yid kyis kyang byed par gyur pa na ni/_des dge slong 'di skyug bro bar 
[\[42a.4\]]blta bar bya ba dang /_rnam par smod par byed pa dang gang yid la gcags par gyur pa byed pa de dang lhan cig tu gnas par yang mi byed do/_/de nas yang gal te bdag nyid kyis ji zhig ltar rkyen gyi dbang gis byas par gyur tam sems la yang rnam par rtog pa 
[\[42a.5\]]kun tu skyes par gyur na/_de skyes par gyur pa tsam nyid na yang rab tu 'joms so/_/phyir nyid kyang ro myong bar mi byed do/_/gang dag gis phrogs par gyur na yang gzhan dag gi drung du mthol bar byed do/_/'di 'byung bar mi 'gyur ba la yang kun nas 'bad 
[\[42a.6\]]par byed cing sems kyis 'bad par byed do/_/de kho na bzhin du phyir zhing dang de dag nyid la slar yang dang sems rab tu gnas par mi byed do/_/des mi dge ba'i chos rnam par rtog pa de dag rnams de ltar sme bar byed de/_dper na rtug pa dang /_khyi'i ro mgul par 
[\[42a.7\]]bcings pa'am mi gtsang ba rnams 'ga' zhig tu bcug par gyur na/_mi gtsang ba de dag rnams dang /_khyi'i ro de dag la yang gtsang ma 'dod pa'i skyes bu rnams skyug log par byed do/_/de ltar dge slong mi dge ba'i chos yid la byed pa la skyug bro bar byed do/_/rnam 
[\[42b\]]
[\[42b.1\]]par gshe'o/_/'gyod par yang byed pa yin no/_/dper na yang skyes bu gzhan 'ga' zhig gtsang ma 'dod pa gtsang ma la bsten pa gtsang ma rnams la so sor skyabs su song ba dag brgya la zhig na bshang ba za bar byed pa yin te/_gal te shed na mi shes pas 
[\[42b.2\]]sam byis par gyur pas gzhan grogs po ma yin pa dag gis zar bcug par gyur kyang rung ste/_des mi gtsang ba de rnam par smod par byed cing sme bar byed la phyis kyang kun nas za bar mi byed par des kyang 'gyod par byed do/_/de kho na bzhin du dge slong ngam 
[\[42b.3\]]de'i rigs can gzhan dag rnams kyang rung ste gang 'ga' zhig dge ba rjes su tshol ba rnams la ci zhig ltar mi dge ba'i yid la byed pa'i rnam par rtog pa dag skyes par gyur na yang rnam par smod par byed do/_/sme bar byed do/_/gang dag gis khrid par gyur pa na de 
[\[42b.4\]]dag na yang mi skye bar bya ba'i don du sems skyed par byed cing dge ba la yang spyod par byed do/_/'di ni bag med pa rnam par 'joms pa dang /_bag med pa rlag par byed pa dang bag med pa rnams 'jig par byed pa'i lha dang mi rnams kyi chos dang po yin no/_/de'i phyir 
[\[42b.5\]]skyes bu dam pa de kho na nyid tshol ba rnams dang /_'khor ba'i 'jigs pas 'jigs pa gang yin pa rnams kyis 'di ltar bslab par bya ste/_mi dge ba'i rnam par rtog pa phra ba'i phra ba yid la skyes par gyur na yang 'gyod par bya'o/_/'dir ni bag yod par bya ba 
[\[42b.6\]]yin te/_skad cig kyang bag med par ni mi bya'o/_/de lta bas na mi dge ba'i chos rnams kyi rtsa ba gcig pur gyur pa ni 'di lta ste/_ro myong bar byed pa dang yid la gcags par byed pa ste chos dang po yin no/_/chos gzhan yang dge ba kun tu 'phel ba byed 
[\[42b.7\]]pa dag yod de/_'di ltar ngan song gis 'jigs pa'o/_/ngan song gis 'jigs pa zhes bya ba ni theg pa chen po'i chos yin te/_'dir ngan song gis 'jigs pa'i lha dang mi rnams thams cad kyi yang bag med pa rnams rlag par byed pa dang /_bag med pa 
[\[43a\]]
[\[43a.1\]]rnam par 'joms par byed pa yin pas/_dge slong dag gam de dag dang mtshungs par gyur pa gzhan rnams kyang rung ste/_thabs ma yin pa la 'jigs pa rnams ni mi dge ba rtsom par mi byed do/_/gzhan dag rnams byed pa na yang rjes 
[\[43a.2\]]su yi rang bar mi byed do/_/mi dge ba'i las 'di dag rnams kyis ni ji lta ba bzhin du dmyal ba dang [{]yi dgas [,]yi dwags [}]dang dud 'gro rnams su sems can rnams skye ba yin no zhes shes pa yang yin pas/_bdag gis mi dge ba'i chos de bya ba ma yin te/_gang gi phyir 
[\[43a.3\]]sdig pa'i 'bras bu des kyang thabs ma yin pa rnams su ltung bar 'gyur ro/_/mi dge ba chung ngu yang bsten cing bsgoms la lan mang du byas par gyur pa'i rgyu gang gis srog chags rnams dmyal ba dang [{]yi dgas [,]yi dwags [}]dang dud 'gro rnams su skye bar 'gyur ro/_/de'i 
[\[43a.4\]]phyir na dge sbyong dang bram ze dang gzhan yang de'i rigs can rnams kyis 'di ltar bslab par bya ste/_ngan song rnams kyis 'jigs pa rnams kyis rtag tu yang mi dge ba'i chos rnams la 'jigs par bya'o/_/gang gi phyir mi dge ba'i las mtha' dag gi 
[\[43a.5\]]'bras bu rnam par smin pa rnams ni dmyal ba dang [{]yi dgas [,]yi dwags [}]dang dud 'gro rnams su nye bar longs spyod par byed pa yin pas/_bag med pa rnams bag med par rgyu bar byed pa'i lha blo dman pa rnams kyis de ltar ngan song la 'jigs par bya'o/_/ngan song rnams la 'jigs 
[\[43a.6\]]pa'i phyir bag med pa kun tu snyen par mi byed do/_/lus dang ngag dang yid kyi mi dge ba'i las rnam pa gsum po rnams mi byed do/_/de nyin gcig bzhin du rtag par yang dge ba rnams ni byed pa'ang yin la mi dge ba yang spong bar byed do/_/de de ltar na ngan song gis 
[\[43a.7\]]'jigs pa rnams kyis rnam par 'jigs pa yin no/_/ji ltar skyes bu 'ga' zhig rang gi stobs dang gzhan gyi stobs rnams kyi de kho na nyid mthong ba/_dug dang gcan gzan dang me dang mtshon cha dang g.yang sa dag dang srog gi bar chad byed par 'gyur ba rnams las rnam 
[\[43b\]]
[\[43b.1\]]par gzhig par byed pa yin no/_/de bzhin du thabs ma yin pa rnams kyis 'jigs pa'i phyir ni 'byung bar 'gyur ba'i chos rnams las rnam par gzhig par byed do/_/rtag tu yongs su spong bar byed pa dang /_mi dge ba rnams las phra mo tsam yang mi byed do/_/
[\[43b.2\]]bag med pa dag la yang mi sten no/_/de yongs su spangs par gyur pa las kyang lha dang mi rnams su longs spyod rnams la rjes su spyad cing mya ngan las 'das pa'i grong khyer rjes su btsal nas 'di yang mya ngan las 'das par ci nas kyang 'gro bar 'gyur ro/_/dri ma 
[\[43b.3\]]med pa mi g.yo ba zag pa med pa'i bde ba'i mchog rnams thob par byed do/_/de'i phyir na rtag tu yang ngan song gis 'jigs par bya'o/_/de ltar byas par gyur na dge sbyong ngam bram ze'am de dang 'dra ba rnams kyang rung ste/_go 'phang gi mchog thob par 'gyur ro/_/
[\[43b.4\]]'di la yang tshigs su bcad pa'i dbyangs kyis bsnyad pa/_skyes bu thabs min pas 'jigs pa/_/bag med stobs ni spong ba po/_/dge ba spyod cing yon tan tshol/_/mya ngan 'das pa rtogs par 'gyur/_/gang zhig thabs min pas 'jigs pa/_/de yi 
[\[43b.5\]]sems ni rnal du gnas/_/mnyam par bzhag pa'i sems kyis ni/_/bde ba nas ni bde ba 'thob/_/gang la ngan song 'jigs pa med/_/de ni sdig pa mang po byed/_/de ni sdig pa'i mes bsregs nas/_/phyi nas dmyal ba thob par 'gyur/_/me stag shin 
[\[43b.6\]]tu phra bas kyang /_/ji ltar rung bar sreg pa yin/_/de bzhin sdig pa chung ngus kyang /_/sdig pa'i blo med dmyal bar 'gro/_/de phyir bde ba 'dod pa yis/_/ngan song gis ni 'jigs par bya/_/des kyang mi rnams kun tu skyob/_/sdig las bde ba 'byung 
[\[43b.7\]]ba min/_/de ltar chos gzhan 'di bya ste/_lha dang mi rnams sam dge sbyong dang bram ze'am de dag dang 'dra ba gzhan rnams kyis kyang rung ste chos gzhan po 'di dag rnams bya'o/_/gang dag 'jigs par gyur pa rnams ni de'i yid las skyes par gyur pa'i sdig 
[\[44a\]]
[\[44a.1\]]pa chung ngu na rnams kyang dus de nyid du bshags par byed do/_/rjes su yi rang ba mi byed cing phyis kyang mi byed do/_/sems par yang mi byed de/_de'i 'bras bu dmyal ba dang [{]yi dgas [,]yi dwags [}]dang dud 'gro'i sdug bsngal rnams yid la byas shing 
[\[44a.2\]]rtogs pa yin no/_/de ltar ngan song gis 'jigs pa rnam pa gsum po de dag rnams bcur phye bas ni mi dge ba bcu'o/_/rnam par spong bar byed cing byed pa yang ma yin no/_/rjes su yi rang bar mi byed do/_/de byed pa rnams dang lhan cig tu 'dre bar mi 
[\[44a.3\]]byed do/_/de ni sdig pa rnams thams cad rnam par spangs pa'i skyes bu dam pa dge bar spyod pa rnam par dag par spyod pa dri ma med pa bag med pa rnam par spangs pa/_sdig pa rnams kyis byas pa'i srid pa'i brje bsor mi dge ba'i las rnams thams cad nas 
[\[44a.4\]]so sor spangs pa skyon thams cad las yongs su grol ba yin no/_/skyon thams cad las yongs su grol ba rnams dang /_nyon mongs pa rnams thams cad las rnam par grol ba rnams dang rnal du gnas pa'i rnon po rnams ni srid pa'i chu bo'i pha rol tu 'gro bar 'gyur 
[\[44a.5\]]ro/_/de'i phyir 'di ltar bslab par bya ste/_rtag tu ngan song gis 'jigs pa rnams go bar bya'o/_/chos gzhan 'di ni 'dod pa sdug pa yid du 'ong ba sems can rnams thams cad kyang mya ngan las 'das pa'i mthar thug par byed pa yin no/_/gzhan yang 
[\[44a.6\]]bcom ldan 'das de nyid kyis lha dang mi rnams la phan pa dang bde ba'i don du bag med pa rab tu gzhom par bya ba dang /_mya ngan las 'das pa thob par bya ba'i don du yang chos bstan pa bdag mir gyur pa na thos pa gang yin pa de dag ngas dran pa dang rjes su 'brel pa 
[\[44a.7\]]rnams lha rnams la bstan par bya ba'o/_/'di yang gang zhe na/_'di lta ste bzod pa'o/_/bzod pa zhes bya ba'i chos rnams ni mchog tu dge ba dang /_shin tu bde legs su gyur pa dang /_mchog tu sangs rgyas kyis bsngags pa yin no/_/bzod pa de 
[\[44b\]]
[\[44b.1\]]yang rnam pa gnyis yin te/_gang yang chos mnyam pa nyid kyi lam du 'gro ba'i bsam gtan pa rnams kyi dkar po'i chos rnams la nges par bsten pa'i phyir chos nyid la brtan par gyur pa rnams bsam gtan gyi lam gyi dge ba'i khyad par gyis kyang bzod pa byed pa'i 
[\[44b.2\]]bzod pa ni/_de ltar 'dir yang brag dang nags dang nags tshang tshing du ma dang bcas pa'i 'jig rten ma lus pa 'di dag rnams sa gzhi'i steng na gnas par gyur pa yang bzod par byed do/_/'bying bar yang mi 'gyur ro/_/de bzhin du bzod pas kyang mya ngan 
[\[44b.3\]]las 'das pa'i chos rnams thob par byed pa'i chos rnams thams cad la brtan pa dang snying po dang chos nyid dang khyad par du dang /_gtso bo dang dkar po'i chos rnams dang mya ngan las 'das pa'i lam thob par 'gyur ba rnams kyis kyang bzod par byed do/_/bzod 
[\[44b.4\]]pa 'di dag nyid brtan pa dang ldan pa'i lam mdun du bsar ba'i 'jig rten las 'das pa yin pa gang gi phyir mya ngan las 'das pa thob par byed pa yin no/_/gzhan yang bzod pa gnyis pa yod do/_/'di lta ste gang 'ga' zhig dge sbyong ngam bram ze'am rnam 
[\[44b.5\]]pa de lta bu gzhan dag rnams kyang khro ba skyes par gyur pa'i dug 'joms par byed do/_/khro ba'i 'bras bu rig par gyur nas khro ba de'i go skabs 'byed par mi byed do/_/de la khro ba nyid skyes par gyur na de srid du skyes bu rang nyid kyi rten sreg par byed do/_/bzhin 
[\[44b.6\]]'gyur bar byed do/_/khrag rnams ngor ldog par byed do/_/gzhan la bag med pa go bar byed do/_/'jig rten pa 'jigs pa skyed par byed do/_/yul ljongs pa rnams thams cad dang yang mi 'thun pa dang yid du mi 'ong ba dang sme bar yang byed par 'gyur ro/_/
[\[44b.7\]]phyi nas lus zhig par gyur nas kyang ngan song log par ltung ba dmyal ba rnams su skye ba'o/_/gang dag khro bas zil gyis mnan pa'i skyes bu rnams kun tu spyod par byed pa las bya ba ma yin pa gzhan de ni yod pa ma yin zhing byed pa yang ma yin no/_/de'i phyir khro ba 
[\[45a\]]
[\[45a.1\]]'di dag me bzhin du brtan pa dag gis yongs su spang bar gyis shig_/phan pa byed pa'i skyes bu de dag rnams kyis ni rnam pa de ltar skyon gyi 'bras bu rnams rtogs nas rang la phan pa dang gzhan rnams la phan pa la rab tu zhugs pas bzod pa byed 
[\[45a.2\]]cing 'jil bar byed de/_ji ltar skyes bu 'ga' zhig gi khyim la me shor bar gyur na me zhi bar byed pa ltar/_ye shes kyi chu dag gis blo dang ldan pa rnams khro ba kun nas zhi bar byed pa'i bzod pa phun sum tshogs pa mchog tu dge ba'i yid can dang /_bzod pa dang 
[\[45a.3\]]ldan pa khro ba rnam par spangs pa'i skyes bu la skye bo rnams thams cad dang 'thun par 'gyur ro/_/yid du 'ong ba dang mthong na dga' bar yang 'gyur ro/_/mchog tu yid ches pa'i sa dang bzhin gyi mdangs rab tu dang ba dang sems rab tu dang bar yang 'gyur ro/_/
[\[45a.4\]]sems shin tu legs par gnas pa dang mchog tu dge ba'i bsam pa dang ldan par 'gyur ro/_/lus kyi nyes pa dang bral ba dang /_ngag gi skyon dang bral ba dang /_yid kyi gdung ba dang bral ba dang /_ngan 'gro'i 'jigs pa dang bral ba dang /_zhe 'gras pa'i 
[\[45a.5\]]skye bo rnams dang bral ba dang /_dgra rnams dang bral ba dang /_mi snyan pa'i dri ma rnams dang bral ba dang /_gnod sems dang bral ba dang /_snying la kun tu gcags pa dang bral ba dang /_rgyal po'i chad pa'i 'jigs pa rnams dang bral ba dang /_ma bsgrungs 
[\[45a.6\]]pa'i tshig ngan pa rnams brjod pa'i 'jigs pa dang bral ba dang /_kun nas 'gyod pa'i 'jigs pa dang bral ba dang /_kun nas brjod pa'i 'jigs pa dang bral ba dang /_rnyed pa'i 'jigs pa dang bral ba dang /_sdug bsngal gyi 'jigs pa dang bral ba dang /_
[\[45a.7\]]rgyags pa'i 'jigs pa rnams dang bral ba'i skyes bu yon tan thams cad dang ldan par 'gyur ro/_/'gro ba thams cad du 'di snyan par grags pa dang yang mi 'bral bar 'gyur ro/_/'jig rten 'di dang pha rol gnyis kar song ba na yang skyid par yang 'gyur ro/_/
[\[45b\]]
[\[45b.1\]]skye bo rnams thams cad kyi yang ma dang pha dag tu rung bar 'gyur ro/_/kun gyis 'drul 'jug bya bar yang 'gyur ro/_/skyes bu dam pa bzod pa dang ldan par yang 'gyur ro/_/de'i phyir khro ba gzhan 'di ni btsan dug dang mtshon cha dang rlung tshub dang mtshungs pa'i 
[\[45b.2\]]khro ba gang yin pa rnams bzod pas zhi bar byed do/_/mthol bar byed pa dang bzod par byed pa dang sdom par yang byed do/_/bzod pa de yang skyes bu dam pa dge bar 'dod pa rnams kyis yid la bya ste/_rin po che bzhin du yongs su skyongs shig_/de yang pha rol 
[\[45b.3\]]khro bas rnam par bsregs pa rnams dang khro ba'i mun pa na kun nas gnas pa de dag rnams la/_dam pa'i chos kyi sgron ma rab tu sbor bar byed pa dang /_dmus long rnams kyi ni mig tu gyur pa'o/_/dam pa'i chos kyis phongs pa rnams la ni chos kyi rdzas so/_/log 
[\[45b.4\]]pa'i lta bas dbul ba rnams ni 'joms par byed pa yin no/_/ma dang phas spangs pa rnams la ni ma dang phar gyur pa yin no/_/khro ba'i chur rab tu bying bar gyur pa rnams kyi rkyal bar gyur pas rtag tu phan 'dogs par byed pa yin no/_/ngan song du rab tu ltung ba 
[\[45b.5\]]rnams la ni lag pa brkyang bas shin tu brtan pos legs par 'dren par byed pa'o/_/sems can khro bas zin pas dmyal ba'i me mdag tu rab tu lhung bar gyur pa rnams la ni chu'i bya ba byed pa yin no/_/[{]yi dgas [,]yi dwags [}]kyi 'jig rten du rab tu rgyugs par gyur pa'i skyes 
[\[45b.6\]]bu phrag dog dang ldan pa rnams bkres pa dang skom pa'i sdug bsngal gyis rnam par bcom pa rnams la ni zas dang skom bzhin du byed pa yin no/_/dud 'gro'i 'gro ba dang rab tu 'brel ba dang ldan pa'i sems can rnams phan tshun du gsod par mngon par dga' ba 
[\[45b.7\]]rnams la ni gson pa legs par sbyin par byed pa rnams bzod pa bsten cing bsgoms la lan mang du byas pa las yin pas/_de'i phyir ngan song gi 'jigs pas 'jigs par gyur pa'i skyes bu dge ba rnams kyis rab tu brtson pa mchog gis yid la bya'o/_/de nas 
[\[46a\]]
[\[46a.1\]]dus de'i tshe na rma bya'i bdag po des gtsug lag gi tshigs su bcad pa brjod pa/_ji ltar/_bzod pas brgyan pa'i skyes bu la/_/nor gyis brgyan pas bsgrun du med/_/nor rnams 'phrog par byed na yang /_/bzod pa nyid ni nam yang min/_/
[\[46a.2\]]bzod pa dang ldan skyes bu la/_/lus can thams cad dga' bar 'gyur/_/phyi nas bde legs la sbyor ro/_/de phyir bzod pa dka' thub mchog_/bzod dang ldan pa'i skyes bu ni/_/khro ba'i skyon rnams thams cad spangs/_/skye ba 'di dang gzhan du 
[\[46a.3\]]yang /_/dge legs la ni rab tu sbyor/_/bzod pa'i nor dang tshul khrims nor/_/shes rab kyang ni nor nyid yin/_/nor de rnams ni bsngags pa yin/_/dbyig la sogs pa nam yang min/_/bzod dang ldan pa'i skyes bu ni/_/rtag tu dam pas mchod 
[\[46a.4\]]par byed/_/snyan grags la yang sbyor bar 'gyur/_/de phyir kun nas bzod pa mchog_/khro ba'i dug gi sman mchog tu/_/bzod pa 'di ni 'dod pa yin/_/khro ba bzod pas nges bcom pa/_/slar yang skye bar mi 'gyur ro/_/mun pas rab tu zil 
[\[46a.5\]]mnan pa'i/_/byis pa rnams la khyad par du/_/bzod pa'i lam ni rab ston pa'i/_/sgron ma'i bya ba byed pa yin/_/dam chos nor dang bral ba rnams/_/'gro ba lngar ni 'khyam pa yin/_/gang dag bzod pa 'di yi rdzas/_/de dag 'jig rten nor ldan dran/_/
[\[46a.6\]]khro ba yi ni mun pa'i tshogs/_/rgal dka' ba yi 'brog dgon par/_/bzod pa'i lam zas za mthong ba/_/yid can rnams ni nges par sgrol/_/dam chos lam ni ston rnams la/_/sten par byed pa bzod pa mchog_/ngan song 'jigs pas 'jigs rnams 
[\[46a.7\]]la/_/'jigs pa med pa bzod par brjod/_/sdug bsngal rnam par 'joms pa dang /_/mi rnams bde ba rtag tu 'byung /_/rtag tu bde legs kun thob pa/_/bde legs min spangs bde legs yin/_/de la dam pa rnams rtag dga'/_/yid ches yon tan byed 
[\[46b\]]
[\[46b.1\]]pa yi/_/dge ba bzang po 'byung byed dang /_/mi dge ba rnams rnam par spong /_/skyes bu'i thar pa legs ston dang /_/'khor ba'i 'jigs pas 'jigs par byed/_/mtho ris them skas gyur pa des/_/dmyal ba'i me ni rnam par 'joms/_/[{]yi dgas [,]yi dwags [}]
[\[46b.2\]]'jig rten la skyob dang /_/dud 'gro'i skye gnas des de bzhin/_/yon tan tshogs kyis rtag gang ba'i/_/lus can de rnams shis par 'gyur/_/rab bsngags bde ba des thob pa/_/bzod pa rab tu brtson pas thob/_/de ltar bzod pa zhes bya ba'i/_/
[\[46b.3\]]chos gzhan 'dir ni bsten par gyis/_/mchog tu bde ba 'byung bar 'gyur ba dang lus zhig par gyur nas kyang mtho ris bde 'gro'i 'jig rten lha rnams su skye bar 'gyur ro/_/mya ngan las 'das pa yang thob pa yin no/_/de'i phyir bag med pa dang bral bar bya 
[\[46b.4\]]ba'i don du dang lha dang mi'i 'gro ba rnams su skye bar byed pa rnams kyis bzod par bya'o/_/gzhan yang dge legs kyi chos bag med pa'i dug rnam par 'joms par byed pa rnams dge sbyong ngam bram ze'am de dag dang 'dra bar gyur pa gzhan dag rnams kyis kyang bya'o/_/
[\[46b.5\]]'di yang gang zhe na 'di lta ste/_brtson 'grus so/_/brtson 'grus ni mchog tu dge legs kyi chos dge ba dang yang dag par ldan pa yin te/_thar pa'i lam du 'khrid pa'i brtson 'grus yang dag par byas nas/_yul dang dus su rigs par byas par gyur pa 
[\[46b.6\]]rnams kyis ni shis par 'gyur ro/_/'jig rten dang 'jig rten las 'das pa rnams la yang rigs pa dang 'gal ba med pa dang mthar thug par sten par gyur pa'i dge sbyong dang bram ze rnams 'jig rten dang 'jig rten las 'das pa'i chos rnams la yang dag par 
[\[46b.7\]]brtson pa dang ldan pas shis par 'gyur ro/_/dus su ldang ba dang dus su ngal so bar byed pa'i gang yul dang dus kyi thabs shes pa gang yin pa de dag ni dge legs kyi skal ba dang ldan par 'gyur ro/_/brtson 'grus des snyom las rnams thams cad nye bar 
[\[47a\]]
[\[47a.1\]]bcom nas nges par gnas so/_/nyon mongs pa gzhom pa la brtson pa dang ldan pa'i dge sbyong dang bram ze de dag rnams ni/_mnyan bya dang reg bya dang ro dang bsnam pa dang blta bar bya ba de dag rnams las brtson 'grus dang ldan par gyur nas yid nges 
[\[47a.2\]]par zlog par byed do/_/de rkyen rnams las skyes par gyur na yang yid kyi rnam par dpyod par byed cing sdom par byed do/_/grogs gnyis pa brtson 'grus dang ldan par gyur pas/_yul rnams thams cad las sems nges par zlog par byed do/_/ches 
[\[47a.3\]]shin tu myur bar sems kyi shugs 'byung zhing 'byung bar gyur pa rnams dge ba'i brtson 'grus kyis so sor rnam par spong bar byed do/_/kun tu sdud par byed cing rab tu 'gog par byed do/_/nges par sdom par byed do/_/gang gi phyir brtson 'grus ni chos 
[\[47a.4\]]rnams thams cad kyi rtse mor gyur pa'i chos yin no/_/de dang 'grogs pa'i dge ba'i chos gang yin pa rnams ni shin tu brtan pa dang nyams pa med pa dang /_'bras bu dang bcas par 'gyur ro/_/brtson 'grus mdun du bdar ba'i dge ba'i sems kyi yon tan ni/_
[\[47a.5\]]yang dag par rdzogs pa'i byang chub kyi mthar thug par 'gyur ro/_/des na yon tan rnams rtogs par byas la theg pa chen po la yang dag par gnas nas/_myur du bla na med pa yang dag par rdzogs pa'i byang chub tu mngon par rdzogs par byang chub par 'dod pa'i dge 
[\[47a.6\]]sbyong ngam bram ze de dag rnams kyis kyang de rjes su 'thun pa'i brtson 'grus la goms par bya'o/_/'jig rten pa dang 'jig rten las 'das pa'i don rnams la yang brtson 'grus nyid lhag par 'gyur ro/_/skyes bu 'jig rten pa'i don gang dag rtsom par byed pa na 
[\[47a.7\]]yang de dag rnams thams cad kyang shin tu brtan pa'i brtson 'grus kyis brtsams par byas nas ni 'bras bu med par mi 'gyur ro/_/dus ring du gnas pa dang gzhan rnams kyis nye bar mi choms pa dang 'chi ba'i mthar thug par byed pa'i 'jig rten pa'i 'jigs pa chen po dang 
[\[47b\]]
[\[47b.1\]]bcas pa ma lus pa rnams byung du zin kyang brtson 'grus dang ldan pa'i skyes bu rnams ni sems smas par mi 'gyur ro/_/g.yos par mi byed cing na tsha med do/_/rang dang gzhan gyi don rnam par nyams pa chen po rnams byung bar gyur na yang yi mug par mi 'gyur zhing 
[\[47b.2\]]yang dang yang du don de nyid rtsom par byed do/_/rgyags par byed do/_/dgra bo rnams kyis kyang gdul dka' bar 'gyur ro/_/'di dag gi don 'ga' zhig grub pa la 'joms par mi 'gyur ro/_/don gang dang gang brtsams pa de dag rnams rgyas par 'gyur ro/_/
[\[47b.3\]]de ltar re zhig 'jig rten pa'i don rnams la yang de shes par gyur pa'i mkhas pa rnams kyis bsngags par byed na/_'jig rten las 'das pa'i don yang dag pa'i shes pa sngon du byed pa rnams la brtson 'grus gtso bor gyur pa la lta ci smos/_de'i 
[\[47b.4\]]phyir thams cad la gnas skabs thams cad dang dus thams cad du yang shes pa sngon du btang bas yul dang dus su 'tsham pa dang rigs pa dang ldan pas brtson 'grus brtsam par bya'o/_/de las mthar thug pa'i bde ba rnams 'byung bar 'gyur ro/_/bzlog pa 
[\[47b.5\]]las ni bde ba ma yin pa 'byung ba dang don ma yin pa du ma rnams su 'gyur ro/_/de'i phyir na log pa'i shes pa sngon du btang ba'i brtson 'grus rnams ni brtson 'grus ma yin par rig par bya'o/_/de nas de'i tshe rma bya'i mnga' bdag des gtsug lag gi tshigs su bcad pa'i 
[\[47b.6\]]dbyangs kyis bsnyad pa/_ji ltar/_yul dang dus su rig pa yi/_/bya ba'ang rab tu brtson ldan pa/_/brtson 'grus rigs pas brtsams gyur pa'i/_/'bras bu 'bras dang bcas par 'gyur/_/rigs pa yul dang bya ba bral/_/chos kyis yongs su spangs 
[\[47b.7\]]pa yi/_/bya ba byed pa nyams par 'gyur/_/brtson 'grus kyis ni yongs spangs pas/_/rigs pas brtson 'grus rtsom pa ni/_/mkhas pa thar par 'gro ba yin/_/nam mkha' la ni mda' 'phangs bzhin/_/lha yi 'jig rten du yang 'gro/_/stobs 
[\[48a\]]
[\[48a.1\]]dang skyes bu brtson 'grus can/_/dgos pa gang dag brtsam gyur pa/_/de dag de ni rab 'grub cing /_/rnam byang bar yang 'gyur ba yin/_/'jig rten 'das pa'i don 'ga' zhig_/lha yi 'jig rten las 'dod pa/_/de ni brtson 
[\[48a.2\]]'grus kyis rab 'grub/_/brtson 'grus bral bas nam yang min/_/snying las chung zhing brtson 'grus bral/_/chos kyang yongs su spangs pa yi/_/mi la dpal ni rgyas min te/_/zhim por za zhing zas kyi bzhin/_/'phags pa'i lam ni yan 
[\[48a.3\]]lag brgyad/_/shes pa legs par yongs su bskyangs/_/brtson 'grus ldan pa spro ba che/_/'gro ba'i mchog tu 'gro bar 'gyur/_/brtson 'grus kyis kyang byang chub 'thob/_/brtson pas de bzhin mtho ris dang /_/sangs rgyas nyid kyang brtson 
[\[48a.4\]]ldan pas/_/brtson 'grus dang mtshungs 'gro ba med/_/de phyir yon tan de rtogs la/_/brtson 'grus ldan pas dbang po khrid/_/brtson 'grus brtsams pa'i blo gyis dang /_/brtson 'grus mtshungs pa'i nor yod min/_/de ltar rnam par bkra ba zhes bya 
[\[48a.5\]]ba'i rma bya'i rgyal po des dga' ldan pa'i lha de dag rnams dang 'thab bral gyi lha de dag rnams la skye ba gzhan rjes su dran par gyur pas gtsug lag gi chos rnams ston par byed do/_/lha de dag nyid thams cad kyang gtsug lag gi chos de dag rnams thos par gyur pa 
[\[48a.6\]]dang /_bag med pa rnams dang bral ba dang rna ba kun nas lhags shing yid kyang rtse gcig tu gyur pas rnal du phebs pa'i lha de dag rnams kyi yid rnams rtogs nas/_/rma bya'i mnga' bdag de gzhan yang shin tu legs par brtsams pa'i blo dang ldan pas shin tu rab 
[\[48a.7\]]tu rangs par gyur pas chos gzhan ston par byed pa ni/_thabs su gyur pa dang legs pa dang shis pa dang mya ngan las 'das par 'gro bar 'gyur ba rnams lha de dag rnams la phan pa'i don dang bde ba'i don du ste/_gzhan la phan pa la rab tu zhugs pa'i byang chub sems 
[\[48b\]]
[\[48b.1\]]dpa' gzhan yang chos chen po gzhan lnga pa lha dang mi rnams kyi don dang phan pa dang bde bar 'gyur ba'o/_/'di yang gang zhe na/_'di lta ste chos ston pa'o/_/chos ston pa ni gang gi phyir sbyin pa thams cad kyi nang nas bla lhag pa yin te/_rgod pa 'di dag thams 
[\[48b.2\]]cad 'joms par byed pa ni/_'di lta ste chos ston par byed pa'o/_/chos ston pa dang nyan pa dang /_chos ston pa la gus pa dang /_chos ston pa la dang ba dang /_chos ston pa la gces par byed pa dang /_chos ston pa la sgrub pa dang /_chos ston pa rgyun mi 
[\[48b.3\]]'chad par byed pa dang /_de bzhin gshegs pas kyang chos bla mar mdzad pa yin na gzhan nyan thos dang rang sangs rgyas rnams la lta smos kyang ci dgos/_gang gi phyir yon tan bcu gcig dang ldan par gyur pa'i chos ston pa ni gces par 'gyur ba yin no/_/yon 
[\[48b.4\]]tan bcu gcig gang zhe na/_'di lta ste yul dang dus su rigs pa dang go bar 'gyur ba dang /_'gal ba med pa dang gsal ba dang rnyed pa dang bkur sti'i rtsa bas ma yin pa dang /_gdul bya'i sems kyi rjes su 'thun par chos ston pa dang /_sbyin pa'i 'bras bu 
[\[48b.5\]]slu ba med par ston pa dang /_theg pa chen po dang yang dag par ldan pa dang 'khor ba'i nyes dmigs kyi chos ston pa dang /_mtho ris su 'bab par 'gyur ba'i chos ston pa dang /_las dang 'bras bu kun tu ston par byed pas ston pa ste/_de ltar rnam pa bcu gcig 
[\[48b.6\]]gis chos ston par byed pa ni nyan pa po rnams dang rab tu smra bar byed pa rnams la yang gces par 'gyur ba'i chos rnams yin no/_/don du byed pa dang yon tan du byed pa dang bde bar byed pa dang mya ngan las 'das pa'i mthar thug par byed pa rnams ji lta ji ltar yongs su sngo 
[\[48b.7\]]bar byed pa de lta de ltar 'gyur ba yin no/_/chos smra ba ni gang gi phyir rnam pa sna tshogs pa'i sbyin pa 'di dag rnams thams cad kyi drung na yang dam pa'i chos ston pa'i sbyin pa ni shin tu lhag pa yin no/_/lus can rnams thams cad la yang mya ngan las 'das pa'i mthar 
[\[49a\]]
[\[49a.1\]]thug pa'i bde ba rnams dang ldan par 'gyur ro/_/dam pa'i chos ston par byed pa dang nyan pa'i yon tan gzhan yang yod de/_gang 'ga' zhig chos sgrogs pa la dad pa dang rab tu dad pa dang ldan pa dbang po kha phye ba blo gtsang ba gcig tu dkon 
[\[49a.2\]]mchog gsum la rab tu dang ba'i blos khyim pa'am rab tu byung ba yang rung ste/_dam pa'i chos nyan par 'dod pas khyim nas byung nas lha khang ngam kun dga' ra bar 'gro bar byed pa na/_de gom pa 'bor ba dang gom pa 'bor ba la tshangs pa'i bsod nams 
[\[49a.3\]]'byung bar 'gyur ro/_/yang gang dag chos dang chos smra ba la nor dag gis mchod par byed pa des ni dngos su sangs rgyas la mchod par 'gyur ro/_/de ji lta ji ltar mchod pa de dag yongs su sngo bar byed pa na/_de lta de ltar yongs su smin par 'gyur ro/_/
[\[49a.4\]]de ji srid du bla na med pa yang dag par rdzogs pa'i byang chub kyi bar du 'gyur ba yin no/_/chos ston pa po mchod par byed pa gang yin pa ste/_de ci'i phyir zhe na/_chos bsgrags pa las sems las su rung bar 'gyur ba'i phyir ro/_/de las su rung bar byas pa 
[\[49a.5\]]las kyang thog ma med pa'i dus nas zhugs par gyur pa'i mun pa rnams 'joms par byed pa'i phyir ro/_/de las gzhan 'ga' zhig gis kyang sems las su rung bar byed pa ni ma yin te/_chos smra ba rnams ji lta ba bzhi po rnams kyi yang phan pa la lan gyis 
[\[49a.6\]]glan par sla ba ma yin no/_/bzhi po gang dag zhe na 'di lta ste/_ma dang pha dang sangs rgyas dang chos ston pa po'o/_/de dag rnams la byin pa ni gzhal du med par 'gyur ro/_/rgyu dang 'bras bu la kun tu rmongs pa rnams ni chos bstan pa thos nas rgyu dang 'bras 
[\[49a.7\]]bu la dad pa dang ldan par 'gyur ro/_/log pa'i lta ba la sems kun tu zhugs pa rnams ni yang dag pa'i lta ba dang ldan par 'gyur ro/_/srog gcod pa dang ma byin par len pa dang mi tshangs par spyod pa la dga' ba rnams ni chos bstan pa dag thos nas de dag 
[\[49b\]]
[\[49b.1\]]rnams spong bar 'gyur ro/_/de dag rnams la chos bstan pa des kyang las su rung bar byas nas/_mya ngan las 'das pa'i mthar thug par 'gyur ro/_/de la rgyu de dag gis na chos ston par byed pa pos phan btags pa la lan glan par sla ba ma yin no/_/lus 
[\[49b.2\]]sbyin par byed pa po'i ma dang pha dag la yang lan glan par bya mi nus te/_gso skyed byed pa po de dag chos la rab tu bkod par gyur pa ni ma gtogs te/_gang gi tshe bus ma dang pha dag chos la rab tu 'god par byed par gyur pa de ltar na cung zad cig phan btags par 
[\[49b.3\]]'gyur ro/_/de bzhin gshegs pa dgra bcom pa yang dag par rdzogs pa'i sangs rgyas khams gsum na ches khyad par du 'phags pa 'khor ba las nges par thar pa'i 'phags pa la yang lan glan par bya bar mi nus pa ste/_de rtogs shing bsgrub pa la kun tu dga' 
[\[49b.4\]]ba'i rgyus lan glon pa rnams ni ma gtogs so/_/de bzhin gshegs pa la yang bya ba byas par 'gyur la bdag nyid kyang bde legs la sbyar bar 'gyur ro/_/de nas dus de'i tshe rma bya'i mnga' bdag des gtsug lag gi tshigs su bcad pa'i dbyangs brjod pa/_ji 
[\[49b.5\]]ltar/_bde legs mya ngan 'das 'gro ba'i/_/gang yang chos ni ston byed pa/_/de ni 'brel ba kun gcod pa'i/_/lus can rnams kyi bla ma yin/_/gti mug rang bzhin zhags bcad nas/_/shis pa gzhan ni ston par byed/_/chos rnams rab tu ston pa dang /_/
[\[49b.6\]]lam ston par ni de rab brjod/_/chos gang gis ni mi rnams kyang /_/srid pa'i rgya mtsho las grol ba/_/dam chos mchog rab yin par brjod/_/gang yang 'jig rten chos ma yin/_/gang yang lus can rnams la ni/_/zhing ni bzhi po 'di rnams yin/_/theg 
[\[49b.7\]]pa mchog tu bla med dang /_/dbang po tshang ba de rnyed pa/_/de yi skye 'di 'bras bcas par/_/lam ston mdzad pas gsungs pa yin/_/mi gang chos la mi dga' ba/_/de ni phyi nas 'gyod par 'gyur/_/rtag tu rnam par chags pa'i yid/_/rtag tu 'dod pa rjes su 
[\[50a\]]
[\[50a.1\]]tshol/_/bu dang chung ma la rab chags/_/lus can rnams la mthar byed 'byung /_/kun nas nyon mongs rtag tu 'thug_/skyon ni de dang de yis gang /_/ngan song la ni sems 'bab cing /_/lus can rnams ni sems kyis bcings/_/gdul 
[\[50a.2\]]bar dka' dang dbyug pa gsum/_/rtag tu yang ni glags gcod pa/_/de yang mi rnams dgrar gyur pa'i/_/sems kyi dbang du ma 'gro dang /_/dgra bo shin tu mig rno des/_/rnam pa du mar sgom par byed/_/rmu rgod rta ni ji lta bar/_/sems de chos kyis 
[\[50a.3\]]yang dag byos/_/de ltar mchog tu zab par gyur pa'i zhing gi yon tan rnams rab tu bsngags te/_shes pas lha de dag rnams la phan par 'dod pa'i byang chub sems dpa' de smon lam gyi dbang gis der skyes nas gzhan la phan pa la rab tu zhugs pas/_rnam pa 
[\[50a.4\]]du mar chos bstan par gyur cing chos kyi yon tan rnams kyang rab tu bsgrags par gyur to/_/chos 'dul ba de dag thos par gyur nas kyang lha de dag yid ches par rab tu dang ba dang thams cad kyang yid rtse gcig tu gyur pas nyan par byed pa dang gtam rjod par yang byed 
[\[50a.5\]]de/_ji ltar 'gal ba med par chos 'di dag ston par byed do/_/gang bya'i rgyal po 'dis bdag cag dga' ldan pa rnams la ston pa de ni/_dga' ldan gyi mnga' bdag nye bar zhi ba'i chos de dang 'di la yang 'gal bar cung zad kyang med cing tha dad du bya ba yang cung 
[\[50a.6\]]zad kyang med do/_/so so dang khyad par du bya ba yang cung zad kyang med do/_/chos 'dul ba 'di thams cad nas yongs su brtags par gyur pa ni/_thog ma dang bar dang tha mar dge ba dang mchog tu rab tu dang ba dang mchog tu dge legs su gyur pa dang /_mchog tu 
[\[50a.7\]]bde legs kun tu 'thob pa dang lha dang mi rnams thams cad la phan par byed pa dang shis par byed pa yin no/_/de nas lha de dag gis de skad ces brjod nas slar nyid kyang ji ltar bdag cag rnams thams cad la phan pa dang bde ba dang mya ngan las 'das pa'i mthar thug 
[\[50b\]]
[\[50b.1\]]par 'gyur bar nyi shu rtsa gnyis par gyur pa'i chos kyi rnam grangs 'di rma bya'i mnga' bdag gis bshad du gsol/_lha de dag gi drung nas thos pa dang /_phyir zhing nyid kyang ches rab tu rangs par gyur pa'i yid kyis te/_sems rab tu dang ba dang sems can rnams 
[\[50b.2\]]thams cad la snying rjes brlan pa'i blo dang ldan pa dang /_gzhan la phan pa la rab tu zhugs par gyur pas slar nyid kyang nyi shu rtsa gnyis par gyur pa'i chos kyi rnam grangs mchog tu zab pa'i theg pa chen po/_mchog tu rgya che ba'i bde legs kun nas thob par byed pa la ston 
[\[50b.3\]]par byed pa la 'di lta ste/_chos gzhan 'di ni mchog tu thar par byed pa yin te mchog tu rgya che ba dang /_skye bo rnams thams cad dga' bar byed pa ni 'di lta ste snying rje ba'o/_/snying rje zhes bya ba'i chos ni skye bo rnams thams cad kyi yid du 'ong ba dang skye bo rnams thams cad 
[\[50b.4\]]kyis yid ches par byed pa dang /_'khor ba'i 'jigs pas 'jigs pa rnams kyi yid ches pa'i sa gzhi dang /_legs par bsdams pa'i yid can rnams kyi mya ngan las 'das pa dang /_skyob pa med pa rnams kyi skyabs kyi sa yin no/_/gang la snying rje yod pa 
[\[50b.5\]]de la mya ngan las 'das pa ha cang ring ba ma yin no/_/g.yo yang yod pa nyid ma yin te/_khro ba'i sems las mngon par 'das pa dang /_khro ba dang rna rnam par bral ba'i snying la snying rjes zhu ba'i sems dang ldan pa'i skyes bu rnams ni snying rje zhes bya ba'i rgyan chen po 
[\[50b.6\]]rnams kyis brgyan pa yin no/_/snying rje zhes bya ba yang gang gi phyir gnod sems kyi nyes pa rnam par 'joms par byed pa'i chos kyi snying rje 'gro ba lngar skyes par gyur pa'i sems can rnams la bya bar bya'o/_/de la re zhig theg pa chen po la rab tu gnas pa'i byang chub sems 
[\[50b.7\]]dpas dmyal ba pa rnams kyi dbang du byas pa'i snying rje bsgom par bya'o/_/ji ltar zhe na sems can de dag rnams ni rang gi las kyis co dris pa dang /_sems dgrar gyur pas yongs su bslus pa dang /_dpe med par gyur pa rnam pa du ma'i phur pa dang 'gyur byed dang /_tho ba dang 
[\[51a\]]
[\[51a.1\]]zangs kyi khu ba dmar po dang gtun shing dang chu klung rab med du bya rgod dang bya rog gis 'dren par byed pa dang /_nags tshal ral gri lo mar 'jug par byed pa dang /_'gyur byed kyi chu klung la sogs pa'i tshor ba drag po rtsub pa dpe med pa rnams kyis/_yang 
[\[51a.2\]]sos dang thig nag dang bsdus 'joms dang ngu 'bod dang ngu 'bod chen po dang tsha ba dang rab tu tsha ba dang mnar med pa'i mthar thug pa'i nye 'khor gyi dmyal ba rnams dang /_dmyal ba brgya sum cu rtsa drug gi brgya phrag rnams la 'tshed par byed gshag par byed 'byed par byed 
[\[51a.3\]]'chur bar byed de/_rang gi las kyis bslus pa las kyi zhags pas bzung bar gyur pa sred pa'i mes yongs su gang ba'i phyir/_skyob par byed pa rjes su tshol ba dang skyabs rtsad gcod par gyur pas thams cad du kun nas rgyug par byed pa rnams la 'di ltar sems bskyed 
[\[51a.4\]]par bya ste/_cis 'di dag rnams bde bar 'gyur/_ji ltar na skyabs su 'gyur ba yin na/_gang gi tshe 'di dag rnams kyi mchog tu rtsub pa'i sdug bsngal gyi rgya mtsho chen po las bdag gis sgrol bar byed par 'gyur te/_sems can de dag la de ltar snying rje bar 
[\[51a.5\]]byed do/_/snying rje dang ldan pa de yang gang gi tshe shi bar gyur pa de'i tshe lha rnams kyi mnga' bdag tu 'gyur ro/_/mi rnams kyi yang ste 'khor los sgyur ba'i rgyal por 'gyur ro/_/sems can rnams thams cad la yang 'dod pa dang sdug pa dang yid du 'ong ba dang dge 
[\[51a.6\]]ba'i chos rnams la rjes su dga' bar yang 'gyur ro/_/de ltar dmyal bar gyur pa'i sems can rnams kyi gzer zug de dang de dag rnams dmigs te snying rje bskyed par bya'o/_/de ltar na mang du chen por gyur pa dang rnam pa du ma rnams su yang tshangs pa'i bsod nams 
[\[51a.7\]]mngon par 'phel bar 'gyur ro/_/gzhan yang theg pa chen po la rab tu gnas pa'i byang chub sems dpar gyur pa dge sbyong ngam bram ze'am blo de dag dang mtshungs par gyur pa gzhan yang rung ste/_bskul ba'i blos sems can rnams la phan pa la gcig tu mngon par 
[\[51b\]]
[\[51b.1\]]dga' bas/[ {]yi dgas [,]yi dwags [}]kyi dbang du byas la snying rje bskyed par bya'o/_/sems kyang 'di ltar bskyed par bya ste/_ji ltar [{]yi dgas [,]yi dwags [}]'di dag rnams ni/[ {]yi dgas [,]yi dwags [}]kyi skye gnas su skyes par gyur pa/_rnam pa sna tshogs pa'i bkres pa dang skom pas bsregs 
[\[51b.2\]]par gyur pa'i lus can/_nags tshig pa dang 'dra ba'i lus dang ldan pa rnams/_phan tshun du kha mngon du phyogs par gyur nas mngon par rgyug par byed de/_'bar ba'i phreng bas rab tu 'bar bar gyur pa'i lus can rnams/_thams cad du skyabs rtsad gcod 
[\[51b.3\]]par byed pas phyogs bcur rgyug kyang de dag rnams kyi skyabs ni 'ga' zhig kyang med do/_/sdug bsngal de dag rnams las dgrol bar bya na/_kye ma 'di dag rnams bkres pa dang /_skom pa'i rang bzhin gyi sdug bsngal rnam pa sna tshogs de dag rnams las nam zhig 
[\[51b.4\]]thar pa 'byung bar 'gyur/_de ltar yang [{]yi dgas [,]yi dwags [}]kyi 'jig rten du skyes pa'i sems can rnams kyi dbang du byas nas snying rje skyed par byed do/_/gzhan yang theg pa chen po la legs par rab tu gnas pa de nyid kyis byang chub kyi sems mngon du byed pas/_dud 'gro rnams 
[\[51b.5\]]mthong nas kyang snying rje skyed par byed do/_/[{]yi dgas [,]yi dwags [}]rnams ni sdug bsngal rnam pa du ma dang ldan pas phan tshun ches lhag par lhang kyog gis gsod pa la mngon par dga' bar gyur pa yin la/_dud 'gro yang gnas gsum du song ba rnams la 'di lta ste/_bar snang dang 
[\[51b.6\]]chu dang sa gzhi la rgyu ba'o/_/phan tshun du za bar byed pa'i dbang du byas nas de dag rnams kyi srog gtong bar byed pa'i tshul ni rnam pa du ma yin no/_/kye ma gang gi tshe de dag rnams sdug bsngal rnam pa du ma de dag las grol bar 'gyur zhes/_de ltar dud 'gror skyes pa'i sems 
[\[51b.7\]]can rnams kyi dbang du byas nas snying rje skyed par byed do/_/sems bskyed pa dang lhan cig nyid du tshangs pa'i bsod nams 'phel bar 'gyur ro/_/byang chub sems dpa' sems dpa' chen po mchog tu dge bar gyur pa'i sems dang ldan pa/_sems can thams cad la snying 
[\[52a\]]
[\[52a.1\]]rje dang ldan pas dud 'gro rnams la snying rje skyed par gyur cing /_shin tu nyes par spyod pa'i las kyi 'bras bu'i sa pa rnams mchog tu sdug bsngal ba mchog tu rtsub par gyur pa'i 'gro ba gsum po rnams la snying rje bskyed nas 'dod pa na spyod pa'i lha drug po rnams 
[\[52a.2\]]kyi dbang du byas nas snying rje bskyed par bya'o/_/lha rnams kyis kyang ri dang sman ljongs rnams la dang nags dang nye ba'i nags rnams la yang dpe med pa'i mtho ris bde ba rnam pa du ma rnams nye bar longs spyod cing pad ma'i rdzing bu dang nags rnams la bud med dang lhan cig tu rtse 
[\[52a.3\]]dga' brgya stong nye bar longs spyad nas las zad par gyur pa na 'chi 'pho ba'i sdug bsngal 'byung ngo /_/de'i rjes thogs la dmyal ba dang [{]yi dgas [,]yi dwags [}]dang dud 'gro rnams su skye bar 'gyur ro/_/de'i phyir na 'khor ba 'dir shin tu tho btsams par gyur pa dag srog chags rnams 
[\[52a.4\]]kyis nye bar longs spyod par byed de/_sred pa'i 'ching ba rnams kyis shin tu dam par bcings nas sngon gyi mtha' dang phyi ma'i mtha' rnams su kun tu rgyug par byed kyang /_'di dag gis lam dam pa tshol bar byed pa yang ma yin no/_/de ltar lha rnams la yang 'chi 'pho ba'i 
[\[52a.5\]]sdug bsngal rnams la nye bar dmigs nas snying rje skyed par byed do/_/de bzhin du mi rnams la yang snying rje ste/_rnam pa sna tshogs pa'i lam gyi 'bras bur skyes pa rnams dman pa dang bar ma dang khyad par du 'phags pa'i bde ba dang sdug bsngal gyi 'bras bu dag nye bar longs 
[\[52a.6\]]spyod par byed pa rnams dman pa dang bar ma dang khyad par du 'phags pa'i las la nye bar zhugs pa rnams spyod pa dang rab tu rgyu bar sna tshogs pa dang bsam pa dang mos pa sna tshogs pa dang dbul bas gzir ba rnams/_skyabs med pa rnams gzhan gyis zil gyis mnan pas shin 
[\[52a.7\]]tu yang gzir bar gyur pa rnams yongs su tshol ba'i sdug bsngal gyi mchog tu yongs su longs spyod par byed pa'i mi'i 'jig rten de mngon par mthong nas snying rje skyed par byed do/_/'di yang mchog tu dga' bar gyur pa dang mya ngan las 'das pa'i thar bar 'gyur ba'i chos yin 
[\[52b\]]
[\[52b.1\]]no/_/de la de ltar 'gro ba lnga'i sems can rnams la sdug bsngal lnga nye bar dmigs pas na/_theg pa chen po la kun nas rab tu gnas pa gang yin pa'i dge sbyong ngam bram ze dag gis kyang snying rje skyed par byed pa rnams ni thams cad du yang bde legs su gyur pa'i mya ngan las 'das 
[\[52b.2\]]pa 'thob par 'gyur ro/_/de nas de'i dus 'dir rma bya'i rgyal po des 'khor ba 'jig gi tshigs su bcad pa'i dbyangs brjod pa/_ji ltar/_kwa ye theg chen la rtag tu/_/gang gi sems ni legs gnas pa/_/de yi snying rje rjes 'brel ba/_/ma la bu ni ji bzhin no/_/
[\[52b.3\]]gang gis sems kyang myong min pa'i/_/snying rje yis ni rnam brgyan pa/_/de yi grogs por 'jig rten 'dir/_/'gyur ro snyan pas kun tu khyab/_/snying rjes brlan dang skyon dang bral/_/dbang po legs par gtad pa dang /_/yang dag lta ba rab ldan pa'i/_/
[\[52b.4\]]shin tu mya ngan 'das mi ring /_/gang zhig snying rjes rnam brgyan dang /_/mi yi 'jig rten na de lha/_/snying rje yis ni gang dbul ba/_/de ni shin tu dbul por 'dod/_/gang yang bsam pa 'jam pa ni/_/mi [{]bzangs [,]bzang [}]gser dang 'dra ba yin/_/snying rje rin 
[\[52b.5\]]po che 'di ni/_/gang dag yid la 'jug gyur pa/_/sems can gang yang rtag brtson ldan/_/rtag tu chos la gzhol gyur pa/_/de dag snying rje'i sgron ma yis/_/snying ni legs par rab gsal bya/_/gang dag dam chos chu bo ni/_/nyin mtshan med par ldog 
[\[52b.6\]]pa med/_/de dag gnas skabs thams cad du/_/snying rjes mngon par dga' ba'i yid/_/snying rjes bsil bar gyur pa yin/_/sems can kun la phan dga' bas/_/bde ba dpe med longs spyad nas/_/phyi nas mya ngan 'das par 'gro/_/snying rje thub pas 
[\[52b.7\]]bsngags pa yin/_/snying rje dri med snying po yin/_/snying rje skyon rnams 'joms pa po/_/snying rje zad pa med pa'i gter/_/yon tan rgyan rnams kyi yang mchog_/skyon rnams thams cad rnam 'joms so/_/snying rjes brlan phyir thub rnams kyis/_/go 'phang bla na 
[\[53a\]]
[\[53a.1\]]med par 'gro/_/snying rje'i bzhon ma gang la yod/_/de ni mchog gi 'o ma ldan/_/khro bas sreg dang mi ldan par/_/snying la legs par rab tu 'jug_/theg chen rkyal pa la zhon pa'i/_/brtse ba'i snying rje legs gnas nas/_/skyon 
[\[53a.2\]]gsum rlabs ni shugs po che'i/_/srid pa'i rgya mtsho las sgrol byed/_/yon tan rgya chen rnams kyi gtso/_/nor ni ma yin pa yi rgyan/_/bzang po rnams kyis rtag brtse ba/_/'dir ni snying rjer brjod pa yin/_/de ltar des lha de dag rnams la chos ston par byed 
[\[53a.3\]]do/_/thog ma dang bar dang tha mar dge bar gyur pa dang /_thams cad du 'gal ba med pa dang rab tu bsngags pa dang shis pa dang lha rnams thams cad nye bar 'phel bar byed par 'gyur ro/_/gzhan yang bcom ldan 'das des bstan par gyur pa'i chos gzhan gang dag 
[\[53a.4\]]yin zhing /_/theg pa chen po la rab tu gnas pa'i byang chub sems dpa' sems dpa' chen po rnams chos gang dang yang dag par ldan pas skyes bu myur du bla na med pa yang dag par rdzogs pa'i byang chub tu mngon par rdzogs par sangs rgyas par 'gyur ba 'di yang gang dag zhe na/_
[\[53a.5\]]'di lta ste dul ba'o/_/dul ba'i chos kyang gang gi phyir yang bar gyur pa'i skyon rnams yongs su spangs pa dang yon tan rnams 'dzin par byed pa yin no/_/bsam pa 'jam po dang ldan pa'i skyes bu la yang dri ma rnams thams cad yongs su spangs pa'i mya ngan las 'das pa lag 
[\[53a.6\]]tu 'ong bar 'gyur ro/_/bsam pa 'jam po'i skyes bu yang gcig tu dge ba byed par gyur pa dang /_skye bo rnams thams cad yid ches par byed par 'gyur ro/_/snying rtsub par gyur pa'i skyes bu ni rdo rje dang rdo ba dang mtshungs pa mkhregs pa'i 'khon dam po rnams blo la bsdams 
[\[53a.7\]]pa dang kun nas ma bsdams par rgyu ba skye bo rnams thams cad dang mi 'thun par 'gyur ro/_/mi sdug pa dang yid du mi 'ong bar 'gyur te/_gang dang gang dag bzung bar gyur pa de/_de dag 'di'i snying las yongs su mi 'pho'o/_/gcig tu dga' bar mi 'gyur zhing /_
[\[53b\]]
[\[53b.1\]]bsam gtan gyis kun dga' ra ba na rgyu bar mi 'gyur ro/_/dam pa dang kun tu 'dre bar 'gro ba ma yin no/_/de la chos 'dul ba rnams legs par 'dod par mi byed de/_ji ltar gzhan gyi sa bon bzhin dang /_ji ltar bye ma rnams las 'bru mar mi 'byung ba bzhin 
[\[53b.2\]]du/_de ltar skyes bu khron ma'i rang bzhin can sems rtsub pa de la chos rnams de ltar mi 'byung ngo /_/ji ltar ba lang gi rwa las 'o ma dang zla ba dro ba dang mo gsham la bu dang nam mkha' la me tog yod pa ma yin no/_/de bzhin du khron ma'i rang bzhin can dang /_khro ba'i 
[\[53b.3\]]las can mchog tu g.yo dang ldan pa dang g.yo can gyi rigs su gyur pa/_blo gros dman pa/_bdag nyid ngal bar byed pa/_gzhan dag slu bar byed pa srid pa'i 'dam du bying ba mi dge ba rnams sten par byed pa/_dkon mchog gsum spangs par gyur pa/_theg pa chen 
[\[53b.4\]]po las kha phyir phyogs pa/_dmus long du gyur pa dam pa'i chos kyi nyi ma mig gis ma mthong ba/_mchog tu mya ngan byed par gyur pa'i skye ba dang rga ba dang 'chi ba dang mya ngan dang smre sngags 'don pa dang sdug bsngal ba dang yid mi bde ba'i dgon par 'khyams pa/_mtha' 
[\[53b.5\]]yas pa'i sdug bsngal rnams 'joms par byed pa'i bdud rtsi spangs pa'i skyes bu ngan pa sdug bsngal gyi chu bor bying bar gyur pa la ni/_mya ngan las 'das pa nyid yod par mi 'gyur ro/_/de ci'i phyir zhe na/_gang gi phyir 'dis mya ngan las 'das pa rtogs par 'gyur ba 
[\[53b.6\]]legs par 'thob par byed pa'i lam gyi rgyu la yang mi 'jug pa'i phyir ro/_/de'i phyir 'di bde ba'i skal ba can du mi 'gyur ro/_/gang yang 'dul ba dang ldan par gyur pa 'jam po'i yid can de dag rnams thams cad ni mya ngan las 'das pa 'thob pa'i skal ba can du 
[\[53b.7\]]gyur pa rnams ni de dag yin no/_/dper na til las ni til mar ro/_/nyi ma las ni 'od zer ro/_/zla ba las ni bsil ba'o/_/me las ni dro ba'o/_/sa gzhi ni brtan pa yin no/_/rgya mtsho las ni ha cang mi g.yo ba'i chu'o/_/btung chu ni bsil ba'o/_/
[\[54a\]]
[\[54a.1\]]'byung ba chen po bzhi po rnams ni blo kun tu gnas par 'gyur ba yin no/_/sems 'jam po rnams kyang de kho na bzhin du yin te/_sems las su rung ba dang dad pa dang ldan pa dang rab tu brtson pa dang ldan pa dang phyin ci ma log par ston par byed pa dang 
[\[54a.2\]]rgyu dang 'bras bu la dad pa dang ldan pa la ni mya ngan las 'das pa mdun nyid na gnas so/_/de nas dus der rma bya'i rgyal po des gtsug lag gi tshigs su bcad pa'i dbyangs kyis bsnyad pa/_ji ltar/_gang gi snying ni btul byas pa/_/zhu bar gyur pa'i gser 
[\[54a.3\]]bzhin no/_/de nas nges par phan dge ba'i/_/sdug bsngal las ni myur du 'gro/_/kun nas nyon mongs btul ba yis/_/gang gi sems ni snod du byas/_/de la bde legs skye 'gyur te/_/zhing rnang gi ni sA lu bzhin/_/sems kyi khyim gyi gter ldan pa/_/
[\[54a.4\]]lus can kun la de mi bzad/_/mi rnams g.yo sgyu chen po yis/_/dbul ba kun nas 'joms par byed/_/dbang po rno zhing zhi ba dang /_/rtag tu bsam gtan gyis gnas shing /_/yul rnams la yang bag dang ldan/_/sdug bsngal dag gis gnod pa'ang 
[\[54a.5\]]med/_/de ltar rma bya'i mnga' bdag des tshigs su bcad pa brjod pa la 'thab bral ba'i lha dang dga' ldan pa'i lha de dag rnams kyang ngoms pa med pas/_slar yang chos 'dul ba de nyid nyan par 'dod pas thal mo kha sbyar te/_dam pa'i chos la gus par 'gyur zhing /_
[\[54a.6\]]slar yang chos nyan par 'dod pas rab tu smras pa/_'phags pas bshad du gsol/_rma bya'i mnga' bdag gis bstan du gsol/_sems dpa' chen po bdag cag rnams slar nyid kyang gnyis kyis lhag pa'i chos kyi rnam grangs nyi shu pa 'di dag gang thos par gyur 
[\[54a.7\]]nas bdag cag rnams mchog tu bde legs rnams thob par 'gyur ba lags so/_/de nas rma bya'i mnga' bdag rnam par bkra ba de nyid slar nyid kyang lha de dag rnams nyid la chos kyi rnam grangs gnyis kyis lhag pa'i nyi shu pa de nyid 'chad par byed do/_/'di lta ste chos gzhan 
[\[54b\]]
[\[54b.1\]]'di yang theg pa chen po la legs par rab tu gnas pa'i dge sbyong ngam bram ze'am de dag dang 'dra ba rnams kyis kyang yid la bya'o/_/'di yang gang zhe na/_'di lta ste rab tu rten pa'o/_/rab tu rten pa zhes bya ba'i chos ni thams cad nas thams cad la mdzes so/_/de dang yang dag par 
[\[54b.2\]]ldan pa'i dge sbyong ngam bram ze'am de dag dang rang bzhin mtshungs par gyur pa gzhan rnams thams cad dang /_khyim pa'am rab tu byung ba'am gzhan dag kyang byis pa'am rgan po yang rung ste/_de dag dang yang dag par ldan par gyur cing /_des rab tu g.yogs pa 
[\[54b.3\]]rnams ni mdzes pa yin no/_/de dang mi ldan pa'i skyes bu rnams ni ce spyang dang khwa ta dang mtshungs pa rnam par gyur pa 'dra ba ma yin pa rnams yin no/_/re zhig rab tu rten pa 'di yang rab tu byung bas ji ltar bya zhe na/_re zhig dang po kho nar rab tu byung ba rnams kyis rab tu brten 
[\[54b.4\]]par bya'o/_/de ni rnam pa bdun te/_rnam pa bdun po 'di dag kyang gang zhe na/_'di lta ste yul gyi rjes su 'thun par gyur pa'i phyag dar khrod yul gang dang gang na ji lta bu'i gos dang khyim pa rnams gyon par byed pa de ched du bor bar gyur pa dang /_dur khrod na gnas pa de 
[\[54b.5\]]dag kyang rab tu byung bas blang bar bya'o/_/de'i phyir gang yang dri ma can dang hrul po dang sbom pa de dag blang bar bya'o/_/'di ni chos gos kyi rab kyi rten yin no/_/gzhan yang lta ba la rab tu rten pa ni mig rab tu lta bar byed pa rnam pa ji lta bu yin na/_'di na gang dge 
[\[54b.6\]]slong dag gnya' shing gang tsam du lam du lta bar byed pa dang /_sbyin pa po dang sbyin bdag rnams kyi khyim du rjes su zhugs pa na yang sa la lta bar byed do/_/de yang na sangs rgyas kyi sku gzugs la gcig tu dran pa nye bar gnas par byed do/_/dbang po gcig tu bsdams 
[\[54b.7\]]pa dang /_lus thams cad shin du legs par bsdams pa dang /_dbugs dbyung ba dang rngub pa bgrang bar gyur pas lus kyi dbang du byas nas kyang dran pa dang ldan pas rgyu bar byed kyi/_sbyin bdag gi khyim du rnam pa thams cad du yang nye bar mkho ba'i snod spyad rnams yongs 
[\[55a\]]
[\[55a.1\]]su spyad nas lta bar mi byed do/_/mig rig rig por mi byed cing bud med dag la rab tu rtog par mi byed do/_/byis pa la 'khyud par mi byed cing yang dang yang du rkang pa dag bskum par mi byed do/_/lag pa dag rnam par bskyod par mi byed do/_/stan 
[\[55a.2\]]las rab tu bskyod par mi byed pa dang /_lag pa la rang gi mgo bo byi byad mi byed la yang dang yang du chos gos dag bskyod par mi byed do/_/lag pas lag pa gnon par mi byed cing sor mo bskyod par mi byed do/_/'di ni rab tu rten pa gnyis pa yin te/_rnam pa 
[\[55a.3\]]de lta bu'i dge slong ni lta bar byed pa la rten pa rab yin no/_/gzhan yang rab tu rten pa gsum pa yod de/_dge slong sbyin pa po dang khyim bdag gi khyim du zhugs par gyur nas/_rkang pa gnyis bkrus la lag pa gtsang mar byas te lhung bzed byi dor bya'o/_/byi 
[\[55a.4\]]dor byas nas kyang dman zhing dman pa'i sems kyis stan la 'dug par bya'o/_/bsdad nas kyang gang yang rkang pa gnyis kyi bar tsam gyi mdun du lhung bzed kyi lcug kor la lhung bzed gzhag par bya'o/_/lag pa g.yas pas kyang lhung bzed bsrings la legs par 
[\[55a.5\]]bya ste/_bsod snyoms byin len bya'o/_/blangs nas kyang de'i rjes la sman bzhin du dang kham yang ha cang che bar mi bya'o/_/de yang kha ha cang gdangs nas khar gzhug par mi bya'o/_/sgra che bas bza' bar mi bya zhing mchu ha cang bskyod par mi bya'o/_/gsus pa'i sum 
[\[55a.6\]]cha tsam gyis chog shes par gyur par bya'o/_/gzhan dag gi lhung bzed la kun tu blta bar mi bya'o/_/zas gang la brkam chags bskyed par gyur pa de yang bza' bar mi bya'o/_/de zos pa gang gis bag med pa gzhan rnams byed par mi 'gyur ba rnams so/_/ston mo'i 
[\[55a.7\]]yul dang dus nges par rdzogs pa dang gang gis dbang po rab tu dang bar gyur pa dang /_shin tu mnyam par bzhag par gyur pa'i yid kyis chos bstan par bya ste/_blo mnyam par bzhag pas dang shin tu myur bar ma yin pa dang bul ba ma yin pa dang drang ba ma yin pa dang kyog po 
[\[55b\]]
[\[55b.1\]]ma yin pa dang ring ba ma yin pa dang yul dang dus mngon par bltas te/_sbyin bdag gi sems rjes su bsrungs par 'gyur bar bya'o/_/ji ltar 'di bag med pa rnams kyis 'jigs par mi 'gyur bar bya'o/_/'di ni rab tu rten pa gsum pa yin no/_/gal te yang 
[\[55b.2\]]zas thob par gyur pa 'dis cung zad cig mthong bar gyur pa grong ngam grong khyer ram tshong 'dus rnams la des de yid la mi bya'o/_/'dod par yang mi bya'o/_/de la sems spro ba bskyed par yang mi bya'o/_/sa mtshams rigs pa ma yin par kun tu go bar byed pa'i 
[\[55b.3\]]gnas mal rnams la brtags te 'dug par mi bya ba 'di nyid ni rab tu rten pa bzhi pa yin no/_/gzhan yang nges par chags pa med pa rab kyi rten yod de/_don rnams thams cad la lus dang srog gnyis la yang ltos pa med par gyur pa'o/_/yo byad dang snod 
[\[55b.4\]]spyad mang po rnams thogs shing khyer bar gyur pa ni dge slong ma yin pa dang /_kun tu rtsom pas yul ljongs rgyu ba la mngon par dga' ba ma yin pa'i dge slong du gyur pa dang /_gzhan gyi rtags dang cha byad 'dzin pa ma yin pa dang /_phe'u btab pa la ched cher byed pa ma 
[\[55b.5\]]yin pa dang /_khyim gcig tu rab tu 'jug pa la mngon par dga' bar gyur pa ma yin pa dang /_'di ni rab tu rten pa lnga pa yin no/_/gzhan yang nges par chags pa med pa'i rab tu rten pa yod pa ni shing dang rtswa dang sa gcod par gyur pa ma yin/_lham khra bo dang gos khra 
[\[55b.6\]]bo gyon par 'gyur ba ma yin/_shin tu tshul khrims 'chal pa rnams la yang gshe bar byed pa ma yin/_rgyal po'i bsod snyoms la ltos pa mchog tu byed pa ma yin/_kun tu rtsod pas gzir ba dang ldan pa'i dge slong la rjes su sten par byed pa ma yin pa 'di ni rab tu 
[\[55b.7\]]rten pa drug pa yin no/_/gzhan yang rab tu rten pa dag yod pa la ji ltar dge slong gang sems mnyam pa la rten pa de ni/_rab kyi rten de dang des rjes su bsten pas phan pa bzhin du gyur pa/_bdud kyi yul las 'bros pa la brtson pa la ched cher byed pa dang /_zhi ba dang /_
[\[56a\]]
[\[56a.1\]]dbang po dul ba rnams kyis rjes su sten par byed pa ni/_ri khrod dang ri'i phug dang bla gab med pa dag tu rgyu ba dang /_rtag tu yang stong pa nyid dang mtshan ma med pa dang smon pa med pa la gnas par gyur pa 'di ni rab tu rten pa bdun pa yin no/_/de ltar na 
[\[56a.2\]]dge slong gis rnam par 'joms pa dang /_'ching ba rnams thams cad las rnam par grol bar yang 'gyur ro/_/de nas de'i dus 'dir rma bya'i mnga' bdag gis tshigs su bcad pa gzhan dag bsnyad pa/_ji ltar/_ji bzhin rab tu rten spyod ldan/_/ye shes 
[\[56a.3\]]spyod yul rten pa'o/_/'khor ba'i skyon gyis 'jigs pa yi/_/rab tu byung ba 'bras bcas 'dod/_/bslab pa'i gzhi ni nyams med dang /_/sngon bde ba la yang spro med/_/phung po'i rgyun gyis 'jigs pa yi/_/nags su bsten pa 'bras dang ldan/_/ngag 
[\[56a.4\]]'jam pa dang zhi ba dang /_/mya ngan 'das la'ang kha phyogs pa/_/lus ni tshul khrims kyis brgyan pa'i/_/rab tu byung ba 'bras bcas 'dod/_/bdag gi dngos dang gzhan dngos la/_/gang gi blo ni rmongs med pa/_/las kyi rnam par smin pas min/_/lam 
[\[56a.5\]]dang lam min de bzhin nyid/_/bde dang sdug bsngal 'jigs pa dang /_/sgrib pa dang yang mi ldan la/_/khyim gyi zhags pa rnam grol bas/_/sdug bsngal nyid na gnas pa min/_/de ltar rab tu rten pa'i yon tan rnam pa du ma rnams su rma bya'i mnga' bdag 'dis 
[\[56a.6\]]lha de dag rnams la brjod de lha de dag rnams slar yang dad pa skyed par byed pa'i phyir ro/_/de'i tshe lha de dag rnams thams cad kyang chos 'dul ba rnam pa du mar brjod par gyur pa na mnyam par gzhag pa'i rna ba'i bug pas nyan par byed do/_/de nas gzhan yang rma bya'i mnga' 
[\[56a.7\]]bdag de spro ba ldog pa med par gyur pas slar yang chos de nyid ston par byed de/_'thab bral gyi lha de dag rnams dang kun tu lhags par gyur pa'i dga' ldan gyi lha de dag rnams la dam pa'i chos sgrogs pa la gus pas phyir yang rma bya'i bdag po de nyid kyis chos ston par byed 
[\[56b\]]
[\[56b.1\]]do/_/theg pa chen po la rab tu gnas pa'i dge sbyong ngam bram ze la yang ji ltar gces par bya bar gyur pa'i chos gzhan de yang gang zhe na/_'di lta ste/_las la dad pa dang ldan pa'o/_/las dang 'bras bu la dad pa dang ldan pa zhes bya ba'i chos ni chen por gyur pa yin 
[\[56b.2\]]no/_/gang yang dge sbyong ngam bram ze'am de dag dang mtshungs par gyur pa rnams kyang rung ste/_las dang 'bras bu la dad pa dang ldan par gyur pa'i yid can des ni lus kyi nyes pa spyod par byed pa na shes par byed de ji ltar/_lus kyi nyes par spyad pa 'di bsten cing 
[\[56b.3\]]bsgoms la lan mang du byas pas ni/_mi 'dod pa mi sdug pa yid du mi 'ong ba'i rnam par smin pa rnams bdag la 'byung bar 'gyur ba yin te/_dmyal ba dang [{]yi dgas [,]yi dwags [}]dang dud 'gro'i 'gro ba'i yul rnams la 'bras bu mi 'dod pa mi sdug pa yid du mi 'ong ba'i 
[\[56b.4\]]sdug bsngal rnams so sor myong bar 'gyur ta re/_de bzhin du rang nyid ngag gi nyes par spyod pa rnams spyod pa na yang 'di ltar yid la byed do/_/ji ltar bdag gi ngag gi nyes par spyod pa 'di nyid bsten cing bsgoms la lan mang du byas pas ni/_mi 'dod pa mi sdug pa 
[\[56b.5\]]yid du mi 'ong ba'i 'bras bu rnam par smin pa 'byung bar 'gyur te/_dmyal ba dang [{]yi dgas [,]yi dwags [}]dang dud 'gro'i 'gro ba rnams su mi dge ba'i las kyis skye ba rab tu myong bar 'gyur ro/_/de bzhin du yid kyis nyes par spyod pa yang byed pa dang bsten cing bsgoms la lan mang du byas 
[\[56b.6\]]par gyur pas ni/_mi sdug cing yid du mi 'ong la mi 'dod pa mi sdug pa yid du mi 'ong pa'i 'bras bu dmyal ba dang [{]yi dgas [,]yi dwags [}]dang dud 'gro'i yul rnams su 'byung bar 'gyur te/_dge sbyong ngam bram ze'am de dag dang mtshungs par gyur pa gzhan rnams sam/_gang yang 
[\[56b.7\]]de dag dang 'dra bar gyur pa rnams kyis gang sngon gyi dus na sdig pa'i las byas par gyur pa rnams dran par byas nas bshags par byed do/_/'gyod par yang byed do/_/sangs rgyas la rjes su sten par byed do/_/ji ltar bdag cag gi las kyi 'bras bu nyes par byas pa 
[\[57a\]]
[\[57a.1\]]rnams las grol bar 'gyur zhes/_de dag rnams ni yongs su 'dri ba'i rang bzhin can du 'gyur ro/_/de nas de rgan po shes nyen dang ldan pa dul ba la spro bar byas nas ltung ba 'di dag bshags par byed do/_/'di las langs pas de srid kyi sdig pa'i 
[\[57a.2\]]las rnams zad par 'gyur ro/_/de ltar re zhig gang sngon gyi dus na las byas par 'gyur ba dam pa ma yin pa'i las nye bar byas pa de dag phyis yang mi byed do/_/ldang bar la yang spyod par byed do/_/des mi dge ba'i las 'di dag thams cad nas thams cad du rab tu 
[\[57a.3\]]bral bar 'gyur ba'am/_de dag mgo smad par 'gyur ro/_/de bzhin du da ltar ba'i dus su nyes par byas pa'i las byas par gyur pa lus kyi dang ngag gi dang yid kyis kyang ste/_rnam pa gsum po sems yang mor yongs su 'jug pas gal te byas par gyur na yang /_
[\[57a.4\]]dus 'jug pa yun thung ngus de ma thag tu gang dag sems kyis yongs su btang nas bshags par byed do/_/'gyod pa skyed par byed cing phyis yang mi byed do/_/de de bzhin du rab tu 'gyod par byed par gyur pa yin na/_gang la las de'i phyi bzhin lta bar byed par mi 
[\[57a.5\]]'gyur/_sdig pa'i las rnams yod pa ma yin ldan pa ma yin no/_/de thams cad nas thams cad du med par 'gyur ba'am zad par byed pa'am nyams smod par yang 'gyur ro/_/ji ltar las kyi 'bras bu rnam par smin pa shes pa'i dge sbyong ngam bram ze'am gzhan 
[\[57a.6\]]yang de dang 'dra ba rnams dpyod par byed de/_ji ltar gal te bdag gis lus kyis nyes par spyod pa'am ngag gis nyes par spyod pa 'di dag rnams byas shing goms par byas par gyur na/_des bdag dmyal ba dang [{]yi dgas [,]yi dwags [}]dang dud 'gro'i 'gro ba'i yul rnams su 'bras bu 
[\[57a.7\]]rtsub po 'byung bar 'gyur bas na/_de mi dge ba'i las kyi 'bras bu ma skyes pa de rnams mi skye bar bya ba'i don du 'bad cing rtsol la brtson 'grus rtsom par byed do/_/de lta de ltar 'das pa'i dus kyi las kyi 'bras bu rnams la dad pa'i stobs dang ldan pa'i dge sbyong ngam bram ze 
[\[57b\]]
[\[57b.1\]]rnams kyis kyang rung ste/_de dag rnams kyi dmyal ba myong bar 'gyur ba'i las dus ring du kun tu myong bar gyur pa ches 'jigs par gyur pa'i tshor ba gang yin pa de yang dus thung ba dang shin tu zhan pa'i tshor bar gyur pa'am/_thams cad kyi thams cad du yang med par 'gyur 
[\[57b.2\]]ro/_/de de ltar gzhan yang spyod par byed/_'bad par byed/_brtson 'grus rtsom par byed pas ni gang de [{]yi dgas [,]yi dwags [}]su skye bar byed pa'i las ngan pa rnams dus ring du myong bar 'gyur ba dang /_bkres pa dang skom pa'i rang bzhin gyis ches drag pa yod pa de dag rnams 
[\[57b.3\]]dman par 'gyur ro/_/dus thung bar 'gyur ba'am thams cad kyi thams cad du yang med par 'gyur ro/_/de de bzhin du dge sbyong ngam bram ze rnams dang gang yang de dag dang 'dra bar las dang 'bras bu la dad pa dang ldan pa rnams gang yin pa rnams/_de dag 
[\[57b.4\]]gis dud 'gror skye bar 'gyur ba'i las ches 'jigs pa rnams byas pas/_de dag phan tshun du za bar byed pa dus ring bar myong bar 'gyur ba de dag rnams kyang shin tu chung ba dang /_phan tshun du za ba mi myong bar 'gyur ba dang /_dus thung ba dang thams cad nas 
[\[57b.5\]]thams cad du yang med par 'gyur ro/_/gang byas shing bsags la nges pa kho nar so sor myong bar 'gyur ba'i las kyi 'bras bu gang dang gang la 'phen par byed pa'i dmyal ba dang [{]yi dgas [,]yi dwags [}]dang dud 'gro'i 'gro ba'i lus rnams ni ma gtogs so/_/gzhan yang las kyi 
[\[57b.6\]]'bras bu de nyid la dad pa dang ldan pa yin te/_'di ltar las de ni shin tu rtogs par dka' ba dang mchog tu phra bar gyur pa'i las kyi 'bras bu rnams la dpyod par byed do/_/de la mi dge ba'i las rnam pa gsum po de dag byas par gyur pa rnams de so sor bshags par 
[\[57b.7\]]byed pa dang /_kha na ma tho ba de dag rnams rab tu spangs par byed pa de la/_gang kho na nges par myong bar 'gyur ba rnams las dud 'gro'i 'gro ba myong bar 'gyur ba de dag 'di ltar sems kyis legs par bsgoms shing yongs su dag pas de spong bar byed do/_/de la gang dmyal ba 
[\[58a\]]
[\[58a.1\]]myong bar 'gyur ba dang [{]yi dgas [,]yi dwags [}]dang dud 'gro'i 'gro ba myong bar 'gyur ba dang lan grangs gzhan la myong bar 'gyur ba rnams sems kyis rnam par 'gyod par byed pa dang /_gnyen po dkar po'i chos rnams kyis nye bar bcom pa'i dbang gis kyang rnam pa thams 
[\[58a.2\]]cad du mi 'gyur ba'am/_nyams smod par byed pa'am las de nyid kyis gang ches sdug bsngal ba'i dud 'gro'i skye gnas so sor rab tu myong bar 'gyur ba yang rung ste/_nyes par byas pa de bshags pa las langs pas sam/_chos shin tu dkar bar gyur pa'i legs par 
[\[58a.3\]]byas pa'i las rnams kyis kyang /_gang dud 'gror tshe ring por 'tshed par byed pa rnams nye bar bcom pas de tshe thung ngu dang sdug bsngal chung bar yongs su 'tshed pa'am thams cad du med par byed do/_/de la rgyu ba 'di dang mtshan ma 'di dag gis las dang 'bras bu la dad pa 
[\[58a.4\]]dang ldan pa nyid du bya'o/_/dge sbyong ngam bram ze'am de dag dang 'dra bar gyur pa gzhan rnams kyang rung ste/_gang yang las dang 'bras bu la dad pa dang ldan pa de ni/_chu klung gi ngos dang bcas nas tshad yod par 'khor ba na 'khor ba yin no/_/de ci'i phyir zhe na/_gang 
[\[58a.5\]]'gro ba lnga na dge ba dang mi dge ba'i las rnams kyis ma bskyed pa'i 'bras bur gyur pa gang yin pa'i skye ba ni cung zad cig kyang yod pa ma yin no/_/de'i phyir de kho na bzhin du skyes bu'i snying po ni gang las dang 'bras bu la dad pa dang ldan pa zhes bya ba yin te/_srog chags 
[\[58a.6\]]rnams ni thams cad kyang las rnams thams cad kyi 'bras bu'i bgo skal la spyod pa yin no/_/de'i phyir na bud med dam skyes pa rnams kyis kyang rung ste/_thams cad kyis kyang rab tu brtson pas nyin mo dang mtshan mor yang bdag nyid thams cad kyis las dang 'bras bu la dad pa'i 
[\[58a.7\]]stobs bskyed par bya'o/_/'dir re zhig 'khor ba'i srog chags rnams la de dag snying por gyur pa'o/_/chos gzhan yang dge sbyong ngam bram ze'am gzhan yang de dang rang bzhin mtshungs pa rnams kyis yid la bya'o/_/'di yang gang zhe na/_'di lta ste mi gnas pas nye bar 
[\[58b\]]
[\[58b.1\]]bcom pa nyid do/_/mi gnas pas nye bar bcom pa ni gang gi phyir dge sbyong ngam bram ze rnams gang dag yin yang rung ste/_de dag rnams ni blo gros dman pa rnams yin no/_/mi gnas pas nye bar bcom par gyur pa'i skyon des sems chags par byed do/_/mi gnas 
[\[58b.2\]]pa de nyid kyis kun tu 'khor bar byed de/_dge 'dun gyi kun dga' ra ba dang gtsug lag khang dang grong dang yul dang grong khyer dang gzhan dag tu yang rung ste/_rtag tu yang le lo can du 'gyur ro/_/de dang de nyid la dga' bar 'gyur ro/_/de zhi ba'i dgon pa rnams dang zhi ba'i 
[\[58b.3\]]gnas gzhan dag rnams su yang mngon par dga' bar mi 'gyur ro/_/legs par 'gro ba'i rang bzhin can ma yin te/_'gron lam du 'gro ba'i dbang du byas pa na yang de ni rab tu byung ba yang ma yin la khyim pa yang ma yin no/_/de thams cad du rigs mtshungs par 
[\[58b.4\]]'gyur ro/_/yul phyogs gcig po de nyid la gnas pas kyang dus 'da' bar byed do/_/de gang gi don du rab tu byung bar gyur pa'i bsam gtan gyis bde bar gnas par bya ba de nyid ni mi byed de/_kun tu gnas pa'i skyon gyis nye bar bcom pa'i phyir ro/_/gang yang mi 
[\[58b.5\]]tshugs pa'i skyon de rig par gyur nas dge sbyong ngam bram ze'am gzhan yang de dang rang bzhin 'dra ba dag la sbyin pa po dang sbyin bdag rnams kha drag par 'gyur ro/_/'di dang phrad pa'i don du thams cad du nye bar 'ong bar yang mi 'gyur ro/_/'di la gang sbyin pa po dang sbyin 
[\[58b.6\]]bdag rnams dbang du mi 'gyur bar dbang chen por 'gyur ro/_/'di dag gi tshig nyan par mi 'gyur zhing /_de gtso bor byas nas sbyin pa rnams gtong bar mi byed do/_/shin tu sems stobs yang bar gyur pa 'dug pa'i sa mi zin pas nye bar bcom pa rtag tu 'phrad 
[\[58b.7\]]par byed pa rtag tu zhabs 'bring byed pa yin no/_/de kun tu gnas pas nye bar bcom pa'i skyon gyis nye bar bcom par gyur pa la bzhad gad du byed do/_/khyim pa dag phan tshun du gleng brjod kyang byed de/_ji ltar dge sbyong ngam bram ze che ge mo zhes bya ba gar yang mi chags pas 
[\[59a\]]
[\[59a.1\]]nye bar bcom pas de dang de nyid la dga'o/_/dgon pa zhi ba rnams su ni ma yin gyi/_rtag tu tshol sog byed pa'i rang bzhin can rtag tu khyim pa rnams lta bar 'dod pa dang /_zhabs 'bring gi dngos por yang 'gro ba dang bran bzhin du khyim pa rnams kyi 
[\[59a.2\]]g.yog byed do/_/g.yog byed par gyur pas de dag gis kha nyen par byed do/_/de nyid kyis khyim pa kun chub par mi 'gyur la/_rab tu byung bar yang mi 'gyur te mi gnas pa'i skyon gyis nye bar bcom pa'i phyir ro/_/gang la yang skyon 'di dag rnams med pa de ni 
[\[59a.3\]]skye bo rnams thams cad kyis 'byor bar byed do/_/gang kun tu gnas pas nye bar bcom pa'i skyon gyis sbyin pa po dang sbyin bdag rnams kha mi drag par mi 'gyur ba ni 'ga' yang yod pa ma yin no/_/gnas pa med par kun tu lta bar byed pa'i skyon gyis yang mor 'gyur 
[\[59a.4\]]zhing /_dge sbyong dang bram ze gang 'ga' zhig kun tu gnas pas nye bar bcom par gyur pa rnams la ni/_ji srid du rnam pa de lta bu dang skyon gzhan dag rnams kyang 'byung bar 'gyur ro/_/de'i phyir dge sbyong dang bram ze rnams dang de dag dang mtshungs pa gzhan rnams kyis kyang 
[\[59a.5\]]gcig bya bar bya ste/_rtag tu chags pa med pa'i blo dang /_rtag tu gcig pu mngon par dga' ba dang /_shing drung pa dang /_dur khrod pa dang /_phug gi nang du bsam gtan byed pa dang /_ri khrod sten pa dang /_gcig tu rnam par rgyu bas gnas skabs thams cad du ji 
[\[59a.6\]]srid 'tsho ba'i bar du mi gnas pas nye bar bcom pa nyid yongs su spang bar bya'o/_/gcig pu zhig 'ga' zhig dang yang mngon par chags par mi bya'o/_/chags pa rnams thams cad yongs su spang bar bya'o/_/chags pa rnams thams cad yongs su spangs pa las thar 
[\[59a.7\]]pa thob par 'gyur ro/_/de ni mi gnas pas nye bar bcom pa yin no/_/de nas dus de'i tshe rma bya'i mnga' bdag des tshigs su bcad pa'i dbyangs kyis bsnyad pa/_ji ltar/_kun nas nyer bcom dge slong ni/_/mi rnams kyi ni bran bzhin mthong /_/rtswa bzhin du ni yang mor 
[\[59b\]]
[\[59b.1\]]'gyur/_/rang don las kyang nyams par 'gyur/_/gnas kyis nyer bcom dge slong ni/_/khyim pa ma yin nags gnas min/_/bsam gtan bsgom par bya ba la/_/yid ches nyid ni rab mi 'jug_/mi gnas nyer bcom dge slong ni/_/rtag tu tshol sog 
[\[59b.2\]]la brtson no/_/tshol sog la ni brel ba'i yid/_/tshe yang yongs su nyams par 'gyur/_/skad cig shin tu myur 'jug pa'i/_/gson pa go ba nyid ma yin/_/bde ba gzhan du longs spyad pa/_/gang byas pa ni rig pa'ang min/_/gnas kyis nye bar bcom dge 
[\[59b.3\]]slong /_/skye bo la lta ched cher byed/_/rtag tu sdig pas 'gro ba yin/_/des kyang ngan song gnas su 'gro/_/yid ni mngon par zhen pa med/_/chags pa med pa'i lus can rnams/_/chags pa kun las rnam grol ba/_/dge sbyong 'bras dang bcas par 'dod/_/
[\[59b.4\]]ri yi khrod dang shing gi drung /_/rtag tu bsam gtan gyis gnas pa/_/dge ba rab tu dad pa dang /_/ye shes skyon de yongs su spangs/_/chags pa kun las nges rnam grol/_/yul rnams kyis kyang bslus min pa'i/_/skam po'i shing la me bzhin du/_/dge slong de yis 
[\[59b.5\]]nyon mongs sreg_/gcig pu dga' bas dgar gyur pa'i/_/dge slong dbang po lnga bsdams pa/_/lus kyi mtshan nyid de nyid shes/_/mya ngan 'das pa rtogs par 'gyur/_/brtson 'grus ldan zhing dran dang ldan/_/rtag par skyon rnams rnam par spangs/_/'gying bag 
[\[59b.6\]]don gyi skyed tshal bzhin/_/mya ngan 'das pa lhag par 'gro/_/mya ngan 'das la rtag mngon dga'/_/srid gsum chu bos kyang 'jigs pa/_/kun gnas kyis ni ma bslus pa'i/_/dag pa'i bdag nyid dge slong yin/_/de ltar mi gnas pas nye bar bcom pa'i skyon rnams 
[\[59b.7\]]dang ldan pas dge slong gang dag shin tu yang so sor rgyug par byed do/_/de'i phyir gcig pu nyid snying por byed pa rnams kyis mi gnas par nye bar bcom pa dge sbyong rnams yongs su spang bar bya'o/_/khyim pa rnams kyis shin tu chung bar nye bar bcom pa rnams dang /_dge slong gnas 
[\[60a\]]
[\[60a.1\]]kyi nye bar bcom pa las re zhig khyim pa la yang skyon de dag rnams su 'gyur na/_khyim gyi gnas nas nges par byung ba'i dge slong la skyon rnams thams cad kyi skal ba can du 'gyur ba la lta smos kyang ci dgos/_'di lta ste/_brtan pas ni dge ba'i chos rnams 
[\[60a.2\]]thams cad 'thob par 'gyur ro/_/de'i phyir kun tu mi gnas pas nye bar bcom pa rab tu brtson pas kyang spang bar bya'o/_/gzhan yang dga' ldan pa de dag rnams dang 'thab bral ba'i lha de dag rnams la/_rma bya'i mnga' bdag des bcom ldan 'das de nyid kyi mdo 
[\[60a.3\]]'chad par byed pa la/_ji ltar chos gzhan yang 'dod pa sdug pa yid du 'ong ba mya ngan las 'das pa thob par 'gyur ba yod do/_/de yang gang zhe na/_'di lta ste/_brtan pa dang ldan pa'i dge slong rnams ni rigs kyi dge ba'i chos kyi khur khyer bar 'gyur ro/_/'jig rten 
[\[60a.4\]]pa rnams kyis shin tu yang rab tu bsngags par 'gyur ro/_/brtan pa ni 'jig rten pa dang 'jig rten las 'das pa'i lam rnams la yang rgyan du gyur pa yin no/_/skyon rnams thams cad las kyang rnam par 'grol lo/_/brtan pa skyon thams cad las nges par rnam 
[\[60a.5\]]par grol ba yang gang gi phyir 'di ni thog ma med pa'i dus nas rab tu 'jug pa'i skyon gyi dra ba rnam pa du ma rnams rab tu 'phro ba dam zhing shin tu brtan por sems kyi rjes su 'brel ba de dag rnams dus cung zad tsam dang /_brtson 'grus chung ngu dang ting nge 'dzin dang brtan pa 
[\[60a.6\]]yang cung zad tsam gyis gzhom par mi nus shing /_sems kyi sa gzhi la rnam par zhen nas gnas pa'i skyon gyi dra ba de dag rnams ni dge slong gis 'khor ba las 'grol bar byed pa'i brtan pa ma gtogs pa gzhan rnams kyis ni chod pa ma yin no/_/de dang yang 
[\[60a.7\]]dag par ldan pa'i rnal 'byor spyod pa rnams kyis ni rkyen rnams las nye bar skyes pa'i zhen pa mi dge ba rnams blo gros brtan po dag gis yongs su spong bar byed pa'i phyir ro/_/de la kun tu chags par yang mi byed de/_bdag nyid thams cad kyis kyang brtson 'grus brtan por 
[\[60b\]]
[\[60b.1\]]byas nas/_mi dge ba'i chos rnams kyi 'jigs pas 'jigs pa'i phyir yongs su spong bar byed do/_/'dod chags skyes par gyur na yang dge slong dag brtan pa'i blos mi sdug pa sgom par byed do/_/de de dang yang dag par ldan zhing dpung gnyen du gyur pas ni mun 
[\[60b.2\]]par gyur pa'i 'dod chags kyi rkyen gyis skye bar gyur pa'i mi dge ba'i sems rnams yongs su spong bar byed do/_/des kun tu 'khrid par mi 'gyur ro/_/de bzhin du zhe sdang dang lhan cig 'grogs par gyur pa'i sems skyes par gyur na yang des 'phrogs par mi 'gyur te/_
[\[60b.3\]]brtan pa dang ldan par gnas pa'i byams pa'i gnyen po grogs su gyur pa'i phyir ro/_/de bzhin du gti mug dang ldan pa'i sems kun tu skyes pa rnams la yang rten cing 'brel bar 'gyur ba'i gnyen pos sgrub par byed do/_/de nas dus 'dir rma bya'i mnga' bdag des 
[\[60b.4\]]tshigs su bcad pa brjod pa/_ji ltar/_kun gnas pas kyang gang chags pa/_/de ni sred pas rtag tu chags/_/sred pa'i 'ching las grol min rnams/_/'jig rten 'dir min pha rol min/_/de ltar rma bya'i mnga' bdag des dga' ldan gyi lha de dag dang 
[\[60b.5\]]'thab bral ba rtag tu gcig tu dga' ba rnams la kun tu gnas pa'i skyon rnam pa du ma ston par byed do/_/de nas lha de dag 'jig rten gnyis la phan pa'i chos de dag rnams rnam pa du mar nyan par gyur kyang rnam pa thams cad du ngoms pa med pas/_slar yang rma bya'i 
[\[60b.6\]]mnga' bdag la brjod pa/_ji ltar khyod kyis bdag cag la mchog tu ngo mtshar bar gyur pa mchog tu zab pa'i chos de dag rnams bstan pa gang yin pa ni thog ma dang bar dang tha mar dge ba mya ngan las 'das pa'i mthar thug pa rnam par rtog pa du mar 'khor ba la skyo bar 
[\[60b.7\]]byed pa'i lam gyi mchog de slar nyid kyang bdag cag rnams la rjes su brjod pa'i rim pas chos bstan du gsol/_bdag cag thams cad kyang sems rtse gcig pas mnyan par bgyi'o/_/rang dang gzhan la phan pa la rab tu zhugs pa'i chos kyi lam de dag rnams lha 
[\[61a\]]
[\[61a.1\]]de dag gi drung nas thos par gyur nas/_slar nyid kyang rma bya'i bdag po des lha de dag rnams thams cad nyid kyang sems rtse gcig tu gyur pas ji lta ba bzhin du chos nyan par byed pa'i lha de dag rnams kyi yid de dag kyang kun tu rtogs pas/_bdag 
[\[61a.2\]]gis phyir zhing nyid kyang ches rab tu rangs par gyur pa'i yid du gyur pas slar nyid kyang de dag rnams la bstan par bya'o/_/de nas phyir yang sems rtogs nas slar yang chos de nyid rnam pa du ma rnams su sgra dbyangs brtan zhing rgya che ba dang mchog tu snyan par gyur pa dang /_
[\[61a.3\]]gzhan la phan pa la rab tu zhugs pa'i snyan pas ston par byed de/_kye he lha dag gzhan yang theg pa chen po la rab tu gnas pa'i dge sbyong ngam bram ze'am de dag dang 'dra ba rnams kyis chos yid la bya zhing /_de la rab tu brtson pas kyang 'jigs par bya'o/_/'di yang 
[\[61a.4\]]gang zhe na/_'di lta ste/_grags pa ma yin pas 'jigs pa nyid do/_/grags pa ma yin pas 'jigs pa'i dge slong ni gcig tu nges pa'i blor 'gyur ro/_/de skyon 'di dag rnams grags pa ma yin pa la 'jigs pas spong bar byed de/_ji ltar rtsab hral can gyi 
[\[61a.5\]]bud med kyi skyon gyi dri ma phal che bar gyur pa'i khyim du 'jug par mi byed cing 'dre bar yang mi byed do/_/chang 'tshong dang lhan cig kun brjod par mi byed cing mi srun pa rnams dang ma yin no/_/rkun ma dang yang ma yin la sdig pa byed pa rnams dang ma yin no/_/rgod bag can 
[\[61a.6\]]dang ma yin zhing kun tu 'gyed pa rnams dang yang ma yin no/_/rtags gzhan pa rnams dang rtags gzhan pa la so sor 'brang ba rnams dang ma yin no/_/cho lo ba rnams dang ma yin zhing rtog mi rnams dang yang ma yin no/_/byis pa dang ma yin zhing bud med kyis 'tsho ba rnams dang 
[\[61a.7\]]yang ma yin no/_/rko trog can rnams dang ma yin zhing kha mi 'tsham pa rnams dang ma yin no/_/shin tu brkam chags can rnams dang ma yin zhing 'jal ba la sgyu byed pas slu ba rnams dang yang ma yin no/_/'jig rten pa rnams dang 'gal bar gyur pa'i tshong pa dang ma yin zhing chu klung 
[\[61b\]]
[\[61b.1\]]gi ngos la bcom nas sgrol ba rnams dang ma yin no/_/ma ning rnams dang ma yin zhing lam du'ang bud med dang gom pa gcig kyang lhan cig tu 'gro bar byed pa ma yin no/_/glang po che 'dul ba rnams dang ma yin no/_/mi 'dul ba rnams dang ma yin no/_/rta 'dul ba rnams 
[\[61b.2\]]dang ma yin no/_/med par smra ba rnams dang ma yin no/_/dkon mchog gsum la kha phyir phyogs pa rnams dang ma yin no/_/theg pa chen po la zhe sdang bar gyur pa rnams dang ma yin no/_/sdom pa ma yin pa la gnas pa rnams dang ma yin no/_/rigs ngan pa rnams dang 
[\[61b.3\]]ma yin te/_rnam pa de lta bu'i sdig pa'i las can rnams dang lhan cig tu dge slong gnas par mi byed do/_/de ci'i phyir zhe na/_lhan cig tu gnas pa'i byed pa gang gi phyir dge slong chud za bar 'gyur la/_de bzhin du 'jig rten pas kyang go bar 'gyur ro/_/ji ltar 'di'i 
[\[61b.4\]]dri ma can gyi las yin pa de kho na ltar dge slong la yang rtog par byed do/_/gang yang yid can rnams thams cad rnam pa ci lta bu dang lhan cig tu 'dre bar byed pa na/_de dag rnam pa de kho na bzhin du skye bo rnams kyis yang rtogs par 'gyur ro/_/de'i phyir grags pa ma yin 
[\[61b.5\]]pas 'jigs pa rnams kyis dri ma can gyi las can rnams dang lhan cig tu gom pa gcig kyang 'grogs par mi bya'o/_/de nas de'i dus 'dir rma bya'i mnga' bdag des bcom ldan 'das kyis gsungs pa'i tshigs su bcad pa brjod par byed pa/_ji ltar/_ma rnags rnag 
[\[61b.6\]]dang 'dre byed pa/_/rnag nyid nye bar skye bar 'gyur/_/de phyir rnag dang 'dre ma byed/_/rnag med bya bar 'os pa yin/_/skyes bu ci 'dra ba dag la/_/mtshungs par rten grogs rtag byas nas/_/dge dang gal te mi dge yang /_/de dang 'dre las de 'drar mthong /_/
[\[61b.7\]]skyes bu bde don gnyer kun gyis/_/dge ba kho na rjes su bstan/_/des 'dir bde ba 'thob 'gyur gyi/_/dge bas sdug bsngal byed pa min/_/kun 'dres yon tan skye bar mthong /_/'dre las skyon skye de bzhin te/_/yon tan skyon gyi mdor bsdus pa'i/_/mtshan nyid 
[\[62a\]]
[\[62a.1\]]'dir ni brjod pa yin/_/rtag tu bzang po dang 'grogs pa'i/_/dge slong snyan grags dang legs ldan/_/ngan pa dang ni 'grogs pa ni/_/skyes bu ngan par myur du 'gro/_/gang dag ngan pa rnam spong ba'i/_/de dag snying po rtag tu gyis/_/legs 
[\[62a.2\]]rtag lhan cig gnas pa dang /_/ma rungs pa yang spang bar gyis/_/de ltar rma bya'i bdag po 'dis lha de dag rnams la chos ston par byed do/_/grags pa ma yin pas 'jigs par gyur pa'i dge slong rnams kyang yon tan bdun dang yang dag par ldan par 'gyur ba 
[\[62a.3\]]la/_'di lta ste/_sdig pa can gyi skye bo rnams la mi sten no/_/rnyed pa dang bkur sti rnams la mngon par dga' bar mi 'gyur ro/_/chog shes pa dang ldan pa rnams la sbyin pa po dang sbyin bdag rnams rab tu dang bar 'gyur ro/_/ri'i khrod rnams su sten par 'gyur 
[\[62a.4\]]ro/_/de dag ni dge legs kyi skal ba can du 'gyur ro/_/mang du kun brjod par mi 'gyur ro/_/grong du rgyu bar mi 'gyur zhing /_'thung ba dag gi khang par yang mi 'jug go/_/nyo ba dang 'tshong bar yang mi byed do/_/de de lta bu'i yon tan rnams dang yang dag 
[\[62a.5\]]par ldan pa legs par rgyu ba'i dge slong ni chud 'dza' bar mi 'gyur ro/_/skye bo'i tshogs mang po rnams kyang gus pa dang bcas par 'gyur ro/_/de'i phyir bag med pa'i rgyu'i rtse mo ni 'di yin te/_'di ltar dge slong grags pa ma yin pa rnams kyis 'jigs pa med pa'o/_/
[\[62a.6\]]gang yang dge slong grags pa ma yin nas 'jigs pa med pa de khyim pa rnams kyi drung na yang shin tu lhag pa yin te/_skyon rnams las de ci dga' bar spyod par byed pa dang /_ci rung bar smra ba dang ngo tsha med pa dang khrel med pa dang /_tshul khrims 'chal pa mang du byed par 
[\[62a.7\]]'gyur ro/_/de lus zhig par gyur nas ngan song log par ltung ba dmyal ba rnams su skye'o/_/grags pa ma yin pas 'jigs pa ni gcig pu rgyu bar 'gyur ba dang khyim rnams su sten par mi byed do/_/de dag ni rtag tu yang ri dang dgon par gnas par 'gyur zhing chog shes par 
[\[62b\]]
[\[62b.1\]]yang 'gyur ro/_/'dod pa dang brnab sems la sten par mi byed do/_/yul ljongs kyi skyon rnams thams cad spong bar byed do/_/kha na ma tho ba cung zad tsam la yang 'jigs par lta bar 'gyur ro/_/de ltar 'jig rten na grags pa ma yin pa rnams kyis 'jigs 
[\[62b.2\]]par gyur pa gang yin pa de ni dge slong yin no/_/de ni dge ba'i skal ba can yin no/_/gzhan yang theg pa chen po la rab tu gnas pa'i dge slong rnams la gces par gyur pa'i chos yod do/_/'di yang gang zhe na/_'di lta ste/_mngon par zhen pa med pa'o/_/mngon 
[\[62b.3\]]par zhen pa med pa zhes bya ba'i chos ni mchog tu dga' bar gyur pa yin no/_/'di ni dge slong dag mngon par zhen pa med pa ni dag pa dang 'ba' zhig pa dang kun tu chags pa med pa'i blo dang ldan pa dang /_gcig tu nges par rgyu ba dang blo legs par gnas par gyur pa dang /_
[\[62b.4\]]'tsho ba dag pa rnams mchog tu mya ngan dang bral bar 'gyur ba yin no/_/mchog tu rnal du phebs pa'i yid 'dzin pa yin no/_/de sdug bsngal bas zhum par mi 'gyur ro/_/khro ba dang 'khrug pa 'byung bar mi 'gyur ro/_/dga' ba ya ya bo'i gnas rnams la dga' bar 
[\[62b.5\]]yang mi 'gyur ro/_/'jigs pa'i gnas rnams la yang rnam par mi 'jigs so/_/gnyen bshes rnams la snying nye bar chags par gyur nas rang gi don rnams las yongs su nyams pa ma yin no/_/grong khyer pa rnams kyis bgad pa dang 'gying bag byas pa dang rtses 
[\[62b.6\]]pa dang yongs su spyad pa rnams la yang mngon par zhen par mi byed do/_/nye bar 'gro ba'i rang bzhin can ma yin no/_/grong nas grong dang grong khyer nas grong khyer dang /_tshong 'dus nas tshong 'dus rnams dang /_khyim nas khyim kun tu chags pa med pa'i blos gcig tu bde bar 
[\[62b.7\]]nyal ba dang rab tu sad par yang 'gyur ro/_/de'i blos mngon par chags pa med pa dang rnam par dag pa yin no/_/kun tu spyod pa rnam par dag pa de ni bdud dam sgra dang reg bya dang /_ro dang gzugs dang dri dang de dag gis kyang phrogs par mi 'gyur ro/_/rnyed pa dang bkur 
[\[63a\]]
[\[63a.1\]]sti rnams la mngon par dga' bar mi 'gyur ro/_/des thob pa rnams sam gzhan yang ji ltar skyes pa'i yid kyi rnam par rtog pa rnams 'joms par byed do/_/yongs su spong bar byed do/_/mi dge ba'i rnam par rtog pa de dag mi skye bar bya ba'i don 
[\[63a.2\]]du rab tu 'bad par byed cing brtson 'grus rtsom par byed do/_/ji ltar lam 'di dag bskyed pas ni mi dge ba yid la byed pa'i rnam par rtog pa de rnams ji ltar phyi nas yang bdag gi sems rnam par dkrug pa'i ngo bor mi byed pa de ltar bdag gis gzhom par bya'o zhes de re 
[\[63a.3\]]zhig rnam par rtog pa'i rkyen gyis skyes pa'i mi dge ba gcig po de nyid mi skyed par bya ba'i don du 'bad rtsol brtson 'grus rtsom par byed pa yin na/_mngon par zhen pa'i chos rags par gyur pa 'jig rten pa rnams mi byed pa la lta ci smos/_gang dag rnal 'byor spyod par gyur 
[\[63a.4\]]pa rnams kyis chos gsum po 'di dag ni bya ba yin no/_/gsum gang zhe na 'di lta ste/_sems kyi rgyun rab tu sun 'byin par byed pa skyes par gyur pa'i mi dge ba'i chos rnams rnam pa thams cad du mi skye bar bya ba'i don du dang /_ma skyes pa rnams mi bskyed par bya ba'i don 
[\[63a.5\]]du dang /_de bzhin du 'das pa'i chos mi dge ba rnams dran par byas la rab tu brtson par bya ste/_dge slong yid shin tu mnyam par bzhag pa dang spyod pa rnam par dag pa rnams dang rnam pa thams cad du blo mngon par zhen pa med pa rnams dang /_rnam par dag par spyod par byed pa 
[\[63a.6\]]rnams dang /_gcig tu sred pa zad par 'dod pa rnams dang /_'dod chags dang bral bar 'dod pa rnams dang /_bde ba 'dod pa rnams kyis kyang mngon par zhen pa med pa'i blo bskyed par bya'o/_/yang dge slong gang dag blo mngon par chags pa med par gyur pa rnams ni/_
[\[63a.7\]]mchog tu bde ba dang ldan pa ches bde ba'i go 'phang 'thob pa yin no/_/de nas dus 'dir rma bya'i mnga' bdag des 'khor ba 'jig gis gsungs pa'i tshigs su bcad pa brjod pa/_ji ltar/_rtag par kun tu chags med blo/_/bsam gtan gyis ni rtag tu gnas/_/yid ni rtag 
[\[63b\]]
[\[63b.1\]]tu rnam par dag_/rtse gcig yid la mngon par dga'/_/sems gang shin tu rtse gcig pa/_/de ni skyon gyis 'ching ba med/_/skyon bcas 'jigs las nges grol ba/_/'di la rang bzhin gnas zhes brjod/_/rtse gcig la ni mngon dga'i sems/_/rnam rtog 
[\[63b.2\]]nyid kyis sgrub pa min/_/rnam par rtog las rnam grol de/_/mdzes par rang bzhin gnas par 'gyur/_/gang gi sems ni rtag tu zhi/_/rgyun du mya ngan 'das mngon dga'/_/de ni mi dge'i rgyu rnams kyi/_/dbang skyes skyon ni 'gyur ma yin/_/gang yang bsam 
[\[63b.3\]]gtan gyis byas bde/_/gang yang ting 'dzin las skyes bde/_/de kun rtse gcig blo yi ni/_/rtag tu lus can rnams la 'gyur/_/rtse gcig dga' ba'i sdom brtson gyi/_/bde gang snying la skye ba ni/_/de 'dir bde bar rnam shes kyis/_/'jig rten pa yi bden 
[\[63b.4\]]min 'dod/_/rtse gcig sems la mngon par dga'/_/rnam par dag pa byas nyid de/_/skyon dri las ni rnam grol ba'i/_/des ni zhi ba rtogs par 'gyur/_/rtag tu yid ni gcig tu nges/_/dbang po lnga rnams kun tu bsdus/_/sred pa'i mes sreg mi bzad pa/_/
[\[63b.5\]]blo yi ye shes chu yis 'joms/_/sred pa dang ni ldan min te/_/rnam par dag pa'i bde 'dod pa/_/zad med 'grib pa med nyid kyi/_/go 'phang mdun na gnas dang 'dra/_/rnam par rtog pa gya gyu'i sems/_/gang dang gang la skye 'gyur ba/_/gcig la dmigs pa dang 
[\[63b.6\]]ldan pa'i/_/ting 'dzin de yis 'dzin par byed/_/de phyir chos de dag gi mchog_/mya ngan 'das grong 'gro ba yi/_/gang ni rtse gcig yid byas la/_/bdud kyi sgrub byed gzhom par gyis/_/rab brtan ye shes 'od zer gyis/_/yid kyi rta ni btul bzung nas/_/mya 
[\[63b.7\]]ngan nyon mongs bcom pa yi/_/mchog gi gnas su 'gror 'gyur te/_/snying po de ni brtan rnams kyis/_/rnal 'byor mchog tu 'gro rnams kyis/_/rtse gcig yid ni gang byas pas/_/go 'phang 'pho ba med par 'gro/_/de ltar rma bya'i bdag po des rnam pa du mar chos ston 
[\[64a\]]
[\[64a.1\]]par byed pa ni lha de dag rnams la bde ba'i don du dang phan par bya ba'i don du yin no/_/de nas rma bya rnams kyi mnga' bdag des 'thab bral ba de dang dga' ldan pa de dag rnams la slar yang chos de nyid ston par byed de/_ma skyes pa na dga' bar byed pa dge ba dang mya ngan 
[\[64a.2\]]las 'das par 'gro ba'o/_/yang chos gzhan yang ston par byed de/_kye he lha dag ji ltar chos gzhan dag nyon dang ji ltar dge ba'i chos rnams thams cad kyi nying khu ni 'di yin te/_'di ltar gcig pu dga' ba'o/_/dge slong gcig pu la dga' ba yang shin tu kun nas 
[\[64a.3\]]bsdams par rgyu ba dang /_shin tu kun nas bsdams par spyod pa dang /_legs par bsdams pas rnam par gnas pa dang mchog tu zhi ba dang mchog tu gtsang bar 'gyur ro/_/'di lta ste/_gcig pu dga' bas mngon par dga' ba'i dge slong rnams ni/_gcig tu kun nas 
[\[64a.4\]]bsdams par legs par spyod pa dang /_zhi ba dul ba shin tu brtan pas gcig pu dga' bas dga' ba rnams ni thams cad du dga' bar 'gyur te/_zhi ba'i gnas su gyur pa'i ri khrod dag dang ri'i phug dang dur khrod dang sog ma'i phung po rnams dang thams cad la yang mtshungs 
[\[64a.5\]]par blo kun nas bsdams par 'gyur ro/_/gcig pu rnam par rgyu ba gcig pu dga' ba'i dge slong la yang chos bdun gces par byed par 'gyur ba yin te/_gang zhe na/_'di lta ste/_rtag tu yid rab tu bde bar 'gyur ro/_/rtag tu yang sems rab tu dang bar 'gyur ro/_/
[\[64a.6\]]'jig rten pa rnams kyis kyang 'di mnyan par byed cing /_lha dag gis kyang 'di mngon par srung bar byed do/_/dri ma rnams dang yang yongs su bral bar 'gyur ro/_/dge ba'i chos rnams kyang mngon par 'phel lo/_/de'i sems shin tu mnyam par bzhag pa'i mchog tu 
[\[64a.7\]]'gyur zhing /_rab tu dang ba'i lus dang ngag dang yid kyi las kyi mtha' rnams kyis thar pa'i lam mngon sum du byed par 'gyur ro/_/dri ma rnams kyang 'dis ring du byed par 'gyur ro/_/tha mar yang 'di'i dkar po'i chos rnams kyi tha snyad kyis 'jig rten pa rnams dang lhan cig tu 
[\[64b\]]
[\[64b.1\]]mngon par dga' bar 'gyur ro/_/rnam pa du ma rnams su thog ma med pa'i dus nas mang du rab tu 'jug pa'i nyon mongs pa'i dgra rnams kun nas 'joms par byed do/_/de'i phyir gcig pu mngon par dga' ba'i dge slong ni shin tu legs par bsdams pas rgyu ba dang /_nyon mongs 
[\[64b.2\]]pa rnams kyis 'jigs pas kha na ma tho ba phra rab tsam rnams la yang 'jigs par lta ba dang /_rtag tu brtson pa dang ldan pa dang /_nges par grol ba dang kun tu spyod pa rnams shin tu dri ma med pa dang rab tu zhi ba la dga' bar 'gyur ro/_/de nas dus de'i tshe rma bya'i mnga' bdag des 
[\[64b.3\]]lha rnams la phan par bya ba'i don du tshigs su bcad pa brjod pa/_ji ltar/_mi bzad pa dang g.yo dang drag_/bzod par dka' dang stobs po che/_/brtan gang sems las nges rgyal ba/_/'jig rten pa de bde ldan 'dod/_/gang gis 'jig rten 'di sreg pa'i/_/
[\[64b.4\]]skyon ni rnam pa gsum po spongs/_/me de rnams ni ye shes chus/_/zhi bar byas pas bde bar 'gyur/_/gang dag chos ni mi 'dod pa'i/_/mi de rnams ni mi ma yin/_/grong khyer mya ngan 'das 'gro ba'i/_/de nyid lam la gnas pa min/_/chen por gyur pa'i bde legs 
[\[64b.5\]]gnas/_/mi yis gang phyir thob par 'gyur/_/theg chen rkyal pa la zhon pas/_/srid pa'i mtsho las sgrol bar 'gyur/_/glog dang zo chun rgyun mo 'dra/_/dri za'i grong khyer dang mtshungs par/_/shin tu sdug pa rtag myur ba/_/lus can kun gyi gson pa yin/_/lus zhes 
[\[64b.6\]]bya ba'i myu gu ni/_/rtag tu skad cig 'jig pa yin/_/shin tu g.yo zhing snying po med/_/rga shi 'jigs pa chen po yis/_/nad kyis grong khyer 'di dag rnams/_/mya ngan khor yug chen po ste/_/dge mi dge yi zhing la yang /_/lus su mngon par brjod pa yin/_/sbyin dang 
[\[64b.7\]]tshul khrims yid kyis gang /_/rtag tu lus ni rnam brgyan pa/_/sems can de ni snying po gcig_/lus ni 'bras bu dang bcas 'dod/_/gang la snying po bdun yod pa/_/sangs rgyas yin par de yongs bsgrags/_/brtson 'grus sbyin pa de bzhin khrims/_/ye shes byams pa 
[\[65a\]]
[\[65a.1\]]bzod dang dul/_/gang yang grangs med 'gyur ba yi/_/theg chen dang yang yang dag ldan/_/pha rol phyin drug las rgal ba'i/_/de ni sangs rgyas yin par bsgrags/_/'dod pa yongs su spong ba gang /_/de dag sa gsum snying po yin/_/'dod pa thams 
[\[65a.2\]]cad yongs btang bas/_/rtag tu bde zhes 'dir brjod do/_/'dod pa rnams la chags yod gang /_/de yi sdug bsngal 'di mdun gnas/_/de dag nyes dmigs shes byas la/_/de phyir de dag yongs su spongs/_/de ltar rma bya rnams kyi mnga' bdag des dga' ldan 
[\[65a.3\]]pa de dag rnams dang 'thab bral gyi lha de dag rnams la chos ston par byed do/_/gzhan yang rma bya'i mnga' bdag des lha de dag rnams la chos ston par byed de/_ji ltar chos gzhan yang theg pa chen po la rab tu gnas pa'i dge sbyong dang bram ze rnams la gces par gyur pa yod do/_/
[\[65a.4\]]'di dag kyang gang zhe na/_'di lta ste/_sems rnam par g.yeng ba med pa'o/_/sems rnam par mi g.yeng ba'i dge slong yang blo shin tu mnyam par bzhag pa dang /_gcig tu nges par rgyu bar byed pa dang rtag tu tshangs par spyod pa la mngon par dga' ba dang rtag tu brtson pa dang ldan 
[\[65a.5\]]par yang 'gyur ro/_/bde legs rnams thob par 'gyur ro/_/ngan song gi 'jigs pa rnams thams cad las kyang grol bar 'gyur ro/_/gcig pu dga' ba'i dge slong ni dbang po drug legs par bsdams pa dang yul rnams thams cad yongs su spangs pa dang /_'khor 
[\[65a.6\]]ba'i 'jigs pa rnams kyis skrag par gyur pas dge ba'i chos rnams thams cad yongs su spong bar mi byed pa dang /_mi dge ba rnams thams cad yongs su spong bar byed pa dang /_rtag pa nyid du yang bde bar rgyu bar 'gyur ro/_/gang dag gi blo rnam par g.yeng bar ma gyur pa rnams ni sgra 
[\[65a.7\]]dang /_reg bya dang /_ro dang /_gzugs dang /_dri rnams la rtag pa kho nar yang de'i sems mnyam par bzhag par 'gyur ro/_/de'i sems mnyam par bzhag pa'i phyir na dge ba'i chos rnams mngon par 'phel bar 'gyur ro/_/de dag rnams nyid la dga' bar 'gyur ro/_/'khor 
[\[65b\]]
[\[65b.1\]]ba la ni dga' bar 'gyur ba ma yin no/_/rtag tu brtson pa dang ldan par gyur pas/_ting nge 'dzin la mnyam par bzhag pa'i yid de la lam myur du skye bar 'gyur ro/_/rtag tu lam la sten par byed cing sgom par yang byed do/_/lan mang du byed do/_/de ni lam de dag bsten 
[\[65b.2\]]cing bsgoms la lan mang du byas par gyur pa las lam mngon du 'gyur ro/_/rtag par rgyun du yang lam de nyid sgom par byed pa yin no/_/de lam gyi rjes su rtogs pa'i blo sten par byed cing /_de sten par gyur pa las kyang kun tu sbyor ba rnams dang bral bar 'gyur ro/_/bag 
[\[65b.3\]]la nyal rnams ni 'dul bar 'gyur ro/_/'di'i kun tu sbyor ba gang dag dang yongs su bral bar gyur na/_'di lta ste/_rjes su chags pa'i kun tu sbyor ba dang /_khong khro ba'i kun tu sbyor ba dang /_ma rig pa'i kun tu sbyor ba dang /_nga rgyal gyi kun tu sbyor ba dang /_phrag dog gi 
[\[65b.4\]]kun tu sbyor ba dang /_ser sna'i kun tu sbyor ba ste/_de'i kun tu sbyor ba de dag rnams dang rab tu bral ba yin no/_/'di ni bag la nyal rnams gang dag rul bar gyur pa yin na/_'di lta ste/_'dod pa'i 'dod chags kyi bag la nyal ba dang /_khong khro ba'i bag la nyal dang /_
[\[65b.5\]]srid pa'i 'dod chags kyi bag la nyal dang /_ma rig pa'i bag la nyal dang /_nga rgyal gyi bag la nyal dang /_lta ba'i bag la nyal dang /_the tshom gyi bag la nyal dang rnams rul cing myags par 'gyur ro/_/de la 'gro ba rnams thams cad du brje bsor byed pa por gyur pa khams 
[\[65b.6\]]gsum gyis bsdus pa'i stobs po che de dag rnams ni/_rnam par g.yeng ba med pa'i sems kyis ni mi nus pa yin te/_mthong ba dang sgom pa'i lam dag gis so/_/de ltar na sems rtse gcig tu byed par gyur pa ni dge sbyong dang bram ze rnams la gces pa yin te/_gang gi phyir 
[\[65b.7\]]gal te na dge bar gyur pa rnams sam/_gal te na mi dge bar gyur pa rnams kyang rung ste/_chos thams cad ni sems kyi rtsa ba las yin pa'i phyir ro/_/de'i phyir srid pa'i 'jigs pa'i skyon 'di dag rnams kyis 'jigs pas de ltar rab tu brtson pas lam sten par byed pa rnams 
[\[66a\]]
[\[66a.1\]]thams cad kyis kyang rab tu 'bad pas sems rtse gcig tu bya'o/_/de ltar na nyon mongs pa rnams zad par bya bar nus pa yin gyi/_gzhan du na thog ma med pa'i dus nas 'jug pa'i nyon mongs pa'i tshogs gang yin pa rnams gzhom par nus pa yang ma yin 
[\[66a.2\]]no/_/de nas dus der rma bya'i mnga' bdag gis tshigs su bcad pa thams cad mkhyen pas gsungs pa 'chad pa/_ji ltar/_yid ni rtse gcig gyur pa yi/_/skyon gyis 'jigs pa'i rnal 'byor pa/_/yid nyid kyi ni pad ma bzhin/_/yid la zag med chos rnams skye/_/rtse 
[\[66a.3\]]gcig gyur pa'i yid kyis ni/_/dge ba'i lam ni sgom par byed/_/nyi ma shar bas mun bsal ltar/_/mi dge'i chos rnams 'joms par byed/_/gang gi yid ni rtse gcig pa/_/rtag tu zhi zhing mnyam bzhag pas/_/dug la bya khyung ji lta bar/_/skyon rnams la ni de 'jigs 
[\[66a.4\]]min/_/g.yo bar gyur pa'i sems 'di ni/_/rlung chen shugs dang 'dra ba yin/_/'dul mkhan ji bzhin 'dzin pa yis/_/ji ltar bar ni brtan pas 'dul/_/ye shes tshul khrims ting 'dzin gyis/_/skyon gyi nags ni gtan nas sreg_/rlung dang bcas pa gang gis ni/_/
[\[66a.5\]]nags skams pa la me bzhin no/_/de phyir shes pa rtag tu sten/_/mi shes pa yang yongs su spongs/_/skye dang 'chi ba spangs pa yi/_/bla na med pa'i gnas su 'gro/_/sems gang rtse gcig 'gyur ba yi/_/de ni rab tu brtson par gyis/_/de ni dul ba'i dbang gyur pas/_/skyon 
[\[66a.6\]]skyed byed pa min par 'dod/_/rtag tu g.yo ba'i yul rnams ni/_/brtan par yongs su bsdus gyur na/_/lag na rten pa'i dug 'dra ba'i/_/chags sogs kyis ni gnod mi 'gyur/_/de phyir brtson dang brtan sogs pa'i/_/yon tan gyis ni yid myur khrid/_/sred chu lam 
[\[66a.7\]]gsum 'gro ba las/_/'gor ba med par rgal bar gyis/_/de ltar rma bya rnams kyi mnga' bdag des gcig tu spyod pa'i dga' ldan gyi lha de dag rnams dang 'thab bral ba de dag rnams la rnam pa du ma rnams su phan par gyur pa'i don du yang chos de dag ston par byed do/_/lha de dag 
[\[66b\]]
[\[66b.1\]]rnams kyang yid shin tu legs par bsdams pa dang /_yid shin tu mnyam par bzhag pas bde ba'i yul de dag rnams thams cad yongs su spangs nas chos de nyid kho na nyan par byed de/_'khor bas 'jigs par gyur pa de dag rnams kyi yid de dag rtogs nas/_slar nyid kyang 
[\[66b.2\]]chos de dag nyid ston par byed pa ni ji ltar 'dod pa sdug pa yid du 'ong ba/_bag med pa rnams thams cad kyi lcags kyu lta bur gyur pa'i chos gzhan yang theg pa chen po la legs par gnas pa rnams kyis yid la bya'o/_/'di dag kyang gang zhe na/_'di lta ste/_'chi ba rjes su dran 
[\[66b.3\]]pa'o/_/gang gi yid la 'chi ba rjes su dran pa yod par gyur zhing /_rtag tu yang bsten cing bsgoms la lan mang du byas par gyur na/_ji ltar sdug bsngal 'di dag ni lus can rnams thams cad la so sor mtshungs pa yin te/_phyir bzlog tu med pa skyes pa rnams thams cad la ni 
[\[66b.4\]]ci nas kyang 'byung bar 'gyur ba/_bden nges par 'byung ba rnams ni 'thun zhing yid du 'ong ba thams cad kyang tha dad du 'gyur ba med par 'gyur ba rnam par 'gyes pa rnam par bral ba rnam par bye bar 'gyur ba yin no/_/bdag cag ni 'jig rten 'di nas shi 'phos par gyur nas gzhan rnams 
[\[66b.5\]]su skye bar 'gyur ba yin la/_gal te shed na bde ba dang sdug bsngal rnams kun tu 'thob par 'gyur te/_las la zhon par gyur pa'i sems can de dag rnams rang gi las kyi 'bras bu rnams kyi lam gyi zas za bar byed pas dmyal ba dang [{]yi dgas [,]yi dwags [}]dang dud 'gro rnams su skye bar 'gyur ro/_/
[\[66b.6\]]'di ni skye ba dang 'chi ba'i dus byung bar gyur pa na 'ga' zhig la yang 'ga' zhig gi yang grogs med do/_/de la dge ba dang mi dge ba'i las de dag rnams gang gi phyir dus de ni grogs su gyur pa yin no/_/gang gi phyir legs par byas pa rnams kyis ni ma dang pha lta bur gyur pa 
[\[66b.7\]]yin no/_/nyes par byas pa rnams kyis ni dgra bo lta bur gyur pas dmyal ba dang [{]yi dgas [,]yi dwags [}]dang dud 'gro rnams su skye bar byed par 'gyur ro/_/de'i phyir legs par spyad pa rnams ni rtag tu gyis dang /_nyes par spyad pa rnams ni spang bar bya ba yin no/_/des 'chi ba rjes su dran 
[\[67a\]]
[\[67a.1\]]pa gang yin pa de de ltar bshad pa na/_de'i tshe na 'di'i yid skyo bar gyur pas yul rnams la thog rdungs su 'jug pa ma yin no/_/'dod chags dang zhe sdang dang gti mug rnams kyis kyang 'phrogs par mi 'gyur ro/_/bu dang chung ma dang rang gi skye bo rnams kyi don 
[\[67a.2\]]du mi dge ba'i las rnams mi byed do/_/'chi ba'i 'jigs pas skrag par gyur pa'i khyim pa rnams thams cad kyang yid rab tu zhi bar 'gyur na/_rab tu byung ba rnams lta smos kyang ci dgos/_rab tu byung ba yang 'chi ba rjes su dran par byed pa las brgya la zhig la yang tshul 
[\[67a.3\]]khrims 'chal bar mi 'gyur ro/_/yul rnams la dga' bar mi 'gyur ro/_/yul ljongs rnams su rgyu bar mi byed do/_/ljongs rnams rgyu bar byed pas kyang sems rnam par g.yeng bar byed pa yin pa dang /_'du 'dzi de dag rnams thams cad kyi rtsa bar gyur pa yang bud med kyi 'gro 
[\[67a.4\]]ba rnams yin pa dang /_thams cad kyi yang skye mched du gyur pa de ni dge slong 'dis spong bar byed do/_/'chi ba rjes su dran pa de ltar sems par byed do/_/ji ltar ljongs rgyu ba la mngon par dga' ba rnams yang dge ba'i chos rnams las 'ga' zhig kyang sems la med la/_'chi ba'i yul 
[\[67a.5\]]dang dus su yang de dag rnams thams cad bdag la phan pa ma yin pa dang bde ba ma yin par 'gyur ro/_/gang gi tshe bdag la grog ma pa dang khab la sogs pa'i rlung rnams kyis 'chi ba'i yul dang dus su rab tu 'debs par byed pa de'i tshe na bdag la skyabs sam skyob pa gang zhig 'byung bar 'gyur 
[\[67a.6\]]ba rang rang gi las kyi zhags pas kun tu bcings nas 'di nas 'jig rten pha rol tu 'khrid par byed pa na/_'di na ma'am pha'am spun zla'am rang gi skye bo'am grogs po dang gnyen bshes kyi tshan par gyur pa'i skyabs mchi ba'i yul dang dus byung bar gyur pa ni med do/_/des 'chi ba rjes su 
[\[67a.7\]]dran pa yang de ltar sgom par byed do/_/de'i tshe sbyin pa dang tshul khrims dang shes rab rnams la mngon par dga' bar 'gyur ro/_/de ltar legs par byed par gyur pa de rnams kyi dge ba'i las mngon par 'phel bar 'gyur ro/_/mi dge ba'i las rnams dang yongs su 'bral bar 'gyur ro/_/
[\[67b\]]
[\[67b.1\]]de las de dag rnams kyis lha dang mi rnams su bde ba la longs spyad nas phyi nas mya ngan las 'das pa thob par 'gyur ro/_/de'i phyir na yon tan de dag rnams go bar byas la bud med dam skyes pa'am/_khyim pa'am rab tu byung ba'am dge sbyong ngam bram ze rnams kyis kyang rtag 
[\[67b.2\]]par 'chi ba rjes su dran pa bsgom par gyis shig_/rjes su dran par gyur na ni 'chi bdag gi 'jigs pas 'jigs pa'i skyes bu ni mi dge ba'i las rnams thams cad mi byed do/_/yid kyis kyang sgom par byed pa la de bzhin du/_sems can thams cad 'chi bar 'gyur te/_lha 
[\[67b.3\]]dang mi dang dmyal ba dang [{]yi dgas [,]yi dwags [}]kyi yul dang dud 'gro rnams na yang gang dag 'chi bdag gi dbang du mi 'gro ba'i gnas de ni yod pa ma yin no/_/de de ltar sgom par byed pa na 'jig rten pha rol gyi 'jigs pas 'jigs pa'i sems sgra dang reg bya dang ro dang gzugs dang dri la rab tu rgyug 
[\[67b.4\]]par mi 'gyur ro/_/rtag pa dang brtan pa dang ther zug gi blor yang mi 'gyur ro/_/de mi rtag pa dang sdug bsngal ba dang stong pa nyid dang bdag med pa rnams kyi yang blor 'gyur ro/_/de gang gi tshe 'chi ba rjes su dran par gyur pa de la ni skyon rnams thams cad kyis gnod par mi 'gyur 
[\[67b.5\]]zhing /_rtag par rgyun mi 'chad par yang dge ba la sems par 'gyur ro/_/yid la byed pa rnams kyang mngon par 'phel bar 'gyur ro/_/'chi ba rjes su dran pa rtag par rgyun du bsten cing bsgoms la lan mang du byed par gyur pa de la ni yid la byed pa'i dmigs pa rtag tu skye bar 
[\[67b.6\]]'gyur ro/_/ji ltar 'og dang thad ka rnams na yang gang dag ma zhig pa dang /_ma lhung ba dang /_bye bar ma gyur pa dang /_rnam par 'gyur ba'i chos su ma gyur pa ni 'di na gnas yod pa ma yin te/_ri'i khrod dga' bar gyur pa brgya stong rnams las/_je thog mar ri thams cad kyi 
[\[67b.7\]]rgyal po ri rab lhun po yang bskal pa'i mes nye bar bcom nas med par 'gyur na/_e ma'o bdag gi lus gnas par 'gyur ram ci/_mtha' yas pa'i rgya mtsho chu klung rnams thams cad kyi bdag por gyur pa/_klu rnams thams cad kyi gnas dang lha ma yin rnams yang ste/_nyi ma bdun 
[\[68a\]]
[\[68a.1\]]gyis nges pa kho nar nye bar skams par 'gyur ba yin na/_bdag gi lus la lta smos kyang ci dgos mdor bsdu na 'dod pa'i khams dang /_gzugs kyi khams dang /_gzugs med pa'i khams dang khams gsum po de dag rnams thams cad kyang mi rtag pa 
[\[68a.2\]]dang mi brtan pa dang ther zug ma yin pa dang yongs su rnam par 'gyur ba'i chos can yin na/_bdag gi lus dang srog ni mi rtag pa dang mi brtan pa dang ther zug ma yin pa dang /_rnam par 'gyur ba'i chos can du 'byung bar 'gyur ba lta smos kyang ci dgos/_de gang gi tshe de ltar rtag 
[\[68a.3\]]par rgyun du shin tu mnyam par bzhag pa'i yid kyis gcig tu nges par dge ba yid la byed par gyur pa'i blos de dag sgom par byed pa de'i tshe 'di 'ga' zhig la yang mngon par zhen par mi 'gyur ro/_/kun tu chags pa med par gyur pa'i blos ni 'dod chags rnams 'ga' zhig gam 
[\[68a.4\]]zhe sdang gis kyang 'ching bar mi 'gyur ro/_/de'i 'dod chags dang zhe sdang dag rtag par rab tu bcom pas gti mug kyang med par 'gyur ro/_/de rnams skyon ma lus pa las grol bar gyur pas mchog tu 'chi ba med pa dang rga ba med pa dang zad pa med pa'i go 'phang thob par 'gyur ro/_/
[\[68a.5\]]de'i phyir na 'chi ba rjes su dran pa de dag la dmigs par bya'o/_/de'i phyir dran pa rnams thams cad kyi mchog tu gyur pa 'di ni/_'di lta ste/_'chi ba rjes su dran pa'o/_/gzhan yang 'chi ba rjes su dran pa sgom par byed pa rnams la yon tan gzhan yang yod do/_/dge sbyong ngam 
[\[68a.6\]]bram ze yang rung ste/_gang gi tshe de nyid sgom par byed pa de'i tshe/_lus po sdug bsngal gyi sgrom bu lta bur gyur pa la so sor rtog par byed do/_/ji ltar sdug bsngal rnams rig par gyur pa yin na/_ji ltar bdag gi lus 'di dag la lus ni nad rnams kyis dang 'chi bdag nye bar 'ongs 
[\[68a.7\]]pas kyang yid nye bar 'joms par 'gyur ro/_/'chi bdag gi zhags pa des bdag nyid kun du bcings par gyur pas ngas ci zhig byar yod/_/sbyin pa dang tshul khrims dang shes rab kyang bdag gis bsgom par ni mi nus so/_/de'i phyir na ji srid du 'chi bdag de yid la 'ongs par ma 
[\[68b\]]
[\[68b.1\]]gyur pa de srid du sbyin pa dang tshul khrims dang shes rab rnams bsgom par bya'o/_/sems can rnams thams cad kyi srog 'joms par byed pa po'i 'chi bdag ring po mi thogs par 'ong bar 'gyur ro/_/dge sbyong dang bram ze de dag gang kho na 'chi ba rjes su dran pa gcig tu sems la 
[\[68b.2\]]byed pa rnams la ni/_de las 'di'i yid la byed pa rnams 'bras bu yod pa dang mya ngan las 'da' ba'i mthar thug par yang 'gyur ro/_/gzhan yang rnam pa gzhan gyi sgo nas kyang 'chi ba de nyid rjes su dran par byed de/_gang zhe na 'di lta ste/_gzugs kyi phung po 'di ni stong pa nyid do/_/
[\[68b.3\]]lus 'di ni stong pa mi rtag pa'o/_/'dus byas kyi chos 'di dag rnams thams cad kyang mi rtag pa dang sdug bsngal ba dang stong pa dang bdag med pa yin te/_skad cig myur bar 'jug pas shin tu g.yo ba rab tu nyams par 'gyur ba'i chos can med pa chad pa stong pa snying po med pa zo 
[\[68b.4\]]chun 'khor ba dang dri za'i grong khyer dang 'dra bar gyur pa'o/_/kye ma ji ltar 'dus byas kyi chos 'di dag rnams thams cad pa de dag dang lus 'di dang srog kyang dbu ba dang chu'i chu bur dang 'dra bar snying po med pa dri za'i grong khyer dang 'dra ba yin no/_/gnas skabs rnams thams cad 
[\[68b.5\]]kyi thams cad du yang bdag 'chi bar 'gyur ba'i 'jigs pa'i gnas chen por de dag rnams 'byung ngo /_/de'i phyir na snying po blang bar gyis dang dge ba ni rnam pa gsum mo/_/mi dge ba yang rnam pa gsum nyid ni yongs su spang bar bya'o/_/de bzhin du yang 'chi ba rjes su dran par 
[\[68b.6\]]bya'o/_/de ni dge sbyong ngam bram ze rnams la gces par gyur pa yin no/_/rang gi sems la bsgoms pas yid la bya'o/_/de nas de'i dus 'dir rma bya'i mnga' bdag des tshigs su bcad pa brjod pa/_ji ltar/_gang gis 'jig rten 'dir 'joms pa'i/_/'jigs pa 
[\[68b.7\]]chen po'i dgra bo drug_/rga dang na dang 'chi bdag dang /_/'dod chags la sogs dri ma gsum/_/dge ba'i rdzas ni 'phrog pa yi/_/rkun ma yang ni yul lnga yin/_/dgra rnams grogs po'i gzugs kyis ni/_/srid pa'i ngam grog dag na rgyu/_/bag med pas ni gang ba'i 
[\[69a\]]
[\[69a.1\]]sems/_/yul rnams kyis ni 'phel bar byed/_/skyes bu myur du gzhom pa ni/_/dmyal dang [{]yi dgas [,]yi dwags [}]rigs rnams la/_/sdug bsngal la sogs bden pa yang /_/gang tshe shes pas rtogs pa yi/_/de tshe skyes bu bla med kyis/_/bde legs shis 
[\[69a.2\]]pa'i gnas thob 'gyur/_/skyon rnams rtsad nas gdon pa dang /_/yon tan spel la kun tu spyod/_/sdig pa'i grogs po mi bya zhing /_/le lo can kha phyir phyogs [(]gyis [,]kyis [)]/_/brtson 'grus brtsams shing dran dang ldan/_/dge sbyong shes rab dpung gnyen can/_/rga dang 'chi 
[\[69a.3\]]ba spangs pa yi/_/bla na med pa'i gnas su 'gro/_/dbang po dang ni dbang don yang /_/gang tshe de nyid kho na rig_/de tshe shes rab la brten nas/_/srid pa'i rgya mtsho las rgal lo/_/nga rgyal can dang le lo can/_/thams cad la ni rtag dogs can/_/khengs dang sdig blo can 
[\[69a.4\]]rnams ni/_/mkhas pas grogs po bya ba min/_/shin tu brtson ldan rang bzhin 'jam/_/chos la gnas dang skyon spangs pa/_/yang dag lta dang rtsab hral med/_/grogs por bsten gyis mdzes pa yin/_/sdig can grogs po'i snod ma yin/_/snod ni bla med skyes bu yin/_/
[\[69a.5\]]bla med snod du byas pa na/_/skyon rnams kyis ni 'jigs pa med/_/skad cig thang cig yud tsam dang /_/nyin dang mtshan mo de bzhin dus/_/'chi ba soms dang brtan pa rnams/_/de las bzlog thabs med pa yin/_/gang 'di 'chi ba 'byung ba ni/_/dran pa'i mchog tu rab 
[\[69a.6\]]tu bsngags/_/de bsten pa ni zhi ba'i mchog_/rnyog dang bral bar 'gro ba yin/_/'chi bdag 'jigs pa dran nas ni/_/skyon la ji ltar yid rgyug 'gyur/_/skyon med pas kyang dri ma rnams/_/thams cad rtag tu zhi bar 'gyur/_/bag yod go 'phang 'di mchog tu/_/
[\[69a.7\]]de bzhin gshegs pa rnams kyis gsungs/_/gang yang 'chi bdag rtag dran dang /_/mi dge rnams kyang spang bar gyis/_/zhes bya'o/_/de ltar rma bya rnams kyi mnga' bdag des dga' ldan gyi lha de dag rnams dang 'thab bral ba de dag rnams la chos ston par byed do/_/chos 
[\[69b\]]
[\[69b.1\]]gzhan yang theg pa chen po la rab tu gnas pa'i dge sbyong dang bram ze rnams la gces par gyur pa yod do/_/'di yang gang zhe na/_'di lta ste/_gzugs dang rigs dang btsan phyug gi rgyags pa dang kun tu bral bar byed pa'o/_/gzugs dang rigs dang btsan phyug gi 
[\[69b.2\]]rgyags pa la chags pas kyang byis pa rnams lus kyis nyes par spyad pa rnams spyod do/_/lus ji lta ba de bzhin du ngag dang yid kyis kyang spyod par byed do/_/rgyu de dang rkyen des kyang lus zhig par gyur nas ngan song log par ltung ba dmyal ba rnams su skye bar 'gyur ro/_/dud 
[\[69b.3\]]'gro'i skye gnas dang de bzhin du [{]yi dgas [,]yi dwags [}]kyi yul rnams la yang ste/_de dang de dag rnams la de'i skye ba brje bsor byed par gyur pa na/_rnam par rtog pa du mar sdug bsngal rnam pa mang po rnams skye bar 'gyur ba de dag rnams gang yin pa'i ming tsam yang shes par sla ba ma yin no/_/
[\[69b.4\]]de'i phyir skyon gyi 'jigs pa 'di dag rnams shes par gyis la gzugs dang rigs dang dbang phyug gi rgyags pa dang bral bar 'gyur zhing gyur pa gang yin pa de ni lus dang ngag dang yid kyi nyes par spyod par mi byed do/_/yang dag pa ji lta ba bzhin du gyur pas/_lta bar byed pa ni 
[\[69b.5\]]mi rtag pa dang sdug bsngal ba dang stong pa dang bdag med pa'i rnam pa rnams su dang /_gsog gsob snying po med pa dang mi gtsang ba rnams kyi snod du gyur pa skra dang /_spu dang /_sen mo dang /_so dang /_khrag dang /_pags pa'i tshogs la sogs par gyur pa rus pa'i 'khrul 'khor 
[\[69b.6\]]du ma dang /_rgyus pa dang /_zhag dang /_gcin dang /_rtug pa rnams kyis kun tu gang bar gyur pa'i bdag gi gzugs 'di dang por gtsang ba ma yin/_bar du ma yin/_/tha mar ma yin te/_las dang nyon mongs pa du ma rnams kyis kun tu skyes pa 'di ni snying por gyur pa ni cung zad 
[\[69b.7\]]kyang yod pa ma yin no/_/rtag pa yang ma yin zhing bdag dang bcas pa yang ma yin no/_/bdag 'chi bar gyur pa'i yul dang dus kun tu byung ba na lus 'di gom pa gang yang 'gro ba dang rjes su 'gro bar 'gyur ba yang ma yin no/_/dur khrod du yang mes sreg par byed pa 'byung bar 
[\[70a\]]
[\[70a.1\]]'gyur zhing /_kun tu drangs nas bya rgod dang 'ug pa dang ce spyang dang khwa ta la sogs pa rnams kyis kyang za bar byed par 'gyur gyis zhes de ltar sgom par byed pa'i skyes bu dam pa de'i gzugs dang btsan phyug gi rgyags pa gang yin pa 'di dag des thams cad nas 
[\[70a.2\]]thams cad du bral bar 'gyur ba'am mgo gnon par 'gyur ro/_/gzhan yang gang gi tshe ji lta nga ni bzang po'i rigs su skyes pa yin no zhes dge sbyong dang bram ze 'di dag rnams la rigs kyi rgyags pa skyes par gyur na/_de'i tshe gal te na gang kho na rigs yin pa yang dag pa ji 
[\[70a.3\]]lta ba kho na bzhin du so sor rtog par byed de/_don dam par na rigs ni yod pa ma yin gyi/_kun tu brtags pa 'ba' zhig tsam kho na la byis pa rnams kyis 'di dag tu go bar zad do/_/ji ltar rigs 'di dag rnams ni rigs med pa yin te rgyu med pa'i phyir ro/_/de bzhin du 
[\[70a.4\]]rus kyang med pa yin no/_/dge ba'i rgyu rnams kyis gzhan nyid kho na rigs yin no/_/gang dag zhe na/_'di lta ste/_gang la bden pa dang tshul khrims dang sbyin pa dang shes rab dang rab tu zhi ba dang dul ba'i yon tan rnams yin no/_/gang dag rigs ngan par gyur na yang 
[\[70a.5\]]chen po'i rigs su legs par skyes pa yin no/_/rgyu gang gi phyir yon tan rigs yin pa'i phyir dang skye ba ni rgyu mtshan ma yin pa'i phyir ro/_/de lta bas na dge sbyong ngam bram ze'am de'i rigs can gzhan dag rnams kyis kyang de ltar skye ba dang rigs dang btsan phyug gis rgyags 
[\[70a.6\]]par mi bya'o/_/gzhan yang de'i tshe na dge sbyong ngam bram ze'am de dag gi rigs can gzhan rnams kyis kyang gzugs gang yin pa de kho na yang dag pa ji lta bar rnam pa gzhan gyi sgo nas so sor rtog par byed do/_/ji ltar bdag gi gzugs 'di ni ji lta bu'i rnam par bdag byis pa 
[\[70a.7\]]phyis rgan na nyal bar gyur pa'i rnam pa de lta bu ni gog 'gros byed par gyur pa na ma yin la/_gog 'gros byed pa'i rnam pa de lta bu ni ji srid gtsug pud bzhag pa na ma yin te/_gtsug pud kyi de ltar ni ji srid du lang tsho la bab pa'i bdag gi gzugs 'byung bar mi 'gyur ro/_/
[\[70b\]]
[\[70b.1\]]bar ma'i na tshod kyi rnam pa ji lta bu'i rnam pa de lta bur ni bdag glo bur du 'chi ba'i dus ma yin no/_/rnam pa de lta bu'i ni yun ring ba ni 'chi ba na yang ma yin no/_/bdag gi gzugs 'di ror gyur nas sbrang ma la sogs pa dag gis za bar byed pa 'byung bar 'gyur ro/_/de las 
[\[70b.2\]]kun tu byung ba'i 'bu gzhan dag gis kyang za bar byed la de lta bu rnams 'byung bar 'gyur ro/_/rlung dang nyi ma dang char pas kyang thams cad nas thams cad du nyams par 'gyur bar 'byung ba yin no/_/de yang phyogs bcu rnams su cha shas tha dad par 'byung bar 'gyur ro/_/
[\[70b.3\]]gzhan dag rnams kyis bdag dur khrod du kun nas drangs shing lus 'di rnam pa du mar cha shas tha dad par byed par 'gyur ro/_/gzhan dag gis rus pa rnams drangs nas khyer bar byed do/_/gzhan dag gis ni mgo'i thod pa'o/_/gzhan dag gis ni mjing pa'i rus pa'o/_/
[\[70b.4\]]gzhan dag gis ni sna'i ste/_gzhan dag gis ni lag pa'i gru mo/_gzhan dag gis lus kyi dpung pa/_gzhan dag rnams kyis ni sor mo'i thur ma/_gzhan dag rnams kyis ni sen mo'o/_/gzhan dag rnams kyis ni rtsib logs/_gzhan dag rnams kyis ni rgyab kyi rus pa/_
[\[70b.5\]]gzhan dag gis ni an tong ba'i rus pa'o/_/gzhan dag gis ni brla/_gzhan dag gis ni rkang pa'i rus pa/_gzhan dag gis ni rkang pa'i sor mo rnams kyi tshogs so/_/de ltar bdag nyid kyi gzugs de yang dag pa ji lta bar so sor rtog par byed pa rnams ni gzugs kyis rgyags 
[\[70b.6\]]par mi 'gyur ro/_/ji ltar na btsan phyug gi rgyags pa rnams la yang dag pa ji lta ba nyid du lta bar byed pa dang /_shes par byed na med par 'gyur ba yin zhe na/_gang gi tshe skye dgu de dag rnams thams cad kyang yang dag pa ji lta ba bzhin du rtogs te/_ji ltar 'di dag rnams thams 
[\[70b.7\]]cad ni gzhan gyi dbang du gyur pa dang rang dbang med pa yin no/_/skye dgu rnams ni rnam pa du mar yang gzhan gyi dbang du gyur pa yin na/_de la ji ltar na 'di rang dbang can du 'gyur ba yin/_gzhan gyi dbang du gyur pa'i 'dus byas kyi chos 'di dag rnams ni gzhan gyi skye mched kyis rab 
[\[71a\]]
[\[71a.1\]]tu 'jug pa yin te/_rgyu dang rkyen rnams las kun tu byung ba yin no/_/ji ltar khang pa la yang rnam pa du ma rnams su bskor ba la sogs pa'i tshogs pa rnams phan tshun gyi dbang gis dang /_phan tshun la kun tu brten nas khang pa zhes bya ba'i tha snyad du 'gyur la/_
[\[71a.2\]]de bzhin du lus kyi tha snyad can gyi gzugs phung 'di yang pags pa dang /_sha dang /_rus pa dang /_tshil dag gi tshogs su gyur pa dbang phyug med pa byed pa po rnams dang /_rnam par bral ba'i gzugs phung la gzugs kyi tha snyad yin no/_/de la 'dir ji ltar dge sbyong ngam bram 
[\[71a.3\]]ze 'am gzhan yang de'i rigs can dag gis de ltar rjes su 'jal ba la brten nas gang dag gzugs yang dag pa ji lta bar rnam par phye ba 'di dag rnams ni gzugs dang rigs dang dbang phyug gi rgyags pa de thams cad dang rab tu bral bar 'gyur ba'am mgo smad par 'gyur ro/_/gzhan 
[\[71a.4\]]yang ji ltar bdag ni mngon par mtho ba'i rigs su skyes so zhes de ltar gang gi tshe 'di'i rigs kyis rgyags par gyur pa ni yang dag pa ji lta ba bzhin du mthong ba ma yin la/_phyi nas ni yang dag pa kho nar mthong ba yin te/_ji ltar rigs zhes bya ba ni kun tu brtags pa 'ba' zhig tsam 
[\[71a.5\]]kho na la mig med pa rnams kyis 'di dag yongs su rtogs par byed pa yin no/_/shes rab dang tshul khrims dang sbyin pa rnams ni mthong ba yin te/_de lta bu rnams ni rnam par dag pa'i rigs dang legs par ldan pa yin no/_/med pa la byis pa rnams kyis nga rgyal du byas pa 
[\[71a.6\]]'ba' zhig la 'di dag tu rtogs pa kho na yin no/_/dper na dge sbyong ngam bram ze'am de'i rigs can gzhan dag rnams kyang rung ste/_yang dag pa ji lta ba bzhin du de ltar rigs rnams rtogs pa ni/_de'i tshe 'di'i rigs kyi rgyags pa gang yin pa de dag rnams thams cad kyi 
[\[71a.7\]]thams cad du rab tu 'bral bar 'gyur ro/_/mgo smad par 'gyur/_de nas de'i tshe rma bya'i rgyal po des tshigs su bcad pa'i dbyangs kyis bsnyad pa/_ji ltar/_gzugs dang btsan phyug rigs rgyags pa/_/lus can gang la dmigs pa ni/_/de myos glang chen 
[\[71b\]]
[\[71b.1\]]smyon pa 'dra/_/rab tu ltung zhing mthong ba min/_/rgod pa'i skyes bu thams cad ni/_/bag med pas ni dbang po dkrugs/_/yang mor 'jig rten 'dir song nas/_/phyi mar ngan song dag tu 'tshed/_/gzugs dang dbang phyug rgyags pa yis/_/long ba'i mig 
[\[71b.2\]]gang sdig byed pa/_/de dag bde ba legs rnyed min/_/phyi mar ngan song rnams su mthong /_/gzugs dang dbang phyug rigs kyis dris/_/gang de de nyid skal ldan min/_/de nyid rtogs min byis pa rnams/_/srid pa'i mtsho las rgal mi 'gyur/_/gang yang rigs 
[\[71b.3\]]dang phun tshogs dang /_/gzhan yang bde bar 'dod pa gang /_/de dag thams cad mi rtag pas/_/de phyir 'di la blo ma gtod/_/shes rab tshul khrims nges bral ba'i/_/rigs ni mkhas pas bsngags pa min/_/gang dag shes rab dang tshul khrims/_/de ni chen 
[\[71b.4\]]po'i rigs la gnas/_/shes rab dang bral dbang phyug min/_/rigs min legs pa'i srol yang min/_/de phyir shes rab 'di rigs yin/_/shes rab dang bral rigs med yin/_/spyod pa dri med gang dag gi/_/tshul khrims bsil ba'i mtshe'u bzhin no/_/de ni 
[\[71b.5\]]chen po'i rigs su skye/_/dri ma can gzhan rigs min no/_/tshul khrims dka' thub bsam gtan sbyin/_/bden dang brtan dang pha rol gnon/_/rigs gang yang dag ldan pa de'i/_/chos gang rnam par spangs pa yi/_/skra bregs dge sbyong min par mthong /_/skye 
[\[71b.6\]]rigs nyid las bram ze min/_/shes rab tshul khrims rang bzhin gang /_/dge sbyong bram ze yang de yin/_/rga bas gzugs ni 'joms par byed/_/'chi bdag mi rnams srog mthar byed/_/rgud pas nor ni 'joms byed pas/_/rtag pa nyid du rnam par gnas/_/nad 
[\[71b.7\]]kyang nad med 'joms par ni/_/lus can rnams la rab tu 'jug_/mkhas pa'i skyes bus thams cad du/_/btsan phyug rgyags pas 'dir ma ltung /_/'khor ba'i nyer 'tshe go gyis la/_/skyes bu rgyags ldan ma byed cig_/de phyir 'dir ni sgrin po yis/_/gzugs 
[\[72a\]]
[\[72a.1\]]rgyags dbang phyug la ma lta/_/legs par spyad pas chos la spyod/_/de ltar sdug bsngal gyis mi 'joms/_/de ltar rma bya rnams kyi mnga' bdag 'dis lha de dag rnams la chos ston par byed do/_/chos gzhan yang dge sbyong dang bram ze theg pa chen 
[\[72a.2\]]po la yang dag par rab tu gnas pa rnams kyis bya bar bya'o/_/'di yang gang zhe na/_'di lta ste/_sems can thams cad la mnyam pa nyid do/_/sems can thams cad la mnyam pa nyid ces bya ba'i chos ni sems can du gyur pa rnams thams cad la ste/_dge sbyong dang 
[\[72a.3\]]bram ze de dang de'i rigs can gzhan dag rnams kyang mchog tu bde ba dang ldan par 'gyur ro/_/sems can rnams thams cad kyi 'thun par byed par yang 'gyur ro/_/lus zhig par gyur nas kyang shi ba'i 'og tu yang mtho ris kyi 'jig rten du skye'o/_/dge sbyong dang bram ze dag 
[\[72a.4\]]gis ji ltar na sems can rnams thams cad la mnyam pa nyid du bsgom par bya na/_gang yang dge sbyong dang bram ze dag kun tu rtsod par byed pa rnams yongs su spong bar byed do/_/gang 'ga' zhig dang yang kun tu rtsod par mi byed do/_/kun tu rtsod pa rnam par spangs pa de ni sems 
[\[72a.5\]]can rnams thams cad la yang yid mnyam pa nyid du 'gyur ro/_/de'i phyir re zhig dang po kho nar thams cad kyis gnas skabs thams cad du thams cad kyis kyang dge sbyong dang bram ze rnams kyis kun tu rtsod par byed pa rnams yongs su spang bar bya'o/_/de ltar na sems can rnams 
[\[72a.6\]]thams cad la yang mnyam pa nyid du 'gyur ro/_/yang gnyen po gzhan dag gis kyang dge sbyong dang bram ze rnams sems can thams cad la mnyam pa nyid kyi blor 'gyur ro/_/ji lta ba bzhin du sems can rnams thams cad kyi sdug bsngal la rtog par byed pa ni/_grogs po rnams la 
[\[72a.7\]]yang ji lta ba de kho na bzhin du grogs po ma yin pa rnams la yang ste/_'khor bar kun tu chud par gyur pa'i srog chags 'di rnams thams cad kyang skye ba'i rigs kyi chos rnams ni rigs kyi chos nyid kyis bral ba yin la/_de dag gi skye ba rnams bden pas ni rga ba dang /_nad dang /_
[\[72b\]]
[\[72b.1\]]'chi ba dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang ngal dub tu 'gyur ba yin no/_/grang ba dang /_tsha ba dang /_bkres pa dang /_skom pa dang /_gsod pa dang /_'chi ba dag gis skye ba yin no/_/mi sdug pa rnams dang 
[\[72b.2\]]phrad pa dang /_sdug pa dang bral ba'i sdug bsngal gyi khyad par rnams 'byung bar 'gyur ro/_/de de lta bu nyid du grogs po'i sdug bsngal rnams kyang la 'ur lta bar byed do/_/de kho na bzhin du grogs po ma yin pa yang ngo /_/de de ltar sgom par byed pa na dge sbyong ngam bram ze rnams 
[\[72b.3\]]kyang sems can thams cad la mnyam pa nyid kyi blor 'gyur ro/_/gzhan yang dge sbyong ngam bram ze dag gis 'di ltar sems par byed de/_kye ma sems can 'di dag rnams ni sdug bsngal shin tu gnems pa'i sdug bsngal myong bar 'gyur ro/_/de gang dag zhe na/_'di 
[\[72b.4\]]lta ste/_nad ces bya ba'o/_/sems can rnams thams cad ni nad kyis 'joms par 'gyur ro/_/de dag gi lus dang yid kyang nad kyis gzir bar gyur pa rnams shin tu sdug bsngal bar 'gyur ro/_/de ji lta ba bzhin du grogs po la sems par byed pa kho na bzhin 
[\[72b.5\]]du dgra bo rnams la yang sems par byed do/_/de de ltar mnyam pa nyid du gyur pa'i blos sems rab tu dang bar 'gyur ro/_/de'i sems rab tu dang bar gyur pa las brjod pa rnams kyang rab tu dang bar 'gyur ro/_/khrag kyang rab tu dang bas bzhin gyi mdog kyang rab tu 
[\[72b.6\]]dang ngo /_/de'i dbang po rnams thams cad kyang rtag par rgyun du kun nas rab tu dang bar 'gyur ro/_/'di ni de'i mthong ba'i chos kyi 'bras bu yin zhing /_skye bo rnams thams cad kyi yang 'dod pa sdug pa yid du 'ong bar 'gyur ro/_/de ltar yang sems can rnams thams 
[\[72b.7\]]cad la byams par gyur pa de ni lus zhig par gyur nas shi ba'i 'og tu mtho ris bde 'gro'i 'jig rten pa lha rnams su skye bar 'gyur ro/_/yang rnam pa gzhan gyis kyang dge sbyong ngam bram ze rnams sems can thams cad la blo mnyam pa nyid du 'gyur ba ni/_'di lta ste grogs po 
[\[73a\]]
[\[73a.1\]]rnams kyi la sems par byed cing de kho na bzhin du dgra bo rnams kyi la yang ste/_ji ltar srog chags 'di dag rnams thams cad ni 'chi ba'i chos can 'chi ba'i chos nyid las rnam par ma grol ba yin no/_/skye ba dang bcas par gyur pa 'di dag rnams thams cad 
[\[73a.2\]]kyang 'chi bar 'gyur ba yin no/_/rang rang gi las rnams kyis sems can 'di dag rnams dmyal ba dang [{]yi dgas [,]yi dwags [}]dang dud 'gror skye bas sems can 'di dag ni/_kye ma ring bar 'gyur ro/_/de de ltar sgom par byed pa dang sems can rnams thams cad la yang phan par 'dod pa 
[\[73a.3\]]de ni mchog tu khrag rab tu dang bar 'gyur ro/_/khrag rab tu dang bar gyur pas bzhin gyi mdog dang ngo /_/de'i bzhin gyi mdog rab tu dang bas blta na mdzes par 'gyur ro/_/des sems can rnams thams cad dga' bar 'gyur te mthong ba'i chos la yin no/_/rnam par smin 
[\[73a.4\]]pas ni lus zhig par gyur nas kyang mtho ris bde 'gro'i 'jig rten gyi lha rnams su skye bar 'gyur ro/_/de ltar yang dge slong rnams sems can thams cad la mnyam pa nyid kyi dbang du byas nas dge ba'i las chen po rnams byed par 'gyur ro/_/yang rim pa gzhan gyis kyang 
[\[73a.5\]]dge sbyong ngam bram ze'am gzhan yang de'i rigs can rnams kyis sems can thams cad la mnyam pa nyid sgom par byed de/_ji ltar sems can 'di dag rnams thams cad ni las kyi bgo skal la spyod pa/_las kyi skye gnas pa las bdag gir byed par gyur pas ji ltar las 
[\[73a.6\]]byas par gyur pa dge ba'am sdig pa can yang rung ste las de dang de'i skal ba can du 'gyur ba yin no/_/legs par byas pa rnams kyis ni lha dang mi rnams kyi nang du'o/_/nyes par byas pa rnams kyis ni dmyal ba dang [{]yi dgas [,]yi dwags [}]dang dud 'gro rnams su skye bar 'gyur ro/_/dge sbyong dang 
[\[73a.7\]]bram ze'am gzhan yang de'i rigs can de dag rnams kyis de ltar sgom par byed pa na/_de'i tshe 'di'i sems can gyi dbang du byas pa'i sems rab tu dang bar gyur pas bzhin gyi kha dog rab tu dang bar 'gyur ro/_/bzhin gyi mdog rab tu dang bar gyur pas kyang sems can rnams thams cad 
[\[73b\]]
[\[73b.1\]]kyi 'dod pa sdug pa yid du 'ong bar 'gyur ro/_/lus zhig nas kyang mtho ris bde 'gro'i 'jig rten pa lha rnams su skye bar 'gyur la/_tha mar yang yongs su mya ngan las 'da' ba yin no/_/de'i sems rab tu dang bar gyur pa dang /_sems can rnams thams cad la mnyam 
[\[73b.2\]]pa nyid du gyur pa'i dge sbyong dang bram ze dag rnams kyi yang 'bras bu de lta bur 'gyur ba yin no/_/yang rim pa gzhan gyis dge sbyong ngam bram ze rnams kyang sems can rnams thams cad la mnyam pa nyid sgom par byed do/_/gang zhe na 'di lta ste/_sems can rnams thams 
[\[73b.3\]]cad la yang sems can rnams thams cad ni sdug pa dang yid du 'ong ba rnams dang tha dad du 'bral bar 'gyur ro/_/med par 'gyur ro/_/rnam par 'thor bar 'gyur ro/_/rnam par 'bral bar 'gyur ro/_/so sor 'byung bar 'gyur ro/_/'khor bar gtogs pa'i 
[\[73b.4\]]sems can rnams thams cad la yang sdug pa yid du 'ong ba 'dod pa rnams thams cad dang yang lhan cig tu bral bar ma gyur cing 'bral bar mi 'gyur ba rnams ni 'di na 'ga' zhig kyang yod pa ma yin no/_/sdug pa rnams dang rab tu rnam par bral ba ni shin tu yang sdug bsngal 
[\[73b.5\]]ba yin no/_/de de ltar sgom par byed pas sems rab tu dang bar 'gyur zhing sems kun nas rab tu dang bas gdong gi mdangs gsal bar 'gyur ro/_/de'i bzhin gyi mdangs gsal bar gyur pas kyang mngon par dga' ba'i gzugs su 'gyur ro/_/de'i gzugs bzang 
[\[73b.6\]]bas skye bo rnams thams cad rab tu dang bar 'gyur ro/_/'dod pa dang sdug pa dang yid du 'ong bar yang 'gyur ro/_/de sems can rnams thams cad la mnyam pa nyid kyi mthu stobs kyi mthong ba'i chos kyi 'bras bu ni 'di dag yin no/_/lus zhig par gyur nas kyang mtho ris bde 
[\[73b.7\]]'gro'i 'jig rten du lha rnams su skye bar 'gyur ro/_/las kyi lhag ma rnams kyis kyang yongs su mya ngan las 'da' bar 'gyur ro/_/yang rnam grangs gzhan gyis kyang dge sbyong ngam bram ze rnams kyis sems can thams cad la mnyam pa nyid kyi sems bsgom par bya ba yin no/_/
[\[74a\]]
[\[74a.1\]]gang dag zhe na 'di lta ste/_gang gi phyir yang mor myur du 'jug pa'i phyir na sems ni kun tu gnas pa med pa yin pas dge sbyong dang bram ze de dag rnams yang gal te 'dod chags dang bcas par gyur pa'i sems skyes par gyur na des mi sdug pa sgom par byed 
[\[74a.2\]]do/_/gal te zhe sdang dang bcas par gyur na des byams pa sgom par byed do/_/gal te gti mug dang bcas pa'i sems skyes par gyur na/_des rten cing 'brel par 'byung ba rnams sgom par byed do/_/de de ltar sems kyi gnyen por gyur pa'i gnyen po gsum po 
[\[74a.3\]]rnams sems par byed pas sems can thams cad la mnyam pa nyid du 'gyur ro/_/de ni grogs po dang dgra bo rnams dang rab tu bral ba dang mnyam pa dang yang ba dang rab tu dang ba'i blo gros can thams cad du dogs pa med par 'gro zhing rnam par rgyu ba dang /_mchog tu rnam 
[\[74a.4\]]par dag pa bde bar gnas pa yin no/_/bde bar mtshan mo nyal bar 'gyur ba dang /_bde bar yang nyin mo rab tu sad par 'gyur la/_lha rnams kyis kyang 'di dag la mngon par srung bar byed do/_/de ni dbang che bar yang 'gyur ro/_/mthu stobs che bar yang 'gyur 
[\[74a.5\]]ro/_/de de ltar rab tu yid rab tu dang bas khrag rab tu dang bar 'gyur ro/_/khrag rab tu dang bas bzhin gyi mdog rab tu dang ngo /_/de'i mdog rab tu dang bas blta na mdzes pa'i gzugs su 'gyur ro/_/rab tu mdzes pa dang skye bo rnams thams cad la 'dod pa dang sdug pa dang 
[\[74a.6\]]'thun pa dang yid du 'ong bar yang 'gyur ro/_/de sems can thams cad la mnyam pa nyid du gyur pa'i las kyi 'bras bu rnam par smin pas lus zhig par gyur nas shi ba'i 'og tu yang bde 'gro mtho ris kyi 'jig rten lha rnams su skye bar 'gyur ro/_/kun tu lhag par gyur pa'i las 
[\[74a.7\]]kyis kyang ji ltar mos pa bzhin du yongs su mya ngan las 'da' bar 'gyur ro/_/de nas de'i tshe rma bya'i rgyal po des tshigs su bcad pa'i dbyangs kyis bsnyad pa/_ji ltar/_grogs dang grogs min thams cad la/_/gang blo kun tu chags med par/_/phyogs 'dzin med par chos shes 
[\[74b\]]
[\[74b.1\]]pa'i/_/shes ldan thub par brjod pa yin/_/skyon gyi 'dam gyis yid gang la/_/nam yang gos pa med pa dang /_/gcig pur rgyu bar dga' ba dang /_/gang dag chags bral thub par brjod/_/nga yir med dang spyod dri med/_/rnyog pa'i dri ma kun dang bral/_/yul 
[\[74b.2\]]rnams nyon mongs thams cad kyis/_/kun tu phrogs med thub par brjod/_/mi rtag la sogs bden pa ni/_/ji lta bzhin du rjes su mthong /_/'jig rten 'jig rten mun nyid kyang /_/brtan pa de ni thub par brjod/_/'jig rten chos kyis nam yang ni/_/rjes su skyo 
[\[74b.3\]]bar 'gyur ma yin/_/bde sdug mtshungs pa'i shes rab ni/_/dri med thub par brjod pa yin/_/rtag tu kun dga' mchog gis ni/_/rtag tu 'dod pa rnam par spangs/_/sred pa med dang nyung ngus 'tsho/_/gtsang ba 'di ni thub par brjod/_/gang dag de dang 'grogs pa 
[\[74b.4\]]yis/_/gang la de la rjes 'gro min/_/gcig pu rgyu zhing blo gros brtan/_/bsrung mtshams dang ldan thub par brjod/_/'jigs dang rga ba las rnam grol/_/sred pa'i shugs kyis 'joms min gang /_/rab tu zhi ba'i dbang dag sems/_/ro la zhen med thub par 
[\[74b.5\]]brjod/_/sems can rnams la mnyam nyid gang /_/mi mnyam pa la rtag tu mnyam/_/thams cad la ni mnyam pa nyid/_/shes rab ldan pa thub par brjod/_/dge mi dge rnams thams cad kyi/_/las dang 'bras bu'i de nyid rig_/dge dang mi dge yongs spangs pa'i/_/
[\[74b.6\]]'jig rten 'di ni thub par brjod/_/shin tu skyon rnams 'joms la brtson/_/rtag tu lus gtogs pa yi dran/_/tshor ba la sogs de nyid shes/_/shes rab ldan pa thub par brjod/_/yul dus bya bar rtsom pa dang /_/rigs pa smra zhing dbang po dul/_/'khor ba'i 
[\[74b.7\]]'jigs pas 'jigs pa yi/_/rab zhi gang yin thub par brjod/_/de ltar rma bya'i mnga' bdag des dga' ldan pa de dag rnams dang 'thab bral ba de dag rnams la rnam pa du mar chos ston par byed do/_/de la de dag rnams thams cad kyang yid shin tu mnyam par bzhag pa yin te/_
[\[75a\]]
[\[75a.1\]]thams cad du yul gyi bde ba de dag rnams thob kyang gcig tu dge ba'i chos kyi btung bas yid ngoms par gyur pa yin no/_/de nas lha de dag rnams kyi yid zhu bar gyur pa nye bar rnyed pa dang /_gzhan yang rma bya'i rgyal po de gtsug lag gi chos nyid ston 
[\[75a.2\]]par byed pa la ji ltar chos gzhan yang theg pa chen po la rab tu gnas par gyur pa'i dge sbyong ngam bram ze'am de lta bu'i rigs can gzhan rnams kyis kyang yid la bya'o/_/byas nas kyang kun tu spyad par bya'o/_/'di dag kyang gang zhe na/_'di lta ste chog shes pa'o/_/
[\[75a.3\]]chog shes pa zhes bya ba'i chos ni mchog tu gces par bya ba yin te bde bar byed pa yang yin no/_/lus dang sems thams cad tshim par yang 'gyur ro/_/chog shes pa'i grogs po dang ldan pa dang chog shes pa'i dpung gnyen dang ldan pa'i dge sbyong dang bram ze rnams 
[\[75a.4\]]ni mchog tu gyur pa'i bde ba rnams la longs spyod do/_/thams cad du yang thams cad kyis chog shes pa de dag rnams thams cad ni bde ba'i mchog rnams la nye bar longs spyod par byed pa yin no/_/'dod pa sdug pa yid du 'ong ba'i gzugs du ma rnams la mig gis mngon par 
[\[75a.5\]]zhen par mi byed do/_/don du gnyer bar yang mi byed cing kun tu rtog par yang mi byed do/_/mig gi yul du gyur pa'i gzugs de dag rnams la kun tu rtog par mi byed do/_/sems kyis bsams te smon par mi byed do/_/phyir zhing don du gnyer bar mi byed do/_/'dod 
[\[75a.6\]]pa sdug pa dang yid du 'ong bar gyur pa'i 'das pa'i gzugs de dag rnams la kun tu rtog par mi byed do/_/des byas pa'i 'dun pa'i 'dod chags skyed par mi byed do/_/de nyid la dran par byas nas smon par mi byed do/_/rnam par 'phel bar 'chel bar mi byed do/_/bdag nyid 
[\[75a.7\]]rang gis bdag nyid mchog tu dga' bar byed pa'i dge sbyong ngam bram ze rnams ni rtag pa nyid du yang skyid par 'gyur ro/_/de bzhin du rna bas 'dod pa sdug pa yid du 'ong ba'i sgra rnams thos par gyur pa na kun tu rtog par mi byed do/_/yid kyis rab tu smon par mi byed do/_/'das 
[\[75b\]]
[\[75b.1\]]pa'i yul de dag rnams la 'dun pa'i 'dod chags skyed par mi 'gyur ro/_/kun tu rtog par mi byed do/_/yang dag pa ji lta ba bzhin du gyur pas sgra rnams la so sor rtog par yang byed do/_/sgra 'di dag ni rtag pa ma yin/_bde ba ma yin/_bdag dang bcas pa ma yin 
[\[75b.2\]]gyi/_kun tu rtog pa 'ba' zhig gis bcom par gyur pa'i byis pa'i srog chags rnams kyis ji ltar bde bar kun nas sgyur bar byed pa por de ltar yongs su brtags shing zhen pa rnams la sgra rnams rna ba'i yul du 'gyur bas sems kun nas dkrug par byed pa yin no/_/de la ji 
[\[75b.3\]]lta ba bzhin du rnam pa du mar tshul bzhin yid la byed pas yang dag pa ji lta ba bzhin du mthong bas 'dis ji lta ba bzhin du kun dga' bar byed pa na/_sgra de dag nyid yang dag pa ji lta ba bzhin du so sor rtog par byed de/_ji ltar sgra 'di ni chang pa stong pa dang rgyun 'chad pa dang snying po med 
[\[75b.4\]]pa yin te/_'di ni snying po cung zad cig kyang yod pa ni ma yin gyi/_'khor bar rtog pa 'ba' zhig gis kun tu phrogs pa'i byis pa so so'i skye bo rnams yin no/_/de gang gi tshe sgra de nyid la kun tu lta bar byed pa na/_de'i tshe thams cad kyang snyan pa 'dod pa sdug pa yid du 'ong bar 
[\[75b.5\]]gyur pa'i khyad par thams cad dang ldan pa'i sgra rnams thams cad kyis kyang phrogs par mi 'gyur ro/_/chog shes pa des ni bde ba'i mchog rnams thob par 'gyur ro/_/gzhan yang dge sbyong ngam bram ze rnams dang de'i rigs can gzhan rnams kyis kyang snas dri rnams snom par 
[\[75b.6\]]mi byed cing kun tu rtog par yang mi byed do/_/yid kyis kyang tshul bzhin ma yin pa yid la byed pas sems par mi byed do/_/yang dag pa ji lta ba bzhin du snas dri 'di dag rnams snom par byed pa rnams kyis ni yang dag pa ji lta bar mthong bar byed pa yin te/_ji ltar dri 'di dag 
[\[75b.7\]]rnams ni rtag pa'am brtan pa'am/_ther zug gam rnam par mi 'gyur ba'i chos can ni ma yin gyi dri gang la kun tu chags par byed pa dang /_des rmongs par byed pa dang tshul bzhin ma yin pa'i yid la byed pas sems kyi rgyun dkrugs pa dri la chags pa gang yin pa rnams ni/_mi 
[\[76a\]]
[\[76a.1\]]rtag pa dang 'di dag ni snying po med pa dang gsog dang gsob yin no/_/de ltar chog shes par gyur pa'i dge sbyong ngam bram ze'am gzhan yang de'i rigs can rnams ni shin tu chog shes par gyur pa yin no/_/de ni sna'i sred pa de dag gis kun tu mi phrogs so/_/
[\[76a.2\]]de ji lta ji ltar rjes su lta bar byed pa de lta de ltar ches bde bar 'gyur te/_chog shes pa de mchog tu rnam par dag par gyur pa bsten cing bsgoms la/_lan mang du byas pa'i phyir mchog tu bde bar 'gyur ro/_/gzhan yang dge sbyong de nyid dam bram ze'am gzhan yang de'i 
[\[76a.3\]]rigs can rnams kyis lces ro myangs par gyur nas kun tu chags par mi 'gyur ro/_/kun tu rtog par yang mi byed do/_/sngon gyi dus su myangs par gyur pa'i ro snga ma dag rjes su dran par mi byed do/_/tshul bzhin ma yin pa yid la byed pas kyang sems par mi byed do/_/
[\[76a.4\]]phyir zhing yang dang yang du ro de nyid myang ba la don du gnyer bar mi byed do/_/chog shes pa nyid kyis kun tu bde bar 'gyur ro/_/chog mi shes pa nyid kyis kun tu 'khrid par mi 'gyur ro/_/de la nang du mngon par zhen par mi byed do/_/yang dag pa ji lta bar yang ro de yid 
[\[76a.5\]]kyis rtog par byed de/_ji ltar ro 'di dag rang bzhin gyis snying po 'am brtan pa'am/_ther zug gam rnam par mi 'gyur ba'i chos can ni ma yin gyi/_'di ni kun tu rtog pa'i 'dod chags kyis phrogs pa 'ba' zhig gi sems can rnams kyis/_ji ltar ro ni mdzes pa kho 
[\[76a.6\]]na'o zhes rtogs par zad de/_gang gi tshe yang dag pa ji lta ba bzhin tu ro de dag la so sor rtog par byed pa na/_de'i tshe ro de rnams la chags par mi 'gyur ro/_/rnyog pa can du mi 'gyur zhing 'di'i yid kyis ro'i sred pa las byung bas ro rnams la myong bar mi byed do/_/chog shes 
[\[76a.7\]]pa nyid kyis dga' bar 'gyur ro/_/de ni ros kun tu 'khrid par 'gyur ba nyid kyang ma yin no/_/gzhan yang dge sbyong ngam bram ze rnams kyis kyang reg bya la reg par gyur pa na kun dga' bas chog shes pa dran pa dang ldan pa rnams reg bya la reg par gyur nas yang dag pa ji lta ba 
[\[76b\]]
[\[76b.1\]]bzhin du kun tu lta bar byed pa na/_ji ltar reg bya 'di dag rnams rang bzhin nyid kyis rtag pa'am brtan pa'am/_ther zug gam yongs su mi 'gyur ba'i chos can ni ma yin gyi/_'di dag rnams ni gsog gsob snying po med pa yin te/_reg bya 'di dag ni byung nas med par 
[\[76b.2\]]'gyur ba dang /_byung nas kyang phyir ldog par 'gyur ba yin no/_/des yang dag pa ji lta ba bzhin du reg bya 'di dag rnams la lta bar byed do/_/rnam par rtog par mi byed do/_/'das pa'i reg bya rnams la dran pas rjes su 'brel bar mi byed do/_/sred pa rnams skyed 
[\[76b.3\]]par mi byed cing reg bya de dag rnams la chags par yang mi byed do/_/phyir zhing yang dang yang du reg bya gzhan rnams don du gnyer bar mi byed do/_/ci yang rung ba'i reg bya de dag gis kyang chog shes par yang 'gyur ro/_/ji lta ba bzhin du 'dun pa'i 'dod chags dang rnam par 
[\[76b.4\]]bral ba'i reg bya dag gis chog shes par byed do/_/'di ni reg byas chog shes pa zhes bya bar yang brjod do/_/gzhan yang dge sbyong ngam bram ze'am de dag gi rigs can gzhan rnams kyis kyang yid kyis chos 'dod pa rnams dang mi 'dod pa rnams dpyad par gyur nas yang dag 
[\[76b.5\]]pa ji lta ba bzhin du rjes su lta'o/_/chos 'di dag ni rtag pa'am brtan pa'am/_ther zug gam yongs su mi 'gyur ba'i chos can ni ma yin gyi/_'di dag rnams ni stong pa dang med pa dang snying po med pa yin no/_/'di dag ni mi rtag pa dang sdug bsngal ba dang stong pa dang bdag med 
[\[76b.6\]]pa yin te/_med par gyur nas kyang 'byung bar 'gyur la/_byung nas kyang phyir ldog par 'gyur ba yin no/_/de dag rnams thams cad kyang rnam par nyams par 'gyur ba'i chos can gyi 'dod pa dang mi 'dod pa'i chos de dag rnams bsams nas kun tu dga' ba'i mchog tu gyur pas 
[\[76b.7\]]mi 'dod pa rnams kyis rnam par nyams par mi 'gyur zhing /_'dod pa rnams la chags par yang mi 'gyur ro/_/'das pa rnams la yang dran par gyur nas rjes su 'brel bar mi byed do/_/'das pa rnams kyi ro myong bar yang mi byed do/_/de ltar yid kyis chos rnams la tshul bzhin 
[\[77a\]]
[\[77a.1\]]du yid la byed pas mngon par zhen par mi byed do/_/chos rnams thams cad kyang yid kyis ro myong bar mi byed do/_/sred pa rnams kyis kyang phrogs par mi 'gyur ro/_/de ltar sred pa drug gi tshogs rnams las kun nas rnam par grol ba'i dge sbyong ngam 
[\[77a.2\]]bram ze'am de dag dang rigs 'dra bar gyur pa rnams kyang chog shes pa yin no/_/de nas dus de'i tshe na rma bya'i mnga' bdag des tshigs su bcad pa'i dbyangs kyis bsnyad pa/_ji ltar/_sred pa drug gi yul grol ba'i/_/chog shes pa yang skyob pa yin/_/spro med ro la zhen med 
[\[77a.3\]]pa'i/_/mthar thug pa yi bde bar 'dod/_/de ltar gyur pa'i gzugs la ni/_/gang gis mnyam par bzhag lta ba/_/gzugs kyi rang bzhin sred pa rnams/_/de yi sems la rab 'jug min/_/rna bas sgra rnams la reg nas/_/yid ni rab tu sbyor mi byed/_/de 
[\[77a.4\]]yi rna ba'i rang bzhin gyis/_/'dod chags snying nyid la rgyug min/_/sna ni yul dang yang dag ldan/_/gang phyir de kho nar rig pa/_/gang phyir de yi yid kyang ni/_/sna yang skyon gyis 'ching ba min/_/brtan par ro rnams myangs nas kyang /_/yang dag par de rjes su 
[\[77a.5\]]rtogs/_/de yi yid kyi khang par ni/_/ro skyes skyon gyis nyams mi byed/_/rnam pa sna tshogs reg bya rnams/_/lus kyis reg nas rmongs mi 'gyur/_/reg bya'i thabs blag shes pa de'i/_/bde ba mtha' ni yas par 'gyur/_/'thun dang mi 'thun yid gang la/_/'ga' 
[\[77a.6\]]zhig chos rnams la bzod pa/_/rab tu brtan pa brag 'dra bar/_/de yi yid ni yongs su bsgrags/_/zhes bya ba'o/_/de ltar dge sbyong dang bram ze yang sred pa las kun nas rnam par grol ba de dag rnams ni chog shes par yongs su bsgrags pa yin no/_/de lta de ltar rma bya'i 
[\[77a.7\]]mnga' bdag de nyid kyis 'thab bral ba de dag dang dga' ldan pa de rnams la gtsug lag gi chos rnams ston par byed do/_/chos gzhan yang theg pa chen po la rab tu gnas pa'i dge sbyong ngam bram ze rnams kyis kyang yid la bya'o/_/'di dag kyang gang zhe na/_'di lta ste/_yul rnams 
[\[77b\]]
[\[77b.1\]]la 'jigs par lta ba zhes bya ba'o/_/bde ba'i mchog rnams 'byung bar byed pa'o/_/dge sbyong ngam bram ze rnams yul gang yin pa las kyang bzhin gzhan du lta bar byed do/_/gang gi tshe mig gis gzugs rnams rjes su mthong bar gyur na/_de'i tshe mig gi rnam par 
[\[77b.2\]]shes pa skyes pa la yid kyi rnam par shes pas nyams su myong bar gyur pa na rnam par 'byed par byed de/_ji ltar 'dir 'ongs pa'i yul 'di la ni 'dun pa'i 'dod chags kyang spang bar bya'o/_/bdag rab tu 'ching bar byed pa po'i yul 'di la 'dun pa'i 'dod chags 
[\[77b.3\]]las kun tu skyes pa'i 'jigs pa rnams 'byung bar 'gyur bas/_'dun pa'i 'dod chags rab tu gzhom par bya'o/_/sred pa rnams ni bskam par bya'o/_/tshul bzhin ma yin pa'i yid la yang spang bar bya'o/_/yul mthong ba dang lhan cig nyid du ji ltar kun tu rtog pa 
[\[77b.4\]]skyes par gyur pas de ltar yang rnam par shes pa skye ba yin no/_/de yang 'dod chags dang lhan cig 'grogs par gyur pa'am/_de yang zhe sdang dang lhan cig tu 'grogs pa de dag 'dis yang dag pa ji lta ba bzhin du rab tu shes so/_/nyon mongs pa can gyi mthar thug pa'i 
[\[77b.5\]]yid la byed pa 'di dag bdag la skyes la/_de dag gis kyang bdag la phan pa ma yin pa rnams 'byung bar 'gyur ro/_/'jig rten 'di dang pha rol tu yang bde bar mi 'gyur la/_nyon mongs pas ni bdag gi don du mi 'gyur zhing bde bar yang mi 'gyur ro/_/'di dag rnams 
[\[77b.6\]]ni sems can thams cad kyi 'ching bar gyur pa yin te/_de yang gang gi tshe dge sbyong ngam bram ze rnams kyis yul rnams de ltar yongs su rtog par byed pa de'i tshe 'di'i snying la 'dun pa'i 'dod chags kun tu skyes par gyur pa gang yin pa de dag rnams thams cad kyi thams cad du rab tu 
[\[77b.7\]]bral bar 'gyur ba'am bskyungs par 'gyur ro/_/de ji lta ba kho nar mig gis gzugs rnams yang dag pa ji lta bar so sor rtog par byed pa de kho na bzhin du rna ba'i sgra rnams skyes pa yang so sor rtog par byed de/_rna ba'i rnam par shes pa 'di skyes pa ni rna ba'i rkyen dang de skyed pa yid la 
[\[78a\]]
[\[78a.1\]]byed pa'i rkyen gyis bde bar kun tu tshor ba'am/_sdug bsngal gyi tshor ba'am/_de las skyes pa'i rnam par shes pa'i dbang du byas pa rnam pa de lta bu'i yid la byed pa rnams bdag las skyes so/_/'dod chags lhag par gyur pa'am/_zhe sdang 
[\[78a.2\]]lhag par gyur pa'am/_gti mug lhag par gyur pa yang rung ste/_rnam par shes pa de mar me'i 'od bzhin du 'dra bar gyur pa rgyud dang kun tu 'brel ba'i rnam par shes pa gzhan gyis de rnam par shes par byed pa ni/_ji ltar bdag la mi dge ba'i yid la byed pa 'di 
[\[78a.3\]]skyes so zhes des yid la byed pa mi dge ba de de nyid du mngon par shes so/_/de ji lta ba bzhin du so sor shes shing rkyen gyis byung ba'i mi dge ba rnams spong bar byed do/_/de gang gi tshe mi dge ba'i chos rnams yongs su spong bar byed pa de'i tshe na dge ba'i chos gzhan rnams 
[\[78a.4\]]kyis kyang yongs su gang bar yang 'gyur ro/_/'dir yang dag pa ji lta ba bzhin du yul rnams lta bar byed pa na yang tshul bzhin yid la byed pa rnams ni rab kyi stobs dang ldan par 'gyur la/_tshul bzhin ma yin pa yid la byed pa rnams ni mi 'byung bar 'gyur ro/_/
[\[78a.5\]]dga' ba'i 'dod chags dang lhan cig 'grogs par gyur pa 'di'i sred pa'i yang 'byung ba can gyi sred pa dang ldan par mi 'gyur ro/_/de de zad par gyur pas rnam par dag par 'gyur ro/_/nyon mongs pa'i rnyog pa rnams dang bral ba dang /_de mi dge ba'i dri ma rnams 
[\[78a.6\]]dang bral bar 'gyur zhing thams cad du yang bde bar 'gyur ro/_/de dag gi phyir na yang dge sbyong ngam bram ze'am gzhan dag rnams kyis kyang dang po kho nar yul rnams la 'dun pa'i 'dod chags skyes par gyur pa'i mi dge ba rnams rab tu gzhom par bya'o/_/dge ba rnams 
[\[78a.7\]]kyang rtag par mang du so sor dpyad par bya'o/_/sdig pa mi dge bar gyur pa'i chos rnams thams cad kyang rab tu gzhom par bya'o/_/de bzhin du rna bas kyang sgra rnams thos nas yang dag pa ji lta ba kho nar dge ba'i rnam par shes pa rnams so sor bskyed par bya'o/_/gzhan yang 
[\[78b\]]
[\[78b.1\]]dge sbyong ngam bram ze dang de dag nyid dang de'i rigs can rnams kyis kyang snas dri rnams bsnams nas ji ltar shes par byed pa yin na/_'di na sna'i rkyen dang dri'i rkyen las kyang sna'i rnam par shes pa skye bar 'gyur la/_de skyes pa'i yid la byed pa'i rkyen gyis kyang gang gi tshe mi 
[\[78b.2\]]dge ba'i yid la byed pa skyes par gyur pa de'i tshe/_dge sbyong ngam bram ze 'di dag gis rnam par shes pa yin te/_ji ltar mi dge ba'i chos sdig pa can 'di dag skyes par gyur to/_/des kyang bdag la don ma yin pa rnams 'byung bar 'gyur ro/_/bde ba ma yin pa 'di 
[\[78b.3\]]dag bdag gis yongs su spang bar bya'o/_/de gang gi tshe mi dge ba'i yid la byed pa de dag rnams yongs su spong bar byed pa de'i tshe/_'di yang dag pa ji lta ba bzhin du so sor rtog par byed do/_/de'i tshe 'di la tshul bzhin yid la byed pa rnams legs par skye bar 'gyur 
[\[78b.4\]]ro/_/de tshul dang 'thun pa'i yid la byed pa de dang yang dag par ldan pas dga' ba'i 'dod chags dang ldan pa'i sred pa rnams rab tu 'joms par byed do/_/de slar yang dri de nyid la so sor rtog par byed de/_de ltar so sor rtogs par gyur pa na de thams cad du dri rnams thams 
[\[78b.5\]]cad la mngon par chags par mi 'gyur ro/_/de rab tu bcom pa las kyang skyid par 'gyur ro/_/de ji lta ji ltar yang dag par ji lta bar yul rnams mngon par shes par gyur pa de lta de ltar shin tu mthar thug pa mchog gi bde legs rnams 'thob par 'gyur ro/_/de ltar snas kyang 
[\[78b.6\]]dri rnams bsnams nas yang dag pa ji lta ba bzhin du lta bas dri de dag rnams la kun tu chags par mi 'gyur ro/_/gzhan yang dge sbyong dang bram ze de dag rnams nyid kyi lces ro rnams myangs par byas pa na yang /_gang de la mi dge ba'i 'dun pa'i 'dod chags skyes par gyur pa de dag 
[\[78b.7\]]rnams kyang 'dis yang dag pa ji lta ba bzhin du rab tu shes te/_ji ltar lce'i rkyen gyis dang ro'i rkyen gyis kyang lce'i rnam par shes pa skye bar 'gyur zhing /_de skyed pa'i yid la byed pa'i rkyen las kyang lce'i rnam par shes pa skye ba yin no/_/rnam pa de lta bu rnams kyi mtshan nyid las 
[\[79a\]]
[\[79a.1\]]skyes pa'i lce'i rnam par shes pa la de mngon par zhen par mi byed do/_/de la kun tu chags par yang mi byed do/_/yang dag pa ji lta ba bzhin du yang lce'i rnam par shes pa de shes so/_/de gang gi tshe yang dag par shes pa de'i tshe ro la dmigs pa'i rnam 
[\[79a.2\]]par shes pa dga' ba'i 'dod chags dang kun tu ldan pa'i sred pas mi 'ching ngo /_/de de las grol bas mchog tu bde ba dang ldan par 'gyur ro/_/ji lta ji ltar yul rnams yang dag pa ji lta ba bzhin du mngon par shes par gyur pa na yang /_de lta de ltar dri ma'i rnyog ma 
[\[79a.3\]]rnams dang rnam par bral ba'i mthar phyin pa'i bde ba rnams 'thob pa'o/_/de ltar dga' ba'i 'dod chags dang kun tu ldan pa'i sred pa rnams kyis kun tu mi 'ching ngo /_/yang dag pa ji lta ba bzhin du des lce'i ro rnams thams cad dang /_gnas skabs thams cad du ji lta ba 
[\[79a.4\]]bzhin du rtogs nas/_lus kyi reg bya'i yul rnams la kun tu lta bar byed de/_de la lus kyi rkyen dang reg bya'i rkyen dang de skyed pa'i yid la byed pa'i rkyen las kyang reg bya'i rnam par shes pa skye bar 'gyur ro/_/gsum po rnams 'dus pa las ni reg bya'o/_/reg bya dang 
[\[79a.5\]]lhan cig 'grogs nas tshor ba dang 'du shes dang sems pa'o/_/de yang dge sbyong dang bram ze 'di dag gis yang dag pa ji lta bar reg bya de nyid la kun tu lta bar byed de/_reg bya 'di dag ni rtag pa dang brtan pa dang ther zug pa ma yin no/_/gang 'di la bdag gis tshul bzhin 
[\[79a.6\]]ma yin pa yid la bskyed par gyur na/_tshul bzhin ma yin par yid la byed pa des bdag la don ma yin pa rnams 'byung bar 'gyur ro/_/bde bar mi 'gyur zhing phan par yang mi 'gyur ro/_/de gang gi tshe reg bya de yang ji lta ba bzhin du kun nas rtogs par 'gyur zhing tshul bzhin 
[\[79a.7\]]du yid la byed pas so sor rtog par byed pa na/_de'i tshe 'di dga' ba'i 'dod chags dang ldan par gyur pa'i sred pas gnod par mi 'gyur ro/_/yul gyi stobs kyis kyang kun tu sbyor bar mi byed do/_/thabs rnams thams cad kyis lus kyi reg bya rnams ji lta ba bzhin du kun tu 
[\[79b\]]
[\[79b.1\]]brtags par gyur nas yid kyis kyang chos la kun tu lta bar byed de/_ji ltar yid kyi chos rnams yin na/_'di na yid kyi rkyen dang chos kyi rkyen las kyang yid kyi rnam par shes pa dge ba'am mi dge ba'am lung du ma bstan pa yang skye bar 'gyur ro/_/de la gang gi tshe mi dge ba 
[\[79b.2\]]la dmigs par gyur pa'i yid kyi rnam par shes pa tshul bzhin ma yin pa 'byung bar 'gyur ba de'i tshe/_rig par 'gyur te ji ltar bdag las skyes pa 'di ni mi dge ba'i chos kyi dbang du byas pa'i yid kyi rnam par shes pa skyes pa yin la/_dga' ba'i 'dod chags dang kun tu ldan 
[\[79b.3\]]pa'i sred pa yid la byung bas ni bdag don med par 'gyur ro/_/phan par mi 'gyur zhing bde bar yang mi 'gyur ro/_/gang de kho na ltar chos rnams kyi 'byung ba dpyod par byed cing /_de ltar chos rnams la chos kyis rjes su lta bas gnas par gyur pa ni/_chos rnams thams 
[\[79b.4\]]cad kyi yang rang gi mtshan nyid dang /_spyi'i mtshan nyid la ji lta ba bzhin du rjes su lta bas dga' ba'i 'dod chags dang lhan cig mtshungs par ldan pa'i srid pa yang 'byung ba can gyi sred pa rnams kyis 'ching bar mi 'gyur ro/_/de dga' ba'i 'dod chags kyis byas pa'i sred pa de 
[\[79b.5\]]dag rnams las grol bas mchog tu bde ba dang ldan par 'gyur ro/_/chos rnams kyi yang 'phel ba dang 'grib pa shes par 'gyur ro/_/de ltar gang gi tshe ji lta ba bzhin du yul rnams thams cad la yang so sor rtog par byed pa de'i tshe 'di la yang dag pa'i shes pa skye bar 
[\[79b.6\]]'gyur ro/_/de'i yang dag pa'i shes pa des nyon mongs pa rnams zad par byed do/_/de nyon mongs pa zad pas kyang zag pa med pa'i ye shes skye bar 'gyur ro/_/de de dang yang dag par ldan pas go 'phang gi mchog 'thob par 'gyur ro/_/de ltar dge sbyong ngam bram 
[\[79b.7\]]ze'am gzhan yang de'i rigs can rnams kyis rtag pa nyid du yul rnams la yid ches par mi bya'o/_/dgra lta bur gyur pa yin pa gang gi phyir yul rnams ni btang snyoms su gzhag par bya ste/_srog chags rnams thams cad thul 'og tu 'jug par byed pa yin no/_/de'i phyir 
[\[80a\]]
[\[80a.1\]]ji srid du zag pa med pa'i ye shes skyes par ma gyur pa de srid du yul rnams la nam yang 'ga' zhig la yang yid ches par mi bya'o/_/rko trog can de dag ni grogs po'i gzugs su 'chos pa'i dgra bo rnams yin zhing /_'khor ba'i 'ching ba rnams thams 
[\[80a.2\]]cad kyang de dag rnams yin no/_/de nas de'i dus der rma bya'i mnga' bdag des tshigs su bcad pa brjod pa/_ji ltar/_yul gyi de nyid mthong ba yis/_/ye shes lcags kyus 'dzin par byed/_/des ma bzung bas mi bzad g.yo/_/don min thams cad byed par 
[\[80a.3\]]'dod/_/yul gyi bsam pa rmongs pa rnams/_/kun tu rtog pa snying la sems/_/'tsho ba'i bsam pa kun sdom pa'i/_/'chi bdag zhags pa 'dir 'ong 'gyur/_/yang mo'i sems kyi srog chags rnams/_/yul rnams kyis ni yongs su drangs/_/gti mug 
[\[80a.4\]]gis ni yongs bslus pas/_/kun rmongs kyis kyang shes pa min/_/g.yo bas yul rnams thams cad ni/_/dri za'i grong khyer 'dra ba yin/_/sdug bsngal kun tu spel byed de/_/dmyal ba yi yang rgyu rnams yin/_/'dod pas rnam rmongs byis pa rnams/_/yul rnams 
[\[80a.5\]]me yis sreg par byed/_/sreg bzhin du yang mi go bar/_/de nyid la ni yongs su 'jug_/kun rtog las ni 'dod chags skye/_/chags las khong khro rab tu 'jug_/khro bas gzir ba'i skyes bu ni/_/dmyal ba'i rjes su rgyug par 'gyur/_/de phyir 'dod pa 
[\[80a.6\]]yongs su spongs/_/mkhas pas khro ba zhi bar gyis/_/gti mug myur du yongs spangs nas/_/mya ngan 'das pa mngon du 'gyur/_/dgra bo bzhin du yul shes bya/_/grogs po dang 'dra mya ngan 'das/_/myang 'das yul can brtan pa ni/_/mya ngan 'das pa rtogs par 
[\[80a.7\]]'gyur/_/de ltar rma bya rnams kyi bdag po des lha de dag rnams la gtsug lag gi mdo de dag ston par byed do/_/chos gzhan yang legs par bsrung bar bya ba gces par gyur pa yod do/_/'di yang gang zhe na/_'di lta ste/_sems la yid ches par mi bya'o/_/'di 
[\[80b\]]
[\[80b.1\]]na dge sbyong ngam bram ze'am gzhan yang de'i rigs can rnams kyis kyang ji srid 'tsho'i bar du de ltar sems la yid ches pas bgrod par mi bya'o/_/de dag kyang gang gi phyir kun tu g.yo bar gyur pa bzlog tu med pa'i rang bzhin gya gyus rnam par gnas pa med pa yul rnams la 
[\[80b.2\]]brkam par gyur pa yongs su skyes par byed pa 'dis kyang byis pa so so'i skye bo rnams thams cad dmyal ba dang [{]yi dgas [,]yi dwags [}]dang dud 'gro rnams kyi 'gro ba la rnam pa du mar yongs su 'khyam par byed do/_/nam zhig kyang 'di dag dang yongs su 'dris par 'byung bar mi 'gyur te/_yul 
[\[80b.3\]]'gyur zlog can 'di dag rnams kyis kun tu rmongs par gyur pas/_byis pa so so'i skye bo rnams thams cad kyang dmyal ba dang [{]yi dgas [,]yi dwags [}]dang dud 'gro rnams su lan cig dang phyogs gcig ma yin par yongs su 'khor bar byed do/_/de lta na yang skyo ba skye bar yang mi 'gyur 
[\[80b.4\]]ro/_/de ltar de dag ni thams cad 'jig par byed pa'i drag cing rtsub par gyur pa'i sdug bsngal can ni 'khor ba yin no/_/de'i phyir shin tu mi bzad cing mchog tu drag par gyur pa'i sems 'di la ji srid dang ji srid du 'phags pa'i rgyas ma btab pa de srid du yid ches par mi bya'o/_/
[\[80b.5\]]ji srid du rgyun du zhugs pa'i 'bras bu thob par ma gyur gyi bar du ste/_phyi nas ni ngan song gi sgo bcad par 'gyur ro/_/gzhan du na ni 'gro ba rnams thams cad du rgyu ba dang sdug bsngal rnams thams cad dang bcas par 'gyur ro/_/'ching ba rnams thams cad kyis bcings par 
[\[80b.6\]]gyur pa rjes su 'brel pa rnams thams cad dang kun nas ldan pa mchog tu bsgrub par dka' ba mchog tu gdul bar dka' bar gyur pa yin no/_/de'i phyir theg pa chon po la rab tu gnas pa'i dge sbyong ngam bram ze'am gzhan yang de'i rigs can rnams kyis kyang rung ste/_brgya la 
[\[80b.7\]]nam zhig kyang yid ches par mi bya'o/_/de nas de'i tshe rma bya rnams kyi mnga' bdag des tshigs su bcad pa'i dbyangs kyis bsnyad pa/_ji ltar/_rgal dka' myur du dri bral dang /_/sems can kun la 'gyur ba che/_/sems ni skye dgu thams cad la/_/rgyal po bzhin 
[\[81a\]]
[\[81a.1\]]du rab tu 'jug_/mthong ba med dang 'jigs bcas pa'i/_/las kyis dmyal ba g.yo ba 'di/_/gang gi sems 'dzin de shes rab/_/de ni 'gro ba'i mchog tu 'gro/_/de bzhin bde ba'i gnas su gzhol/_/des ni ngan 'gro dag tu 'bab/_/
[\[81a.2\]]de nyid btul bas dri med pa'i/_/mya ngan 'das pa rtogs par 'gyur/_/bde dang sdug bsngal byed pa sems/_/de btul ba las bde ba 'bab/_/las rnams rnam pa sna tshogs pa/_/sems kyi 'phen pa'i rjes su 'jug_/de phyir sems ni rtag tu srungs/_/de 
[\[81a.3\]]btul bas kyang bde ba 'byung /_/gang gi yid ni rab zhi ba/_/dbang po spyod yul las rab zhi/_/skye dang mya ngan bral ba'i de/_/go 'phang nad med dag tu song /_/de ltar rma bya rnams kyi mnga' bdag des 'thab bral gyi lha de dag rnams dang /_dga' ldan pa rnams la bcom 
[\[81a.4\]]ldan 'das 'khor ba 'jig gis gsungs pa'i gtsug lag gi mdo de bshad do/_/de nas lha de dag nyid thams cad kyis kyang de yongs su bskor nas kun tu gnas nas ches rab tu rangs par gyur pa'i yid kyis de la 'di skad ces brjod do/_/legs so legs so skal ba chen po 
[\[81a.5\]]chos 'di ni mdzes pa lags so/_/thog ma dang bar dang tha mar mdzes par gyur pa mya ngan las 'das pa'i mthar thug par gyur pa khyod nyid kyis bdag cag la bshad do/_/de nas lha de dag rnams la slar yang rma bya'i rgyal po des brjod pa/_ji ltar/_gang bdag nyid kyis lhag 
[\[81a.6\]]pa'i chos nyi shu'i chos kyi rnam grangs bcom ldan 'das kyi spyan snga nas thos pa de dag bdag gis khyed la bstan pa yin te/_don dang ldan pa dang phan pa'i don du dang bde ba'i don du dang mya ngan las 'das pa'i mthar thug par 'gyur bar bdag gis mchog tu phan par 'gyur ba'i chos 
[\[81a.7\]]'dul ba 'di khyed rnams la bstan pa yin no/_/de nas lha de dag rnams thams cad kyis kyang bshad pa de la mngon par bstod nas/_rma bya'i rgyal po de mchod cing mngon par phyag 'tshal bar gyur nas yang /_gang dag 'thab bral ba de dag rnams ni nags dang nye ba'i nags 
[\[81b\]]
[\[81b.1\]]dang rdzing bu dang pad ma'i rdzing bu rnams su rtsed mo'i don du rab tu zhugs par gyur to/_/dga' ldan gyi lha gang yin pa de dag rnams kyang nam mkha'i dbyings nas gang na dga' ldan gyi lha rnams yod pa der de dag rnams phyir song ngo /_/chos kyi rnam grangs nyi shu rtsa gnyis par 
[\[81b.2\]]gyur pa rdzogs so//_//de nas 'thab bral gyi lha de dag rnams nags dang nye ba'i nags de dag la ji srid du 'dod pa sdug pa yid du 'ong ba nges par myong bar 'gyur ba'i las rnams zad par ma gyur gyi bar de srid du dga' bar byed rtse bar byed do/_/de nas rang 
[\[81b.3\]]gis byas pa'i las la longs spyod pas dmyal ba dang [{]yi dgas [,]yi dwags [}]dang dud 'gro rnams su skye bar 'gyur ro/_/yang gal te lan grangs gzhan la myong bar 'gyur ba'i las kyis mi rnams su skyes par gyur na/_de rtag tu chos la gnas par 'gyur zhing chen po'i rigs dang mdangs dang /_
[\[81b.4\]]dbang phyug gi yon tan rnams phun sum tshogs par gyur pa'i yul bzang po rnams su rgyal po'am rgyal po'i blon por yang legs par byas pa'i las de'i rgyu 'thun pas 'gyur ro/_/gzhan yang dge slong las kyi 'bras bu rnam par smin pa shes pa des 'thab bral ba'i lha rnams kyi sa 
[\[81b.5\]]la kun tu lta bar byed do/_/des thos pa las byung ba'i shes pas sam lha'i mig gis ji ltar yod pa'i 'thab bral ba rnams kyi sa mthong bar gyur pa ni rA dza ni na rgyu ba zhes bya ba'o/_/sa de la las gang dag gis sems can rnams skye bar 'gyur ba yang des mthong ba ni/_sems can chen 
[\[81b.6\]]po skyes bu dam pa dge legs su spyod pa drang po drang po'i rigs can gang dag gis rtag tu yang tshul khrims dang ldan par gyur pas srog gcod pa dang ma byin par len pa yongs su spangs par gyur pa ni snga ma bzhin te/_'dod pa la log par g.yem pa yang yongs su spangs par gyur pa 
[\[81b.7\]]ni bud med kyi yul rnams la rtsig pa las gyur pa yang rung ste/_rnam pa thams cad du bag tsam cig kyang tshul bzhin ma yin pa'i yid la byed par gyur pa 'dod chags dang lhan cig 'grogs pas kun tu lta bar mi byed do/_/gzhan dag byed par gyur pa rnams kyang rab tu 'gog par 
[\[82a\]]
[\[82a.1\]]byed do/_/tshul khrims la rab tu 'god par byed do/_/chos rnams kyang lan cig dang lan cig ma yin par ston par byed do/_/de dag la yang rab tu 'god par byed do/_/sems can rnams thams cad la yang 'dod pa la log par g.yem pa'i skyon rjod 
[\[82a.2\]]par byed do/_/las kyi 'bras bu rnam par smin pa ston par byed do/_/ji ltar gang 'ga' zhig 'dod pa la log par g.yem par gyur pa'i sems can dman pa de dag ni lus zhig nas ngan song log par ltung ba dmyal ba rnams su skye bar 'gyur ro/_/de'i phyir na dmyal ba'i 
[\[82a.3\]]las kyi rnam par smin pa mchog tu rtsub pa shin tu sdug bsngal ba rnams yid la gyis la/_'dod pa log par g.yem par ma byed cig phyi nas 'gyod par ma byed cig_/sdug bsngal rnams kyang ni drag pa dang rtsub pa dang tsha bar gyur pa yin no zhes de ltar 'dod pa la log par 
[\[82a.4\]]g.yem pa'i rnam par smin pa rnams gzhan dag la yang ston par byed do/_/de dag la yang so sor kun tu 'jug par byed de/_ngan 'gro rnams su 'gro bar 'gyur ba'i 'jigs pa rnams kyis skrag par byed do/_/dge legs su gyur pa'i sems can de rang dang gzhan la phan 
[\[82a.5\]]pa la rab tu zhugs pa/_tshul khrims dang ldan pa tshul khrims la rab tu gnas pa tshul khrims de nyid la kun tu brten nas ji srid 'tsho'i bar du ma nyams pa dang rgyun ma chad pa dang ma rdol bar 'dzin par byed pa de ni lus zhig nas shi ba'i 'og tu mtho ris bde 'gro'i 'jig rten 
[\[82a.6\]]'thab bral gyi lha rnams kyi nang gi rA dza ni na rgyu ba'i sar skye bar 'gyur ro/_/der nye bar skyes pa na yang 'di'i bde ba mnyam pa med pa rnams phun sum tshogs shing mtshungs pa med pa'i longs spyod rnams dang yang dag par ldan pa la bde ba 'di dag rnams yin te/_rA dza ni na 
[\[82a.7\]]zhes bya ba'i rdzing bu dpag tshad lnga brgya par gyur pa/_bsil ba'i chu rab tu dang ba ltem par gyur pa'i chu'i 'od kyis yul 'ga' zhig du yang gsal bar byas pa/_nye 'khor dag na yang gser dang bai DUr+ya'i rang bzhin la gser btso ma'i 'dab ma dang in dra nI la'i rang bzhin gyi 
[\[82b\]]
[\[82b.1\]]yal gas yongs su gang ba'i shing ljon pa rnams kyis nye 'khor yongs su gang ba/_dpag tshad lnga brgyar gyur pa'i rdzing bu pad ma rnams kyis yang nye 'khor kun tu gang ba rnams la bai DUr+ya'i yu ba can rnams la ni gser gyi 'dab ma rnams so/_/gser gyi yu ba can rnams la ni 
[\[82b.2\]]bai DUr+ya'i ze ba rnams so/_/pad ma gzhan 'ga' zhig ni rin po che bdun gyi rang bzhin yin te/_rnam pa sna tshogs shing rnam par bkra ba'i pad ma rnams kyis kyang thams cad nas yongs su khyab par gyur pa'o/_/rdzing bu de'i nye 'khor rnams na yang bya kha dog rnam pa sna tshogs 
[\[82b.3\]]pa dang ldan par gyur pa/_rin po che bdun dang cha 'dra ba'i kha dog gi lus can gyi bya rnams kyis kun nas nye bar mdzes pa mchog tu snyan par 'gyur ba'i dbyangs kyis kun tu gang ba yin te/_rA dza ni na'i rdzing bu de yang lha brgya stong gis yongs su bskor bar gyur pa yin te/_'di 
[\[82b.4\]]gang yin pa la lha nyid brgya phrag du ma rnams kyis kyang yongs su ma bskor ba'i lha rnams ni med do/_/lha mo de dag rnams dang lha de dag rnams kyang lhan cig tu rnga skad yan lag lnga dang legs par ldan pas rdzing bu de na dga' dgur spyod cing rtse bar byed pas rang gi las kyi 'bras bu 
[\[82b.5\]]rnams za bar byed do/_/gzhan yang rdzing bu de nyid kyi 'gram na yongs su bskor ba'i nye 'khor rnams na mchog tu dga' bar gyur pa'i rin po che bdun gyi rang bzhin gyi ljon shing rnams kyis yongs su bskor nas yid dga' ba zhes bya ba'i nags kun tu gnas so/_/de na yang 
[\[82b.6\]]dga' bar gyur pa'i bya'i tshogs rnams kyis mngon par dga' bar gyur pa'i 'bab chu brgya stong phrag du mas kun tu brgyan pa/_rin po che'i khams rnams kyis rnam par brgyan par gzhan dag lhan cig spyod pa rnams kyis yongs su bskor nas dpe med pa'i lha rdzas kyi dbang po 
[\[82b.7\]]lnga mngon par dga' ba'i yul rnams dang yang dag par ldan pas yid dga' ba'i nags de na lha rnams dga' bar byed do/_/lha de dag rnams kyang rA dza ni na'i rdzing bur yang rtsed mo sna tshogs pa rnams kyis lhan cig tu rtse bar byed do/_/de nas lha gang dag legs par byas pa'i 
[\[83a\]]
[\[83a.1\]]las kyis der skyes pa de dag rnams 'di ltar 'gyur te/_snga na med pa'i glu'i sgra de dag thos pa'i dpe med pa de dag gis drangs par gyur pas/_klung du skyes pa'i shing rin po che bdun gyi rang bzhin gyi ljon shing rnams kyi nags de dag gi nang gang na yod pa der 
[\[83a.2\]]legs par nye bar 'gro bar byed do/_/de nas lha gzhan gang dag lha'i rigs de nas 'chi 'phos par gyur nas rA dza ni na rgyu ba'i sa der skyes par gyur pa'i lha gsar du skyes pa de dag lha rdzas kyi phreng bas kun tu brgyan pa'i lha'i bu mo gang yin pa de dag rnams kyis mngon par mthong 
[\[83a.3\]]zhing /_rje dpon de mngon par mthong bar gyur nas kyang mngon par rgyug go/_/lha'i rigs der las kyi 'bras bu rnam par smin pa 'di dag ni ji ltar srog gcod pa dang ma byin par len pa dang 'dod pas log par g.yem pa rnam par spangs pas de la skye bar 'gyur ba yin no/_/'dod 
[\[83a.4\]]pa la log par g.yem pa rnam par spangs pas de dag rnams kyi lha mo ni gzhan la mi 'pho'o/_/ma spangs pa de dag rnams kyi ni lha mo rnams ni gzhan la kun tu nye bar 'pho bar 'gyur ro/_/rgyal chen bzhi'i ris kyi lha dang sum cu rtsa gsum pa rnams ni lha gang dag gis 'dod pa la 
[\[83a.5\]]log par g.yem pa yongs su ma spangs par gyur pa rnams ni/_de las 'chi 'pho bar gyur pa na lha gzhan de dag lha mo rnams kyi nang du skye'o/_/de dag rnams kyis kyang 'od nyams par gyur pa'i mar me dang 'dra ba'i tshe 'gag par 'gyur ba spangs nas gsar du skyes pa'i lha de 
[\[83a.6\]]dag la sten par byed do/_/de dang lhan cig tu rtse bar byed dga' bar byed yongs su spyod par byed do/_/de nas 'chi 'pho bar gyur pa'i lha gang yin pa 'di la 'chi 'pho bar 'gyur bas byas pa'i phrag dog gis de la sdug bsngal skye bar 'gyur ro/_/'di ni dmyal ba'i yang 
[\[83a.7\]]sdug bsngal chen po yin te/_sems kyi skyon phul du phyin pa des dmyal bar skye bar 'gyur ro/_/lha de 'chi 'pho ba de'i 'bras bu rnam par smin pa 'di ni 'thab bral ba'i lha rnams la med pa yin te/_de dag ni phal cher 'dod pa la log par g.yem pa rnams ma spangs pa rnams 
[\[83b\]]
[\[83b.1\]]de dag tu skye bar 'gyur ro/_/rgyu mtshan des na lha gsar du skyes pa de sngun gyi lha med par lha mo de dag rnams kyis lha gsar du skyes pa de la nye bar snyen par byed do/_/nye bar 'dres nas kyang kun nas de yongs su bskor cing gang na nags chen po yod pa der nye bar 'gro bar byed do/_/
[\[83b.2\]]rgyags pa la don gcig pas bde bar rgyu bas de dag rnams thams cad kyang gang na lha'i tshogs de dag yod pa der legs par nye bar 'gro'o/_/de nas lha'i tshogs de dag rnams kyis lha gsar du skyes pa de mngon par mthong nas ches rab tu dga' bar gyur pa'i yid kyis lhan 
[\[83b.3\]]cig spyod pa'i 'khor rnams dang bcas nas rdzing bu de nyid du phyin par gyur to/_/brgya phrag dang de nas stong phrag rnams su yang ste nags dang nye ba'i nags rnams dang ldan pa dang /_dpag bsam gyi shing rnams dang ldan pa la bya'i tshogs rnam pa du mas yongs su gang ba rnams dang 
[\[83b.4\]]pad ma'i rdzing bu brgya stong gis rab tu brgyan pa rnams dang /_rgyags pa'i ka raN+Da ba dang /_ngang ngur dag gis nye bar mdzes pa rnams dang /_yon tan du ma brgya stong 'di dag rnams kyis brgyan pas dga' bar 'gyur ba'i rdzing chen po der de dag rnams dus ring du ste/_rnga skad yan lag 
[\[83b.5\]]lnga pa dang lha rdzas kyi 'dod pa'i yon tan lngas dus shin tu ring bar yul rnams la rjes su longs spyad nas slar yang yul de dag nyid kyis ngoms par ma gyur pas nags de nyid du rnam par rgyu bar byed pa las/_gang na nye 'khor kun tu snang bar byed pa zhes bya ba'i ri bo yod pa der 
[\[83b.6\]]legs par nye bar 'gro'o/_/bde bar rgyu ba'i don gyis gar byed par gyur pa dang /_rgod par gyur pas pad ma'i rdzing bu nas pad ma'i rdzing bu rnams dang /_nags nas nags rnams su dang /_nye ba'i nags nas nye ba'i nags rnams su dang /_'bab chu nas 'bab chu 
[\[83b.7\]]rnams su dang /_ri'i mtho sa nas ri'i mtho sa rnams su dang /_ri'i bang rim nas ri'i bang rim rnams la dang /_ri'i gseb nas ri'i gseb rnams su dang /_'khri shing gi tshang tshing nas 'khri shing gi tshang tshing rnams la dang /_me tog gi nags nas me tog gi nags rnams su 
[\[84a\]]
[\[84a.1\]]dang /_'bab chu nas 'bab chu rnams su dang /_chu klung dang tshang tshing nas chu klung dang tshang tshing rnams su dang /_dpag bsam gyi shing gi nags nas dpag bsam gyi shing gi nags rnams su dang /_'khri shing gi khang pa nas 'khri shing gi khang pa rnams dang /_
[\[84a.2\]]rin po che'i khams sna tshogs pa rnams dang ldan pa'i ri'i gseb nas ri'i gseb rnams su rtsed mo rtse bar gyur pas thams cad kyang rnga skad yan lag lnga dang ldan zhing dpe med par gyur pa'i 'dod pa'i yon tan lnga po rnams kyang rang gi las kyi 'bras bu rnams dang 'dra bar yang dag 
[\[84a.3\]]par ldan pas thams cad kyang nye 'khor kun nas snang ba zhes bya ba'i ri bo 'di gang na yod pa der nye bar 'gro bar byed do/_/glu'i sgra de dag thos nas ngo mtshar ba kun tu skyes pa'i yid kyis lha de dag rnams myur bar ri bo de gang na yod par 'khod de/_de kun tu lta ba la ched cher gyur 
[\[84a.4\]]pa'i phyir ro/_/de nas ri'i mchog de la 'khod par gyur pa'i lha de dag rnams gang yin pa rnams kyis nye 'khor rnams las kun tu snang bar byed pa'i ri'i mchog de la legs par gnas nas lha de dag gis mngon par mthong bar gyur to/_/mchog tu dga' bar gyur pas 
[\[84a.5\]]slar yang bya bzhin du nam mkha'i dkyil du 'phags te rgyan dang cha byad du ma rnams dang /_rang gi 'od kyis 'bar bar gyur pas phan tshun du lta ba la ched cher byed par 'gyur zhing 'dres par gyur pas de dag thams cad kyang ri bo'i mchog de na dga' bar gyur pa'i chu klung dang 'bab chu dang 
[\[84a.6\]]rdzing bu dang pad ma'i tshal dang 'khri shing gi khang pa dang dpag bsam gyi shing rnams rin po che bdun rab tu 'bar ba'i 'od dang ldan pa de dang de na lha rnams thams cad rA dza ni na rgyu ba na dga' bar byed pa dang rtse bar byed de/_kha cig ni pad ma'i tshal du'o/_/kha cig ni chu klung dang tshang tshing 
[\[84a.7\]]du'o/_/kha cig ni ud pa la'i tshal du'o/_/kha cig ni dpag bsam gyi shing gi nags su'o/_/kha cig ni ri'i khong pa na'o/_/kha cig ni nam mkha'i dkyil du kun nas 'phags nas gang na lha gzhan rnams yod pa der 'gro bar byed do/_/kha cig ni glu mkhan dang bcas 
[\[84b\]]
[\[84b.1\]]pas rgyags pa la don gcig pa'i bud med rnams kyis yongs su bskor nas myos byed kyi btung ba kun tu sten par byed de/_myos pa'i skyon rnams dang bral bar gyur pa rab tu dga' ba'i lha rnams phyir zhing phyir zhing de nyid kyis rab tu dga' ba kun tu skyed par byed pa 'ba' zhig 
[\[84b.2\]]yin no/_/yon tan de lta bu rnams dang ldan pa'i yul gyis rab tu dga' ba'i du ba dang mes slar yang nyis 'gyur du sreg par byed do/_/de nas de ltar kun tu gnas pa'i lha de dag rnams la/_de kho na nyid rig pa zhes bya ba'i byas tshigs su bcad pa 'don par byed pa la/_
[\[84b.3\]]ji ltar/_'bar ba lnga la rab chags pa'i/_/sred pa'i rlung gis bdas pa yi/_/bag med me yis lha rnams ni/_/'dod pas rmongs nas sreg par byed/_/snga ma'i las ni zad par 'gyur/_/gsar pa nyid kyang nyer mi spel/_/de zad nas ni ltung bar yang /_/
[\[84b.4\]]lha rnams thams cad mthong ba yin/_/'chi ba'i dus ni nyer byung na/_/sdug bsngal gyis ni sems nyer bcom/_/gang yang dge ba ma gtogs pa/_/skyabs gzhan rnams ni ngas ma mthong /_/bud med ched cher lta ba dang /_/rnyed dang longs spyod la rab chags/_/
[\[84b.5\]]rang gi sems kyis bslus pa yi/_/tha ma'i gnas su myur 'gro 'gyur/_/gson pa 'chi ba'i mtha' yin pa/_/de dag rnams kyis go 'am ci/_/'dod pa rnams ni rab 'jig cing /_/rtag pa la yang 'thad pa med/_/yul gyis rnam par bshig pa dang /_/
[\[84b.6\]]rang las kyis kyang bslus pa yin/_/sred pas nye bar bcom pa'i sems/_/lha rnams tshe ni 'gro ba yin/_/rtsig pa zhig pa ji bzhin du/_/ri mo'i las kun rab tu 'jig_/las rnams zad pas de bzhin du/_/lha rnams 'jig par 'gyur ba yin/_/
[\[84b.7\]]dbang po rnams kyang yul rnams kyis/_/ngoms pa nam yang yod ma yin/_/mar sar blugs par gyur pa yi/_/'bar ba'i rim pa ji bzhin no/_/de ltar bya des lha de dag rnams kyi bag med pa'i yid 'joms pa chos dang ldan pas kun tu rtogs par byed pa'i tshigs su 
[\[85a\]]
[\[85a.1\]]bcad pa rnams byas pa yin no/_/de nas lha de dag rnams kyis de dag thams cad rtsis btab ma byas par bag med pas rnam par rmongs pa'i phyir/_lha mo de dag nyid kyis yongs su bskor nas rab tu dga' ba'i yid kyis sde tshan du gyur pa'i tshogs rnams 
[\[85a.2\]]kyis ni kha cig go/_/kha cig ni rang gi 'khor rnams dang ngo /_/kha cig ni nam mkha'i dkyil du 'phags par gyur nas ri de la 'khod par byed do/_/de dag rnams 'khod par gyur pa ni nyi ma brgya stong bas ches lhag par gyur pa'i gzi brjid kyi 'od dang ldan pa'i ri 
[\[85a.3\]]de'i nye 'khor rnams na rin po che'i 'od zer gyis kun nas snang bar byas pa'i rtse mo rnams ni ches mchog tu yang 'od kyis kun nas rab tu gsal bar byed do/_/ri de la nags du ma rnams yod pa yang rin po che sna tshogs pa'i rang bzhin gyi shing ljon pas nye bar mdzes par gyur pa 
[\[85a.4\]]de dag rnams kyis kyang shin tu ches bla lhag par lha de dag gi 'od zer rnams bcu 'gyur du skyed par byed do/_/yang lha gzhan gang dag nags rnams dang pad ma'i tshal rnams dang 'khri shing gi khang pa rnams dang rin po che sna tshogs pa'i 'od zer gyis gsal bar gyur pa/_de 
[\[85a.5\]]dag rnams la rtse bar byed cing dga' dgur kun tu spyod par byed pa na/_des kyang 'od de dag mthong nas mchog tu ngo mtshar ba dang ldan par gyur te/_de na ri bo'i mchog 'di ji lta ba bzhin du mdzes par gyur pa'i phyir ro/_/de nas nags dang nye ba'i nags de dag rnams na rtse 
[\[85a.6\]]bar byed pa gang yin pa de dag rnams kyang 'di dag rnams nas 'ongs nas rA dza ni na'i rdzing chen po de'i ri'i mchog gi ri bo de la rtse bar 'dod pa yin te/_de dag thams cad mnyam du 'grogs nas phan tshun du grogs su gyur cing /_phan tshun du rdzi ba med par snying la bde ba rnams 
[\[85a.7\]]legs par skyes pas phan tshun du bde ba bskyed pa nye bar 'byin pas 'thun par gyur pas/_rin po che bdun gyi 'od phreng bas kun tu snang bar byas pa'i ri de la dal bu dal bus kun tu 'khod par byed de rol mo sna tshogs pa rnams dang /_glu dang gar dang rgod pa dang 'gying ba dang rtse ba dang 
[\[85b\]]
[\[85b.1\]]bcas par 'gyur zhing /_nad kyi 'jigs pa dang mya ngan gyi 'jigs pa dang lkog tu gyur pa'i skyon rnams dang bral ba dang rang ji ltar 'dod pa bzhin du 'gro ba dang rgyu bar byed pa mchog tu bde ba dang ldan par gyur pa rnams rnga skad yan lag lnga dang ldan pas gar byed par gyur 
[\[85b.2\]]pas ri chen po de la ji ltar 'dod pa'i kha zas rtsi dag 'thung bar byed do/_/bdud rtsi yang mid par gyur pas ni mchog tu dga' ba dang ldan pa skyes par gyur nas dge bar byed de/_rang gi las dang 'dra ba'i bde ba rnams dang yang dag par ldan par gyur pas/_de de ltar 
[\[85b.3\]]dga' bar gyur nas de kho na bzhin du bde ba la longs spyod par gyur pa las dus nam zhig na gang na mthong na kun dga' ba zhes bya ba'i pad ma'i rdzing bu der nye bar 'gro bar byed do/_/pad ma'i rdzing bu de yang dpag tshad bcur yangs pa dpag tshad lngar rgya che bar gyur pa mchog tu nye 
[\[85b.4\]]'khor kun nas dga' ba rnams la pad ma'i rdzing bu 'di'i dga' ba de nyid ni ngang pa dang kA raN+Da ba dang ngang ngur rnams kyis nye bar mdzes pa 'di'i nye 'khor rnams na yang gser btso ma'i mdog gi pad mas nye bar mdzes par gyur pa/_'di'i nye 'khor rnams kun nas yang dga' bar 
[\[85b.5\]]gyur pa'i gser rnams dang bai DUr+ya dang sngon po dang sngon po chen po dang pad ma rA ga'i rang bzhin du gyur pa'i sdug pa dag gis nye bar mdzes par spras pas shin tu yang mdzes par gyur pa klung du skyes pa'i shing ljon pa rnams kyis kyang nye 'khor kun nas mdzes pa rdzing bu de yongs su 
[\[85b.6\]]bskor nas kun tu gnas pa la 'di lta ste/_gser gyi rang bzhin la dngul gyi 'dab ma dang dngul gyi rang bzhin gyi yal ga rnams la ni gser gyi 'dab ma'o/_/in dra nI la'i yal ga rnams la ni pad ma rA ga'i 'dab ma'o/_/shel gyi rang bzhin gyi yal ga rnams la ni 
[\[85b.7\]]bai DUr+ya dang gser dang in dra nI la'i rang bzhin gyi 'dab ma rnams so/_/bai DUr+ya'i sdong bu can rnams la ni gser dang dngul dang in dra nI la'i rang bzhin gyi 'dab ma'o/_/sngon po chen po'i rang bzhin gyi sdong bu rnams la ni shel dang in dra nI la'i yal ga rnams la gser btso 
[\[86a\]]
[\[86a.1\]]ma'i rang bzhin gyi lo ma'o/_/gser gyi sdong bu dang sdong bu phyed bai DUr+ya rnams la ni sngon po chen po'i yal ga rnams la'o/_/gser btso ma dang mu sa ra'i 'dab ma'o/_/kha cig ni thams cad du gser gyi sdong bu dang gser gyi 'dab ma dang gser gyi yal ga dang ldan pa nyi ma 
[\[86a.2\]]bas lhag par gzi brjid kun tu snang bar byed do/_/shing ljon pa gzhan kha cig la ni bai DUr+ya'i yal ga dang bai DUr+ya'i 'dab ma dang ldan pa yin te/_sprin gyi phung po dang 'dra bar then 'khor kun nas rnam par mdzes par byed do/_/kha cig ni gser btso ma'i rang bzhin gyi sdong bu 
[\[86a.3\]]dang gser btso ma'i rang bzhin gyi yal ga dang gser btso ma'i rang bzhin gyi 'dab ma spel ba'i me'i phung po'i mdog dang mtshungs par kun nas snang bar byed do/_/kha cig ni dngul gyi 'dab ma dang dngul gyi yal ga dang dngul gyi sdong bu rnams kyis zla ba dang 'dra bar kun tu snang bar 
[\[86a.4\]]byed do/_/kha cig ni in dra nI la'i rang bzhin gyi sdong bu dang in dra nI la'i rang bzhin gyi 'dab ma la a ga ru nag po'i du ba'i mdog tu kun nas snang bar byed do/_/ljon shing gzhan kha cig ni 'khri shing sna tshogs pa rnams kyis yongs su bskor ba yin te/_gang dag gser btso ma'i 
[\[86a.5\]]rang bzhin yin pa de dag ni sngon po mchog tu gsal ba'i kha dog dang ldan pa'i in dra nI la'i rang bzhin gyi 'khri shing gis nye bar btud nas lam me snang bar byed do/_/ljon shing gzhan kha cig ni gser dang dngul gyi rang bzhin du gyur pa rnams so/_/ljon shing gzhan kha cig ni me 
[\[86a.6\]]tog phun sum tshogs pa rnams kyi kha dog sna tshogs pa'i me tog rnams kyis nye bar mdzes par gyur pa'o/_/ljon shing gzhan kha cig ni man dA ra ba'i rang bzhin no/_/gzhan dag rnams kha cig la ni pad ma ku she sha ya'i 'dab ma kun tu snang bar gyur to/_/ljon shing gzhan dag 
[\[86a.7\]]rnams kha cig la ni dril bu g.yer ka'i dra bas kun nas sbrel ba rnams kyi sgra 'khrol bar gyur pa gser dang dngul gyi rang bzhin gyi 'khri shing gis nye bar phub par gyur pa'o/_/ljon shing gzhan dag rnams kha cig la ni shel gyi rang bzhin dang gser dmar po'i rang bzhin gyi 'khri shing gis 
[\[86b\]]
[\[86b.1\]]phub par gyur pa'o/_/ljon shing gzhan dag rnams kha cig la ni pad ma rA ga'i rang bzhin dang dngul gyi rang bzhin gyi 'khri shing dag gis yongs su bskor nas gnas pa'o/_/ljon shing gzhan dag rnams kha cig la yang dril bu g.yer ka'i dra ba brgyangs pa'i sgra 'khrol ba'o/_/
[\[86b.2\]]ljon shing gzhan dag rnams kha cig la ni shing thog rnams smin par 'gyur ba la 'di lta ste/_khu ba'i 'bras bu rnams las ni 'bras bu de dag rnams las rnam pa de lta bu'i khu ba dag rab tu 'bab par 'gyur ba gang yin pa'i khyad par gyis lha rdzas kyi myos byed de dag rnams kyi ro yang 
[\[86b.3\]]cung zad kyang ma yin no/_/ljon shing gzhan dag 'ga' zhig ni me tog gi shing yin te/_gang dag gi dri rnams ji srid du dpag tshad brgyar yang rlung gis rab tu 'debs par byed do/_/ljon shing gzhan dag rnams kha cig ni sgra'i shing yin te/_gang dag rlung 'jam 
[\[86b.4\]]pos rab tu bskyod par gyur pa rnams rnam pa de lta bu'i 'dab ma kun tu bskyod pa las skyes pa'i mchog tu snyan par gyur pa glu mkhan gyi las ches lhag par gyur pa'i sgrar 'gyur ro/_/ljon shing gzhan 'ga' zhig ni gcig tu lta ba mngon par dga' ba yin no/_/gang dag rnam pa de 
[\[86b.5\]]lta bu'i gzugs dag yin te/_gang dag gi khyad par gyis kha dog sna tshogs pa rnams kyis rnam par bkra ba'i nags kyi rgyal po dag gis kyang bcu drug kho na'i cha 'ba' zhig tu chog pa yang ma yin no/_/bdug pa'i shing ljon pa gzhan kha cig ni rnam pa sna tshogs pa'i bdug pa'i 
[\[86b.6\]]dri rnams gang dag gis 'thul bar byed pa ste/_mchog tu dri zhim par gyur pa'i dri gang gis bsnams pa na lha rnams kyang dga' bar byed pa yin no/_/rnam pa de lta bu'i shing ljon pa yon tan mtshungs pa med pa gzhan dag rnams kyis kyang pad ma'i rdzing bu mthong na kun dga' ba zhes bya 
[\[86b.7\]]ba yongs su khyab par gyur pa yin no/_/de nas lha de dag rnams kyis rnam pa de srid mngon par mthong bar gyur te/_ngo mtshar ba rnams mthong zhing mtshungs pa med par nye bar longs spyod par bya ba rnams mngon du legs par mthong nas/_rA dza ni na rgyu ba'i lha de dag rnams kha cig ni 
[\[87a\]]
[\[87a.1\]]'bras bu rnams za ba yin no/_/kha cig ni 'bras bu'i khu ba rnams 'thung ngo /_/kha cig ni lhan cig spyod pa rnams dang bcas nas me tog gi rtsed mo byed do/_/kha cig ni nags kyi nang gi sa dag la nye bar gnas nas rnam pa sna tshogs pa'i myos byed rnams 
[\[87a.2\]]'thung zhing glu yang len par byed do/_/kha cig ni lhan cig spyod pa rnams dang bcas nas glu dbyangs dag len par byed do/_/kha cig ni gar byed do/_/kha cig ni pad ma'i rdzing bu la 'bog par byed do/_/kha cig ni bdud rtsi mid par byed do/_/kha cig ni lhan cig 
[\[87a.3\]]spyod pa rnams kyis yongs su bskor nas nam mkha'i dkyil du 'phags so/_/gzhan dag kha cig ni rin po che bdun gyi rang bzhin gyi khang bur zhugs nas lha'i bu mo'i tshogs rnams kyis kun nas yongs su bskor nas rnam pa sna tshogs pa'i 'dod pa'i longs spyod la rjes su spyod 
[\[87a.4\]]par byed do/_/de ltar lha de dag rnams pad ma'i rdzing bu de na dga' bar byed do/_/'dod pa'i yon tan lnga dang yang dag par ldan pas dga' bar byed pa dang rtse bar byed kyang yul rnams kyis nye bar longs spyod pas ngoms par yang mi 'gyur ro/_/sred pa dang ldan pa rnams ni 
[\[87a.5\]]ngoms par 'gyur ba nam yang yod pa ma yin te/_dper na mar gyis legs par btab par gyur pa'i shing rnams kyis me la ngoms pa'i mthar thug pa med do/_/de bzhin du sred pa dang ldan pa'i mi rnams kyang yul rnams kyis yin no/_/de nas rdzing bu de'i pad ma'i ngos kyi dbus 
[\[87a.6\]]kyi pad ma'i nags mchog tu dga' ba dang mchog tu bde ba dang mchog tu rgya che bar gyur pa sna tshogs pa'i bya'i tshogs rnams kyis kun tu gang bar gyur pa na/_rang gi smon lam gyis skyes pa'i byang chub sems dpa' dus [{]bzangs [,]bzang [}]zhes bya ba'i ngang pa'i rgyal po ngang pa brgya stong gis 
[\[87a.7\]]yongs su bskor bar gyur pa ni/_ji ltar 'dzam bu'i gling gi gza' dang skar ma rnams kyis zla ba la bzhin no/_/de bzhin du de yang nye 'khor rnams kun tu snang bar byed do/_/pad ma'i tshal rnams kyang bung ba'i tshogs rnams kyis kun nas nye bar mdzes par gyur pa'o/_/nye 'khor 
[\[87b\]]
[\[87b.1\]]kun nas yongs su bskor ba'i lha de dag rnams legs par mngon par mthong nas gzhan la phan pa la rab tu zhugs pas tshigs su bcad pa brjod pa/_ji ltar/_'gro ba dang ni gnas nyid dang /_/rtse ba dang ni rgod pa yang /_/bzod par mi nus shugs po che/_/mi 
[\[87b.2\]]bzad pa yi 'chi bdag 'byung /_/gang la 'di yis mi sgrub pa'i/_/'di dang phyi mar gnas de med/_/de lta na yang kun rmongs pas/_/'gro ba 'di dag gis mi rtogs/_/dbul po dang ni dbul min dang /_/gzhon pa dang ni gnas brtan dang /_/khyim pa 
[\[87b.3\]]dang ni khyim pa min/_/gang yang 'di yis mi 'joms med/_/skyid den pa dang sdug phongs dang /_/yon tan can dang de las gzhan/_/spong la gnas dang spong gnas min/_/gang yang 'di yis mi 'khrid med/_/tshul khrims 'chal dang tshul khrims ldan/_/
[\[87b.4\]]shes rab can dang rmongs pa dang /_/rgyal po dang ni de las gzhan/_/gang dag 'dis ni mi 'khrid med/_/lha rnams dang ni dmyal ba'am/_/[{]yi dgas [,]yi dwags [}]dud 'gro skyes de bzhin/_/bag med pa dang bag yod dang /_/gang dag 'di yis mi 'khrid med/_/'dod 
[\[87b.5\]]pa'i khams su skyes pa'am/_/gzugs kyi khams kyang de bzhin de/_/gzugs med par yang skyes pa'am/_/gang dag 'di yis mi 'khyer med/_/las kyi zhags pas rga ba'i chad/_/nad kyi lus so stobs po che/_/srin po lta bu'i 'chi bdag 'dis/_/
[\[87b.6\]]sems can blangs nas 'gro ba yin/_/de ltar 'jigs su rung ba yi/_/'chi bdag mchog tu mi bzad pa/_/'dod pas rnam par rmongs pa'i lha/_/ngu bar 'os la dga' bar byed/_/ji lta ji ltar bsten byas pa/_/'dod pa sdug bsngal rgyu rnams ni/_/de 
[\[87b.7\]]lta de ltar rnam 'phel ba/_/mar blugs pa yi me ji bzhin/_/mi dge de dag slu byed yin/_/byas pa chud gzon sdug bsngal rgyu/_/dang por mngar bar 'dod pa ni/_/yongs su smin nas mi bzad pa/_/'dod pas dang por bde legs dang /_/bar dang tha mar 
[\[88a\]]
[\[88a.1\]]byed pa'ang min/_/zhi yid rjes su thob par min/_/nyams dang zhi ba'i rgyu rnams ni/_/dbang po dang ni dbang don la/_/rmongs nas rnam pa tha dad par/_/byis pa'i yid 'phrog 'dod pa 'dis/_/dmyal bar 'gro bar byed pa yin/_/gang dang 
[\[88a.2\]]lhan cig byis pa dga'/_/de nyid 'di ni mi bzad mchog_/dgra bo grogs po'i gzugs kyis ni/_/khyad par gyis ni rab tu rgyu/_/de ltar dus [{]bzangs [,]bzang [}]des bag med pa bag med par spyod pa rnams mngon par mthong nas tshigs su bcad pa brjod do/_/de nas 
[\[88a.3\]]lha de dag 'dod pa de dag gis rnam par rmongs pa'i phyir phan par 'gyur ba gang yin pa de brjod pa na kun tu mi rtogs so/_/de nas slar nyid kyang pad ma'i rdzing bu de nyid kyi 'gram du/_rA dza ni na rgyu ba'i lha de dag rnams nags dang nye ba'i nags rnams dang /_pad ma'i rdzing bu 
[\[88a.4\]]dag dang 'khri shing 'phyar bar legs par kun tu g.yogs pa'i mchog tu dri zhim pa'i 'khri shing gi khang pa rnams la bung ba brgya stong du ma skad snyan pa rnams 'don pas rna bar snyan pa rnams la/_lha de dag rnams lha'i bu mo'i tshogs rnams kyis yongs su bskor nas dga' bar byed 
[\[88a.5\]]cing rtse bar byed de/_/rnga skad yan lag lnga dang ldan pas shin tu snyan pa dang brgyud mar dma' zhing snyan pa dang /_mthon por 'jam zhing snyan pa'i sgra dang yang dag par ldan par dpe med pa rnams kyis dga' bar byed do/_/gzhan dag ni khang bu'i steng na kun tu gnas te mchog tu 
[\[88a.6\]]dga' ba'i pad ma'i rdzing bu de nyid la kun tu lta bar byed do/_/rA dza ni na rgyu ba'i lha de dag rang gi las la spyod pas rjes su 'brang ba rnams dang bcas pas nye 'khor kun tu lta bar byed do/_/de nas kun tu lta bar byed pa de dag rnams la gzhan yang dus [{]bzangs [,]bzang [}]de 'di snyam du sems 
[\[88a.7\]]te/_lha de dag rnams kyi yid la ci zhig yod par gyur na/_nges par nyams su myong bar 'gyur ba'i sdug bsngal 'byung bar 'gyur ba rnams gang yin pa gang dag gis go bar mi 'gyur ba/_lha rnams 'chi ba'i dus na 'jigs pa ni lnga yod de/_lnga po rnams gang zhe na/_
[\[88b\]]
[\[88b.1\]]'dod pa sdug pa 'thun pa yid du 'ong ba'i bud med rnams thams cad dang /_lha'i rigs kyi skal ba 'thun pa de nyid du slar yang kun tu mi phrad pa ste/_de la 'di ni rnam par 'bral bas byas pa'i sdug bsngal chen po dang po yin no/_/gzhan yang lha rnams 'chi 'pho bar gyur 
[\[88b.2\]]pa'i dus na sdug bsngal gnyis pa 'di lta ste/_'dod pa sdug pa yid du 'ong ba'i lha rdzas kyi yul rnams dang phyi nas yang mi phrad pa zhes bya ba 'di ni lha rnams 'chi 'pho ba'i dus na sdug bsngal chen po gnyis pa yin no/_/gzhan yang lha rnams la sdug bsngal gsum pa 
[\[88b.3\]]yod de/_lha gzhan gang dag dang rtse bar byed pa na de dag gis 'di'i mngon sum du gyur pa gang gi tshe/_snum zad pa'i mar me 'chi ba bzhin du mthong bar 'gyur ro/_/de'i tshe de la sdug bsngal gang dag skye bar 'gyur ba de dag 'di ltar 'byung ba yin te/_nges pa'i las 
[\[88b.4\]]kyi rlung gis bdag nges par brlag par 'gyur ba yin no zhes de la rnam par 'bral bar byas pa'i sdug bsngal skye ba gang yin pa de dmyal ba'i sdug bsngal gyis kyang char mi bzod do/_/gzhan yang lha rnams kyi sdug bsngal bzhi pa yod de/_gang gi tshe 'chi 'pho bar gyur pa 
[\[88b.5\]]dang nye bar gyur pa na/_'gro ba gang nas skye bar 'gyur ba dang /_gang la 'di skye ba 'byung bar 'gyur ba dmyal ba dang [{]yi dgas [,]yi dwags [}]dang dud 'gro rnams kyi 'gro ba de des ji lta ba bzhin du mthong bar gyur pa na/_de'i tshe 'di 'gyod par gyur pas byas pa'i mer 'os pa rnam pa du ma'i 
[\[88b.6\]]sdug bsngal 'byung bar 'gyur ro/_/gzhan yang lha rnams la sdug bsngal chen po lnga pa yod de/_gang dag dge ba'i bshes gnyen du gyur pa rnams kyis chos bstan par gyur pa na de yang nyan par mi byed pa dang /_dam pa'i chos rjes su sgrub par mi byed par bag med pas 
[\[88b.7\]]bag med par rgyu ba yul gyis kun nas phrogs par gyur pa'i sems kyis te/_'chi 'pho bar 'gyur ba'i dus de'i tshe de yang rjes su dran nas/_hA mi bzad pa'i sdug bsngal ngas ci zhig byas na/_chos gang yin pa ni ma mnyan no/_/tshul khrims la yang rjes su ma bsgrubs 
[\[89a\]]
[\[89a.1\]]pas shes rab kyang goms par ma byas pa de'i sems dang po kho nar rnam par 'gyod par 'gyur ba'i mes sreg par byed do/_/rang las kyi zhags pa des dbang med par nges par bcings nas bag med pa'i dgras bslus pa yin te/_lha rnams la 
[\[89a.2\]]sdug bsngal chen po lnga po 'di rnams yod do/_/sdug bsngal de dag rnams lha rnams kyis mi shes te/_bag med pa'i dgra rnams kyis co dris pa'i phyir dang /_bslus pa'i phyir dang rnam par nyams par byas pa'i phyir ro/_/de nas de ltar rig nas ngang pa rnams 
[\[89a.3\]]kyi mnga' bdag de gcig tu nges pa'i blo dang lhan cig tu nges par blo bzhag par gyur nas thabs rnams gang yin pa dpyod par byed de/_gang gis 'di dag legs par byed par 'gyur ba'i thabs gang dag gis lha 'di dag rnams la bdag gis chos bstan par bya/_de 
[\[89a.4\]]nas de ltar dus ring ba na rtogs nas ngang pa rnams kyi bdag po de gzhan la phan pa la rab tu zhugs pas/_sems can de dag rnams la phan par bya ba'i don du tshigs su bcad pa brjod pa/_ji ltar/_rtag tu sbyin dang tshul khrims ldan/_/sems can thams cad la rjes 
[\[89a.5\]]brtse/_/kun tu bsams pa thams cad 'grub/_/de phyir tshul khrims mchog yin no/_/byams dang snying rje dang ldan zhing /_/'dod pa zad pa'i lus can rnams/_/gzhan dag rjes su 'dzin ldan pa'i/_/lus 'grub pa ni rtag tu gnas/_/chog shes pa dang 
[\[89a.6\]]bag yod pa'i/_/sems can kun la phan par 'dod/_/'dod chags zhe sdang las rnams grol/_/lus 'grub pa ni rtag tu gnas/_/grogs dang dgra dang bral ba dang /_/lus can rnams la snyoms pa'i sems/_/ngan song 'gro bas 'jigs pa yi/_/
[\[89a.7\]]lus 'grub pa ni rtag tu gnas/_/bslu ba med dang brtan pa dang /_/chos sbyin pa la dga' ba dang /_/ser sna phrag dog rnam grol ba'i/_/lus 'grub pa ni rtag tu gnas/_/sdom la gnas dang zhi ba dang /_/bla ma mchod la dga' ba dang /_/don dang don min 
[\[89b\]]
[\[89b.1\]]thabs blag shes/_/don grub pa ni rtag tu gnas/_/g.yo med shin tu mkhas pa dang /_/rtag par yang ni snyan pa'i ngag_/mgon med rnams la sdom brtson ldan/_/don grub pa ni rtag tu gnas/_/yul dus rnam par shes pa yi/_/bsgrub dang sgrub 
[\[89b.2\]]min rnam par shes/_/sdig pa'i sbyang thabs shes nus pa'i/_/lus 'grub pa ni rtag tu gnas/_/de ltar ngang pa rnams kyi mnga' bdag des rig par gyur nas/_ji ltar 'di dag rnams chos byed du 'gyur ba dang /_chos ston par 'gyur bar yang byed de/_gzhan 
[\[89b.3\]]dag rjes su 'dzin par byed pa la sbyor ba gang yin pa de dag rnams ni/_kun tu bsams pa rnams thams cad 'grub par des rig pa'i phyir ro/_/de nas lha de dag rnams bag med pa bag med par rgyu bas rnam par rgyu bar byed pa yin na/_de la gang gis 'di dag rnams 
[\[89b.4\]]kyi bag med pa dang 'bral bar 'gyur bar ji ltar bdag gis de dag rnams la chos bstan par bya/_de nas ye shes stobs po ches legs par spyad pa rnams rig cing skye ba gzhan dran pa dang dran par gyur na/_ji ltar sngon bdag mir gyur nas 'dzam bu'i gling du skyes pa na/_
[\[89b.5\]]bcom ldan 'das gser thub kyi spyan sngar chos thos par gyur pa de'i dus ni chung ngu na yang nges par 'di yin la/_bcom ldan 'das des ni dus 'di dag mkhyen nas bdag la chos bstan pa yin te/_ji ltar tshong dpon gtso bo'i bu ud pa la sbyin zhes bya ba 'di shi bar gyur nas/_
[\[89b.6\]]'thab bral ba'i lha rnams kyis rA dza ni na rgyu bar ngang par skye ba gzhan la skye bar 'gyur ro/_/des bdag gi chos 'di dag rnams bag med pas bag med par rnam par rgyu bar byed pa'i lha de dag rnams la ston par byed do zhes bya ba chos de'i dus de ni de ring 'dir byung ba yin pas/_
[\[89b.7\]]ci nas kyang bdag gis chos de dag bstan par bya ba yin no/_/ngang pa rnams kyi mnga' bdag des de ltar rig nas/_gzhan la phan pa la rab tu zhugs pa snying rje dang ldan par gyur cing /_byams pa dang snying rje mang pos bla na med pa yang dag par rdzogs pa'i byang chub yid 
[\[90a\]]
[\[90a.1\]]la byas nas/_gang na rnga skad yan lag lnga dang ldan pas lha de dag rnams rtse bar byed pa der nye bar 'gro'o/_/ngang pa'i tshogs chen po rnams kyis yongs su bskor nas nye bar phyin par gyur nas mthong ba ni/_lha de dag rnams kha cig ni nags tshal gyi 
[\[90a.2\]]gseb la rtse bar byed do/_/kha cig ni pad ma'i rdzing bu rnams la'o/_/kha cig ni 'khri shing gi khang pa rnams su'o/_/kha cig ni nam mkha'i dkyil na khang bu la legs par kun tu gnas nas rtse bar byed do/_/kha cig ni lhan cig spyod pa rnams dang bcas nas bdud rtsi za bar byed 
[\[90a.3\]]do/_/de nas dus [{]bzangs [,]bzang [}]'di snyam du sems te/_ji ltar bag med pas bag med par rgyu ba 'di dag rnams nyid la chos bstan pa'i dbang du byas pa'i dus ni 'di yin te/_gang tha mar gyur yang bdag gis rnam pa ji lta bu'i dbyangs snyan pa'i dbyangs rnams kyis chos kyi tshigs su 
[\[90a.4\]]bcad pa'i dbyangs kyis 'di dag la bsnyad par bya ste/_bdag gis dbyangs kyi gdangs shin tu snyan pa gang yin pas lha de dag rnams kyi dang lha mo de dag rnams kyi snyan pa dang ldan pa'i glu dbyangs de dag thams cad nye bar bcom nas/_nga'i dbyangs de la kun tu gnas pa kho nas 
[\[90a.5\]]lha de dag rnams dbyangs kyis kun tu phrogs pas rna ba'i rnam par shes pa gtad nas nyan par 'gyur ro/_/gzhan du na 'dod pa'i longs spyod rnams kyis bag med pas nyan par mi 'gyur ro/_/de nas de dag la blo kun nas gnas par byas nas/_ngang pa'i rgyal po des tshangs pa'i 
[\[90a.6\]]dbyangs de yid la byas shing /_sangs rgyas kyi yon tan de dag rnams kyang rjes su dran par byas te/_byams pa dang snying rje'i blo mang du bskyed par gyur nas/_rin po che bdun gyis rnam par brgyan pa'i ri'i rtse mo la mngon par gnas te/_ngang pa de dag rnams nyid dang lhan cig 
[\[90a.7\]]tu dpag tshad brgya stong phrag bcur khyab par gyur pa dang /_mtshungs pa med pa'i dbyangs snyan pa rnams kyis tshigs su bcad pa bshad pa/_ji ltar/_gson pa re ba rnam 'jig pa'i/_/'chi ba ji srid ma byung ba/_/phyi nas 'gyod par mi 'gyur bar/_/de srid du ni bsod 
[\[90b\]]
[\[90b.1\]]nams kyis/_/rtag tu bag med sten pa gang /_/'di ni 'chi bdag go 'phang yin/_/bag yod pa ni nges bsten pas/_/'chi ba med pa'i go 'phang mchog_/gang dag bag med pas rmongs pa'i/_/lam 'di shis par rab brjod min/_/bag yod pa la 
[\[90b.2\]]mnyam rten nas/_/mkhas pa mya ngan 'das par 'gro/_/gnas de dag ni chud gzon pa'i/_/bag med pa la dga' ma byed/_/zhi min go 'phang blangs nas ni/_/dmyal bar rjes su rgyug la re/_/rab zhig rab tu chud zos gang /_/lus can rab tu chud 'dzar 
[\[90b.3\]]'gyur/_/de dag bag med skyon yin par/_/de bzhin gshegs pa gsung bar mdzad/_/de phyir thams cad kyis thams cad/_/brtson pa kun gyis thams cad kyi/_/bag med yongs su spong ba yi/_/lha rnams 'dir ni zhi bar brjod/_/de ltar ngang pa rnams kyi 
[\[90b.4\]]mnga' bdag de ri'i rtse mo de la lhag par gnas nas rnam pa de lta bu'i dbyangs kyis rjod par byed do/_/de lta bur snyan pa dang de lta bur gsal ba dang de lta bur yid 'phrog pa'i dbyangs gang gi khyad par gyis ni lha de rnams kyi glu'i dbyangs de dag gis thams cad du skyo ba skye bar 'gyur ro/_/
[\[90b.5\]]de nas lha de dag rnams thams cad kyang sgra des drangs par gyur nas gang na ri de'i rtse mo yod pa der nye bar 'gro bar byed de/_mchog tu snyan pa shin tu rgya che bar gyur pa'i rnam pa ji lta bu'i dbyangs de lha rnams kyis nam yang sngar ma thos pa'i blo lha de dang de dag rnams la skye ste/_ji ltar 
[\[90b.6\]]glu'i sgra 'di dag rnams 'dod par gyur pas de dag kun tu drangs pa yin gyi chos la gus pa ni ma yin no/_/de nas ri'i rtse mo de la 'khod nas mthong bar gyur pa ngang pa'i rgyal po dus [{]bzangs [,]bzang [}]des tshigs su bcad pa rjod par byed pa ni ji ltar sngar bzhin no/_/de nas lha de dag dang 
[\[90b.7\]]lha mo de dag rnams thams cad kyang snyan pa dang rgya che bar gyur pa mchog gi dbyangs des bkug pa'i phyir thams cad kyis kyang dus [{]bzangs [,]bzang [}]de yongs su bskor nas gnas te/_rab tu dang ba rtse gcig pa'i yid kyis dbyangs de 'ba' zhig nyan par byed do/_/tshigs su bcad pa 
[\[91a\]]
[\[91a.1\]]'di dag rnams las snyan par gyur pa'i tshig rnams nye bar 'dzin par byed do/_/de nas lha de dag rnams kyi yid rtse gcig tu gyur pa ngang pa'i rgyal po des rig nas/_de mir gyur pa na ji ltar gtso bor gyur pa'i bu'i ming yang ud pa la sbyin du gyur cing /_
[\[91a.2\]]gyur pa na bcom ldan 'das gser thub kyi spyan sngar thos pa'i chos de gang yin pa 'di las brtsams nas snyan zhing mchog tu rgya che bar gyur pa'i dbyangs de nyid kyis yid rtse gcig tu gyur pa rnams nyid la rang dang 'dra bar ston par byed pa yin te/_de ltar lha mo'i tshogs rnams 
[\[91a.3\]]kyis yongs su bskor ba'i lha de dag rnams la/_ji ltar bag med pas bag med par rnam par mi rgyu bar lha dag gis gnas par bya ba dang /_chos kyang bag yod pas nyan par bya ba dang /_skyes bu dam pa phan par byed pa rnams kyi drung du dam pa'i chos nyan par gyur pa na/_
[\[91a.4\]]dam pa'i chos sgrogs pa la gus pa dang ldan pa'i skyes bu dam pa rnams ni mya ngan las 'das pa'i mthar thug par 'gyur ro/_/dga' ba dang yid bde ba mang bar 'gyur ro/_/zag pa rnams zad par 'gyur ro/_/'jig rten gnyis po 'di dag tu skyes bu dam pas 
[\[91a.5\]]tshangs pa'i bsod nams skyed par 'gyur ro/_/tshul bzhin du gyur pas kyang 'dzin par byed do/_/zag pa dag zad par byed do/_/de la gang yang dam par byas te/_chos ston par byed pa dang /_gang yang dam pa'i chos te nyan par byed pa gang gis de la de dag ma dang 
[\[91a.6\]]pha gnyis dang mtshungs par 'gyur ba yin na/_gang dag 'khor ba nas nges par 'byung bar 'gyur bar chos ston par byed pas te/_mthar thug pa dang dge ba'i chos rnams 'phel bar 'gyur ba'i chos ston pa po de ni chos nye bar 'phel ba de yis ma dang pha dang mtshungs par 'gyur 
[\[91a.7\]]ro/_/de la dam pa'i chos ston par byed pa ni chos ston pa po sbyin pa po/_chos kyi sbyin bdag du gyur pa/_nyan pa po rnams la chos sgrogs pas nyan par byed du 'jug pa ste chos sgrogs par byed pa po yin no/_/de la chos bsgrags pa nyan pa rnams kyis ni rab tu brtson pa dang 
[\[91b\]]
[\[91b.1\]]ldan pa dang /_sems drang po'i rang bzhin du gyur pa dang /_dam pa'i chos la gus pa dang ldan pas chos sgrogs pa rnams las chos nyan par 'dod pa ni yon tan sum cu tham pa dang yang dag par ldan no/_/sum cu tham pa po gang dag rnams dang ldan zhe na/_chos sgrogs 
[\[91b.2\]]pa po chos smra ba po gcig tu chos kyi sbyin bdag tu gyur pa ma dang pha dang mtshungs pa 'khor ba'i rgyu ma yin pa'i drung nas ni/_'di lta ste/_ma thos pa'i chos rnams thos par 'gyur ba dang /_thos pa rnams so sor rig par byed pa dang /_so sor rig par byas pas kyang rnam 
[\[91b.3\]]par dpyod par byed pa dang /_rnam par dpyad nas kyang rab tu sgrub par byed pa dang /_rab tu zhugs par gyur nas bdag nyid rab tu gnas par byed do/_/rab tu gnas par gyur nas gzhan dag rnams kyang rab tu 'god par byed do/_/de dang lhan cig tu chos nyan par gyur pa las 
[\[91b.4\]]rnam par dpyod par byed do/_/rgud par gyur pas kyang kun nas rab tu g.yo bar mi 'gyur ro/_/dge ba'i rtsa ba ma bskyed pa rnams la skyed par byed pa dang gong du rnam par smin par byed do/_/yongs su smin pa rnams ni thar bar byed do/_/log par lta ba can rnams yang dag pa'i 
[\[91b.5\]]lta ba can du byed do/_/skyes par gyur pa'i mi dge ba'i rnam par rtog pa rnams so sor 'joms par byed do/_/dge ba'i sems kun tu skyes pa rnams legs par 'phel bar byed do/_/rkyen kyis byung ba'i mi dge ba rnams yongs su spong bar byed do/_/bag dang ldan par 
[\[91b.6\]]'gyur ro/_/skyes bu dam pa rnams la rjes su sten par byed do/_/g.yo dang ser sna rnams dang bral bar byed do/_/ma dang pha la gus pa dang ldan par 'gyur ro/_/las dang 'bras bu rnams kun tu shes so/_/'dis ni tshe ring ba 'phel bar byed pa'i las rnams yang mngon 
[\[91b.7\]]par 'phel bar byed do/_/'jig rten pa rnams kyis kyang bsngags par 'gyur ro/_/lha rnams kyis kyang 'di dag mngon par srung bar byed do/_/'dis kun tu bsams pa rnams kyang phun sum tshogs par 'gyur ro/_/chos dang ldan pa'i longs spyod dag thob par 'gyur ro/_/
[\[92a\]]
[\[92a.1\]]le lo med par yang 'gyur ro/_/brtson 'grus brtsams pa dang byas pa shes par yang 'gyur ro/_/rtag par rgyun du yang 'chi ba rjes su dran pa sgom par byed do/_/'chi ba'i dus na 'gyod pa med par yang 'gyur ro/_/mthar yang yongs su mya ngan 
[\[92a.2\]]las 'das par 'gyur ro/_/de lta bu'i yon tan sum cu tham pa yin te/_chos dang ldan pa'i 'chad pa po ma dang pha dang mtshungs par gyur pa'i chos kyi sbyin bdag chos sgrogs pa po'i drung nas chos thos pa las yin no/_/de ni mthar thug pa dang mtha' yas pa'i phan pa byed pa'i 
[\[92a.3\]]phyir pha yin te/_gang gis rnyog pa med pa dang /_yid rab tu rnam par dang bar gyur pa dang /_phan pa byed pa dang /_nges par rtogs par byed pas kyang chos ston par byed pa de ni/_don de las sangs rgyas dang chos dang dge 'dun gyi bya ba byed pa yin no/_/'khor 
[\[92a.4\]]ba las sgrol bar byed do/_/'di na chos sgrogs pa po chos brjod pa'i drung nas gang gi tshe chos nyan par byed pa na/_dang po nyid du de 'khor ba thog ma med pa'i dus nas 'jug pa las/_gal te shed na 'ga' zhig las chos thos par 'gyur te/_de chos sgrogs pa de'i 
[\[92a.5\]]drung nas ma thos pa'i chos rnams thos par gyur nas ngo mtshar ba skye bar 'gyur ro/_/ji ltar skyes pa nas long bar gyur pa'i mig gi nyes pa rnams sman pa chen pos gang gi tshe kun nas bsal bar gyur pa na/_des du ma sna tshogs par gyur pa'i sa gzhi 'di mthong nas mchog tu dga' 
[\[92a.6\]]zhing rangs par 'gyur ro/_/snga na med pa dang sngar ma thos pa rnam pa sna tshogs pa'i dga' bar gyur pa'i gzugs mngon par mthong bar 'gyur ro/_/de bzhin du 'di'i thog ma med pa'i dus nas rab tu zhugs pa rnams kyang dam pa'i chos sgrogs pa rnams 'dzin pa'i don gyis 
[\[92a.7\]]gang gi tshe byang chub kyi yan lag gi sa gzhi sna tshogs pa'i dge ba'i snying po dga' bar gyur pa snga na med pa'i mdo'i don rnams rjod par byed pas gsal bar gyur pa mthong bar 'gyur ro/_/de'i tshe shin tu bar yang rab tu rangs par 'gyur te/_dmus long bzhin du gzugs rnams 
[\[92b\]]
[\[92b.1\]]mngon par mthong nas rab tu dga' bar 'gyur ro/_/'di ni yon tan dang po yin no/_/dam pa'i chos sgrogs par byed pa rnams las des thos nas chos de dag rnams rab tu rig par 'gyur ro/_/dam pa'i chos nyan par byed pas chos de dag thos par gyur nas yid kyis 
[\[92b.2\]]rab tu rtogs par byed do/_/bshad pa de'i don ci zhig yin pa yang gang gi tshe bdag nyid kyis kun nas ma rig pa na de gzhan dag rnams la yongs su 'dri bar byed do/_/bshad pa de dag gi don ci yin zhes bya bar de dag dang gzhan dag rnams kyi drung nas kyang de thos nas yid 
[\[92b.3\]]kyis rab tu rig par byed do/_/sems par byed do/_/sgom par byed do/_/lan mang du byed do/_/snga ma dang phyi ma'i don dag dang bshad pa de dag sbyor bar byed do/_/yid la byed do/_/yid la byas nas kyang yang dang yang du don rnams la kun tu lta bar yang byed do/_/
[\[92b.4\]]kun tu bltas pas kyang dga' ba thob par 'gyur ro/_/ji lta ji ltar kun tu lta bar byed pa na yang /_de lta de ltar don zab mo rnams kyang yid kyis so sor rnam par phyed par 'gyur ro/_/'di ni chos sgrogs pa la nyan pa rnams kyis ma thos pa dag legs par bshad pa yid la 
[\[92b.5\]]byas pa'i yon tan gnyis pa yin no/_/gzhan yang yon tan gsum pa yod pa ni/_chos sgrogs pa rnams kyang so sor rig par byas nas rnam par dpyod par byed do/_/'di'i don ni 'di yin no/_/'di'i don ni 'di yin te/_dgongs pa 'di dag gis bshad pa yin no/_/
[\[92b.6\]]de dag gis spyi'i don ni 'di dag tu rigs pa yin te/_gdul bya rnams kyi dbang gis don 'di bcom ldan 'das kyis gsungs pa yin no/_/don de dag rnams thos nas dpyod par byed do/_/'di dag dang lhan cig tu bcas nas gang dag gis sems par byed pa yin no/_/snga phyi 
[\[92b.7\]]des rnam par spyod par byed pa ni gces par gyur pa yin no/_/mya ngan las 'das pa'i mthar thug par yang byed do/_/'di ni dam pa'i chos sgrogs par byed pa la nyan pa'i yon tan gsum pa yin no/_/gzhan yang yon tan bzhi pa yod pa ni/_dam pa'i chos bsgrags pa rnams rnam 
[\[93a\]]
[\[93a.1\]]par dpyod par gyur pa na bshad pa de'i snga ma dang phyi ma'i don de dag rnams phyi nas rig par gyur nas sgrub par byed do/_/bsgrub pa zhes bya ba yang ji ltar bshad pa de'i don yin pa las/_ji ltar lus dang ngag dang yid kyi las kyis rab tu sgrub par byed pa yin te/_
[\[93a.2\]]dge ba rnam pa gsum byed pa yin no/_/sgom par byed do/_/lan mang du byed do/_/bshad pa de la rab tu sgrub par byed do/_/blo rab tu dang bar gyur pas tshig nas tshig rnams dang dbang skal nas dbang skal rnams dang /_'brel ba nas 'brel ba rnams su rnam par 
[\[93a.3\]]dpyod par byed do/_/des ji lta ji ltar rnam par dpyad par 'gyur ba de lta de ltar don las mi nyung bar 'gyur ro/_/des snga na med pa'i don rnams rnyed par 'gyur ba'i phyir nyon mongs pa rnams la 'bad par byed do/_/de kun tu sbyor ba rnams dang rjes su 'brel ba rnams la 
[\[93a.4\]]yang 'bad par byed pa dang /_yon tan du ma rnams dang tshul khrims dang shes rab dang sbyin pa la de lta de ltar rjes su sgrub par yang byed do/_/gal te na bsam pa'i khyad par gyis dang /_sbyin pa dang tshul khrims dang shes rab rnams la ste/_'di ni dam pa'i chos sgrogs pa 
[\[93a.5\]]bsten cing bsgoms la lan mang du byas pa'i yon tan bzhi pa yin no/_/gzhan yang dam pa'i chos sgrogs pa la legs par nyan cing legs par rab tu zhugs par gyur pa'i yon tan lnga pa yod de/_las rnam pa gsum po rnams kyis phyi nas bdag nyid shin tu brtan par byed pa yin 
[\[93a.6\]]no/_/chos 'dul ba de la rab tu 'god par byed do/_/ji ltar yang dge sbyong ngam bram ze'am khyim pa rnams kyis kyang 'di ltar rjod par byed de ji ltar rigs kyi bu che ge mo zhig chos 'dul ba la legs par gnas par gyur te/_de ni ji skad brjod pa de ltar byed pa yin no bya ba'o/_/
[\[93a.7\]]de ltar bdag nyid dang gzhan dag kyang chos 'dul ba de la rab tu gnas par byed do/_/des ji lta ji ltar rab tu 'god par byed pa de lta de ltar 'khor ba'i skye ba brgya stong phrag bye ba khrag khrig dang /_bskal pa brgya stong phrag bye ba nas bye ba rnams 'joms par byed do/_/'jig par 
[\[93b\]]
[\[93b.1\]]byed do/_/skye ba gzhan gang dag brgya stong rnams su dmyal ba dang [{]yi dgas [,]yi dwags [}]rnams su skye bar 'gyur ba rnams 'gog par byed do/_/'di yang dam pa'i chos bsgrags pa nyan cing bsten pa la bsgoms shing rnam par dpyad pa rnams kyi yon tan chen po gzhan yin no/_/chos 
[\[93b.2\]]nyan par byed pa rnams la dam pa'i chos sgrogs pa rnams ni shin tu gces par gyur pa yin no/_/mya ngan las 'das pa nye bar ston par byed pa'i phyir na don gyis na sangs rgyas yin no/_/gang gis chos kyi dbang du byas nas rab tu 'god par byed pa'i dam pa'i chos smra ba po 
[\[93b.3\]]de la bla lhag tu 'thun par 'dzin pa dang gus pa chen po dang rab tu dang bar gyur pa rnams g.yo med pas ston pa bzhin du bya'o/_/'di ni dam pa'i chos nyan pa'i yon tan lnga pa yin no/_/gzhan yang dam pa'i chos sgrogs pa'i yon tan drug pa 'di dag kyang gang zhe na/_'di 
[\[93b.4\]]lta ste/_rang rab tu gnas par gyur nas gzhan yang rab tu gnas par byed cing /_gzhan dag rnams kyang rab tu dad par byed do/_/gang dag gi skye ba gzhan brgya stong du dmyal ba dang [{]yi dgas [,]yi dwags [}]su skyes par gyur pa'i sdug bsngal du ma rnams bcom nas snod du byed do/_/
[\[93b.5\]]'khor ba las skyo ba skyed par byed do/_/bde legs yang dag par ston par byed do/_/sdug bsngal dang kun 'byung ba dang 'gog pa dang lam rnams kyi gtam byed do/_/de gnyis ka'i rgyud las bsod nams rab tu 'byung bar byed do/_/de rang gi rgyud la yang ste/_de ni bdag 
[\[93b.6\]]gzhan la phan par byed pa yin pas bsod nams chen po rab tu 'byung bar 'gyur ro/_/ji lta ji ltar dam pa'i chos sgrogs pa nyan par byed pa de lta de ltar shes rab mngon par 'phel bar 'gyur ro/_/de lta de ltar nyon mongs pa rnams zad par byed do/_/de nyon mongs pa rnams 
[\[93b.7\]]zad pas yongs su mya ngan las 'da' bar 'gyur ro/_/dam pa'i chos sgrogs pa'i yon tan ni de dag rnams yin no/_/gzhan yang dam pa'i chos sgrogs pa bsten cing bsgoms la lan mang du byas pa'i yon tan bdun pa yod do/_/'di yang zhe na/_'di lta ste/_rgud pas 
[\[94a\]]
[\[94a.1\]]sems zhum par mi 'gyur ro/_/las kyi 'bras bu rnam par smin pa rnams thos nas rgud pas zhum par mi 'gyur ro/_/bya ba ma yin pa rnams mi byed do/_/brjod par bya ba ma yin pa rnams rjod par yang mi byed do/_/bsam par bya ba ma yin pa'i bsam 
[\[94a.2\]]khral rnams sems par mi byed do/_/'di'i sems kyi dpa' rab tu nyams par yang mi 'gyur ro/_/'di ni dam pa'i chos bsgrags pa'i yon tan bdun pa yin no/_/gzhan yang dam pa'i chos bsgrags pa'i yon tan brgyad pa ni/_yang gzhan dag la shes pa'am thos pa'am tshul 
[\[94a.3\]]khrims sam shes rab bam lung gis lhag pa mthong bar gyur nas nga rgyal dang ldan par mi byed par de dag dang lhan cig tu chos kyi mtshan nyid la rnam par dpyod par byed do/_/bshad pa de dang de dag gi don rnam par 'dres par 'gyur ba rnams kyang gsal bar byed do/_/'di 
[\[94a.4\]]ni dam pa'i chos bsgrags pa'i yon tan brgyad pa yin no/_/dge ba'i rtsa ba ma skyes pa rnams skyed par byed de/_gang gi phyir dam pa'i chos bsgrags pa thos par gyur nas dge ba'i rtsa ba ma bskrun pa rnams skrun par byed do/_/dam pa'i chos sgrogs pa rnams 'dod pas dge 
[\[94a.5\]]ba'i rtsa ba rnams skyed par byed pa ni 'di lta ste/_zhing gi rnang la sa bon kun nas so sor btab par gyur pas myu gu rnams rab tu skye bar nus par 'gyur ro/_/de kho na bzhin du brtson 'grus drag pa rnams kyi dge ba'i rtsa ba yang chos nyan pa po rnams kyis chos sgrogs par phyin zhing 
[\[94a.6\]]chos smra ba'i drung nas dge ba'i rtsa ba'i sa bon rnams rna ba'i bu ga nas zhugs nas yid kyi zhing rnang la legs par skye'o/_/chos kyi sa bon rna ba'i zhing rnang la rjes su zhugs pa de dus gzhan du 'bras bu rnam par rgyas par gyur pas dmyal ba dang [{]yi dgas [,]yi dwags [}]dang dud 'gro'i 'gro ba'i sdug bsngal 
[\[94a.7\]]gyi mu ge'i 'jigs pa rnams las yongs su skyob par byed do/_/de'i phyir de dag rnams las yongs su bskyab par byas shing sdug bsngal de dag rnams thams cad kyang rab tu gzhom par byas la/_ngam grog rnams thams cad kyang bcad cing 'jigs pa rnams thams cad las 
[\[94b\]]
[\[94b.1\]]grol bar byas nas/_zhi ba'i go 'phang bla na med par gyur pa'i bar du 'jug par byed do/_/de nas ni mya ngan las 'das par zhugs par 'gyur ba yin no/_/dam pa'i chos sgrogs par byed pa de ni don de dag gi phyir na sangs rgyas kyi mdzad pa byas pa yin no/_/de'i 
[\[94b.2\]]phyir dam pa'i chos sgrogs par byed pa de'i yon tan gzhan 'di dag yin te/_gang dam pa'i chos rtag tu sgrogs pa la 'gro ba dang bsnyen bkur byed pa dang sgrub par byed pa de dag rnams ni skyabs yin zhing 'khor ba las nges par 'byung bar byed pa'i sgo yin no/_/dam pa'i 
[\[94b.3\]]chos sgrogs par byed pa rnams la ni yon tan gzhan dag kyang yod do/_/'di dag kyang gang zhe na/_'di lta ste gong du skyong bar byed pa'o/_/dge ba'i rtsa ba rnams rgya chen por gong du yongs su smin par byed do/_/gang 'ga' zhig chos sgrogs pa la rtag tu nyan du 'gro bar 
[\[94b.4\]]byed pa'i brtson 'grus drag po dang ldan pa de'i dge ba'i rtsa ba rnams ni phyi nas yongs su smin par 'gyur ro/_/dper na zhing gi rnang la sa bon rab tu btab par gyur pa las dus phyis nyi ma'i 'od zer gyis dang dus kyi 'gyur ba las yongs su smin par 'gro'o/_/de bzhin du phyi nas dge 
[\[94b.5\]]ba'i rtsa ba rnams shes rab kyi nyi mas yongs su smin par byed do/_/de'i phyir rtag par rgyun mi 'chad par dam pa'i chos bsgrags par 'gyur ro/_/mnyan par yang bya'o/_/dam pa'i chos sgrogs pa la yon tan gzhan yang yod do/_/'di yang gang dag zhe na/_'di lta ste/_
[\[94b.6\]]yongs su smin pa nges par grol bar byed do/_/gang gi tshe sems la dge ba'i rtsa ba rnams yongs su smin par gyur pa de'i tshe/_'di kho na la rtag tu 'gro ba dang 'dzin pa dang rnam par dpyod pa dang sgrub par byed pa'i rgyus sems kyi rgyud de yongs su sbyang ba byas pa'i phyir nyon mongs pa rnams 
[\[94b.7\]]'joms par byed do/_/nyon mongs pa rnams zad pas yongs su 'grol bar 'gyur ro/_/nges par rnam par grol ba rnams ni chags pa med par 'gyur bas/_de 'di snyam du sems te bdag gi skye ba rnams ni zad do/_/tshangs par spyod pa ni spyad do/_/bya ba rnams ni byas so/_/
[\[95a\]]
[\[95a.1\]]bdag gi srid pa gzhan rnams ni rab tu mi shes so/_/de la yon tan de dag rnams thams cad kyang dam pa'i chos bsgrags pa las yin no/_/de'i phyir na rgyun mi 'chad par chos mnyan par bya'o/_/yang thabs gzhan gyis nges par grol bar byed pa'i rgyu'i 
[\[95a.2\]]yon tan gzhan yod do/_/'di dag kyang gang zhe na/_'di lta ste/_log pa'i lta ba can rnams yang dag pa'i lta ba can du byed do/_/gang yang thog ma med pa'i dus nas 'khor ba'i bya ba ngan pa rnams kyis phyin ci log la rab tu zhugs pa'i 'gro ba rnams thos pa ngan pa 
[\[95a.3\]]rnams la kun tu 'jug par 'gyur ba yin no/_/thos pa ngan pas kyang dmyal ba dang [{]yi dgas [,]yi dwags [}]dang dud 'gro'i 'gro ba rnams su skye bar 'gyur ba yin no/_/gang gi tshe dam pa'i chos nyan par byed pa dang /_dam pa'i chos sgrogs pa bsten cing bsgoms la lan mang du byas par 
[\[95a.4\]]gyur pa na/_de'i tshe log par lta ba de dag sten cing sgom la lan grangs mang du byed par yang mi 'gyur ro/_/de'i tshe 'di la bde ba rnams kyi mchog tu gyur pa dang /_slu ba med pa'i yang dag pa'i ye shes 'char bar 'gyur ro/_/de'i phyir na dam pa'i chos bsten cing bsgoms la 
[\[95a.5\]]lan mang du byas par gyur pa'i yon tan gzhan yang 'di dag yod do/_/'di yang gzhan gang dag zhe na/_'di lta ste/_skyes par gyur pa'i mi dge ba'i rtsa ba'i rnam par rtog pa rnams so sor 'joms par byed do/_/yang dam pa'i chos bsgrags pa bsten cing bsgoms la lan 
[\[95a.6\]]mang du byas pa'i yon tan 'di dag ni gzhan yin no/_/'di yang gang zhe na/_'di lta ste/_mi dge ba'i rnam par rtog pa nyung ngu tsam zhig yid la skyes par gyur kyang /_de'i tshe mi dge ba gnyen pos nges par 'joms par byed pa la 'di lta ste/_gang gi tshe 'dod chags kyi rnam par rtog 
[\[95a.7\]]pa skyes par gyur na ni/_de'i tshe mi sdug pa'i gnyen pos nges par 'joms par byed do/_/gang gi tshe zhe sdang gi rnam par rtog pa skyes par gyur pa na/_de'i tshe byams pa'i gnyen pos 'joms par byed do/_/gal te gti mug gi rnam par rtog pa skyes par gyur na ni/_de'i tshe rten cing 
[\[95b\]]
[\[95b.1\]]'brel par 'byung ba'i gnyen pos 'joms par byed do/_/de la gnyen po de dag rnams ni dam pa'i chos sgrogs pa la nyan pa las yin no/_/de la ma thos pa rnams kyis ni re zhig mi dge ba'i rtsa ba gsum po rnams kyi rnam par rtog pa yang rnam par 'joms par byed pa ma yin no/_/
[\[95b.2\]]gang dag phra bar gyur pa nye ba'i nyon mongs pa gzhan de dag rnams kyi so sor 'joms par 'byung bar mi 'gyur ba la lta smos su ci zhig yod nas/_de'i phyir dam pa'i chos sgrogs pa'i yon tan 'di yang gzhan yin no/_/dam pa'i chos kyis kyang mi dge ba'i rnam par rtog pa 
[\[95b.3\]]rnams so sor 'joms par byed do/_/gang gi tshe nyi mas mun pa rnams 'joms par byed pa yin la/_de bzhin du shes rab kyis kyang nyon mongs pa'i mun pa rnams thams cad 'joms par byed pa yin te/_dam pa'i chos kyi phyogs ni stobs dang ldan pa yin la/_nyon mongs 
[\[95b.4\]]pa'i phyogs ni stobs zhan pa yin pa'i phyir ro/_/de yang dam pa'i chos sgrogs pa ma gtogs pa'i gzhan rnams kyis ni gzhom par mi nus so/_/'di ni dam pa'i chos sgrogs pa'i yon tan gzhan yin no/_/dam pa'i chos sgrogs pa la yon tan gzhan yang yod do/_/
[\[95b.5\]]'di yang gang zhe na/_'di lta ste/_dge ba'i sems skyes pa rnams 'phel bar byed pa'o/_/'di ni dam pa'i chos sgrogs pa'i yon tan gzhan yin te/_mi dge ba rnams rab tu 'joms par byed pa 'ba' zhig ni ma yin gyi/_dge ba'i rnam par rtog pa skyes pa rnams 'phel bar 
[\[95b.6\]]byed do/_/gang gi tshe 'di la dge ba'i rnam par rtog pa rnams skyes par gyur pa de'i tshe 'phel bar byed pa ni 'di ltar shes rab kyis yin no/_/dper na me chung ngu tsam zhig skyes par gyur pa la/_gang gi tshe rtswa dang shing bu la sogs pa rnams dang rlung dang bcas par gyur cing lhan 
[\[95b.7\]]cig tu 'dus shing tshogs par gyur pa de'i tshe 'phel bar 'gyur ro/_/de bzhin du dge ba'i rtsa ba chung ngu skyes par gyur pa yang shes rab kyis kun tu 'phel bar byed de/_dam pa'i chos bsgrags pa rnams las gang dag thos pa'i don dang ldan par gyur pa'i dge ba'i sems bskyed pa 
[\[96a\]]
[\[96a.1\]]gcig kyang bskal pa brgya stong du ma rnams su yang chud za bar mi 'gyur ro/_/mi skye bar bya ba'i don yang byed do/_/de'i phyir yon tan de dag go bar gyis la rab tu brtson pas kyang chos nyan par bya'o/_/chos las skyob par byed pa gzhan ni med do/_/chos thos pa 
[\[96a.2\]]las sbyin pa btang bar gyur pas sbyin bdag tu 'gyur ba yin no/_/chos rnams thos nas chos bsrungs pa las mkhas par 'gyur ba yin no/_/chos thos nas shes rab dang ldan par 'gyur ro/_/de'i phyir yon tan de dag rnams thos shing legs par mthong bar gyur nas 'khor 
[\[96a.3\]]ba thams cad las nges par 'byung ba'i rgyur gyur pa'i chos la rab tu brtson pas kyang ji srid 'tsho'i bar du rab tu brtson pas mnyan par bya'o/_/de dag ni skyob pa rnams kyi mchog yin zhing /_dam pa'i chos sgrogs pa gang yin pas ni srid pa'i sdug bsngal rnams las nges par 'byung 
[\[96a.4\]]bar byed pa'i phyir de dag ni mchog tu gyur pa yin no/_/yang dam pa'i chos sgrogs pa la ni yon tan gzhan yod do 'di yang gang zhe na 'di lta ste/_mi dge ba rnams yongs su spong ba'o/_/rkyen gyi mi dge ba rnams 'ongs par gyur na yongs su spong bar byed do/_/gang gi tshe mi dge ba'i 
[\[96a.5\]]rkyen gyis skyes par gyur pa na/_de'i tshe ngan song gi 'jigs pa rnams kun nas mthong bar gyur nas yongs su 'dor bar byed do/_/yongs su spyod par byed pa po 'khor ba'i 'jigs pa rnams kyis 'jigs par gyur pa de kho na nyid yongs su rtog pa pos rkyen gyis mi dge ba skyes pa 
[\[96a.6\]]rnams kyang yongs su spong bar byed do/_/de la 'jug par mi byed do/_/de mi skyed par bya ba'i don du de dag la tshul khrims dang ldan pa dang shes rab dang ldan par 'gyur ro/_/gang gi tshe rnyed pa dang bkur sti la dad pa che bar gyur pa na/_de sbyin pas rab tu 'joms par byed do/_/
[\[96a.7\]]ser sna'i dri ma rnams ni 'dod pa med pas rab tu 'joms so/_/kun tu mi shes pa ni shes rab kyis so/_/rnam par rtog pa rnams ni yang dag pa ji lta ba'i don mthong bas so/_/mu stegs pa'i ngag rnams ni rigs pa dang ldan pa'i ngag gis so/_/yang dag pa ma yin pa'i rnam par 
[\[96b\]]
[\[96b.1\]]rtog pa rnams ni yang dag pa'i rnam par rtog pas so/_/bde ba'i rnam par rtog pa rnams ni sdug bsngal gyi rnam par rtog pas so/_/stong pa ma yin pa'i rnam par rtog pa rnams ni stong pa'i rnam par rtog pas so/_/bdag gi rnam par rtog pa rnams ni bdag med pa'i rnam par rtog 
[\[96b.2\]]pas so/_/de ltar yang dag par gyur pa'i gnyen por gyur pa rnams kyi gnyen po'i rnam par rtog par 'gyur ba de rnams kyis yongs su spong bar byed do/_/rkyen las byung ba'i yang shin tu phra ba'am rags pa'am bar ma yang yongs su spong bar byed do/_/de thams cad la gnas 
[\[96b.3\]]skabs thams cad du mi dge ba'i rkyen rnams dam pa'i chos thos nas spong bar byed kyi ma thos par ni ma yin no/_/dam pa'i chos bsgrags pa ni bde legs rnams thams cad kyi gzhir gyur pa lta bu yin no/_/yang dam pa'i chos bsgrags pa la yon tan gzhan yod do/_/'di 
[\[96b.4\]]yang gang zhe na 'di lta ste/_bag yod par gyur pa'o/_/gang gi tshe rnam par rtog pa rnams yongs su spong bar byed pa de'i tshe bag yod par 'gyur ro/_/des ni bde legs rnams thams cad 'thob par 'gyur ro/_/bag med pa de yang gang gis med par 'gyur ba yin na/_dam pa'i 
[\[96b.5\]]chos bsgrags pa 'ba' zhig gis yin te/_gang gi phyir bag med pa'i skyon rnams thos nas yongs su spong bar byed do/_/dam pa'i chos bsgrags pa las gyur pas bag yod pa de'i dbang po lnga po rnams dbang du 'gyur ro/_/dbang po lnga kun tu bsdus pa de'i blo ni tshul bzhin ma yin 
[\[96b.6\]]pa yid la byed pas gnod par mi 'gyur ro/_/rtag par rgyun du yang tshul bzhin yid la byed pa sten par byed do/_/des tshul bzhin yid la byed pa de mgu bar byas par gyur na mchog tu bde bar gyur pa rnams 'thob par 'gyur ro/_/gang gi phyir bag med pa'i rtsa ba las nyon mongs pa'i 
[\[96b.7\]]tshogs rnams thams cad yin no/_/de bzhin du bag yod pa'i gzhi las kyang rnam par byang ba'i phyogs rnams yod do/_/de'i phyir bag med pa rnams kyi gnyen por gyur pa yin pas dam pa'i chos ci nas kyang bsgrags par bya ba kho na yin no/_/yang dang yang du bsgom par bya'o/_/lan 
[\[97a\]]
[\[97a.1\]]mang du bya'o/_/gzhan yang dam pa'i chos sgrogs pa la yon tan yod do/_/'di yang gang dag zhe na/_'di lta ste/_skyes bu dam pa la nye bar sten par byed pa'o/_/dam pa'i chos thos nas kyang skyes bu dam pa nyid la sten par byed do/_/
[\[97a.2\]]dga' bar yang skyes bu dam pa dang byed do/_/skyes bu dam pa rnams dang lhan cig tu'o/_/dga' bar gyur pa rnams kyi ni mchog 'di lta ste/_sems mnyam pa nyid do/_/yon tan gyi mchog rnams skyes bu dam pa dang bsten pa las 'byung bar 'gyur ro/_/skyes bu 
[\[97a.3\]]dam pa dang sten pa ni yon tan rnams kyi mchog yin no/_/de bzhin du skyon rnams kyi yang rtse mo ni skyes bu dam pa ma yin pa dang 'grogs pa yin no/_/skyes bu dam pa la sten par byed pa de yang dam pa'i chos la sten pa ma gtogs pa gzhan du ni ma yin no/_/de'i phyir 'di ni 
[\[97a.4\]]tshangs par spyod pa'i mchog yin te/_'di ltar skyes bu dam pa la sten par byed pa'o/_/gzhan yang dam pa'i chos sgrogs pa la yon tan yod do/_/'di yang gang zhe na/_'di lta ste/_g.yo dang ser sna rab tu 'joms par byed pa'o/_/skyes bu dam pa la rjes su sten par byed pa 
[\[97a.5\]]rnams kyi yon tan gang dag 'thob par 'gyur ba yin na/_gal te yang skyes bu dam pa la bsten pas yon tan du ma rnams yod pa yin gyis kyang /_yon tan 'di ni rab tu khyad par du 'phags pa yin te/_'di lta ste/_chos rnams kyi 'bras bu rnam par smin pa thos par gyur nas g.yo 
[\[97a.6\]]dang ser sna rab tu 'joms par byed pa'o/_/'di'i g.yo dang ser sna dag gis ji ltar 'gyur ba yin na/_de'i lus zhig par gyur nas shi ba'i 'og tu ngan song log par lhung nas [{]yi dgas [,]yi dwags [}]sam dmyal ba rnams su skye bar 'gyur ro/_/des gal te dam pa'i chos bsgrags pa las 
[\[97a.7\]]las rnams kyi 'bras bu thos par gyur nas g.yo dang ser sna mang bar gyur pa yin na des rab tu 'joms par byed do/_/sme bar byed do/_/gal te tha mal pa yin par gyur na smod par byed cing sme bar blta'o/_/bshags par byed do/_/gzhan dag g.yo dang ser sna dang ldan par 
[\[97b\]]
[\[97b.1\]]gyur na yang rab tu 'gogs par byed do/_/smod par byed do/_/bshags su 'jug go/_/dge zhing legs pa'i lam dam par 'god par byed do/_/de la yon tan de dag rnams ni dam pa'i chos bsgrags pa dang nyan pa las yin no/_/de'i phyir na mi rnams 
[\[97b.2\]]kyi snying po ni gang dam pa'i chos sgrogs par byed pa de dag yin no/_/gzhan yang dam pa'i chos sgrogs pa la yon tan yod do/_/'di yang gang dag zhe na/_'di lta ste/_ma dang pha la gus pa dang ldan par gyur pa'o/_/dam pa'i chos thos par gyur pa gang gi phyir 
[\[97b.3\]]las rnams kyi rnam par smin pa dang zhing gi yon tan rnams kun tu rig par 'gyur te/_ji ltar mchog tu gyur pa'i zhing de dag ni/_'di lta ste/_ma dang pha dag yin no/_/de gang gi tshe las kyi 'bras bu la yid ches pa mngon par skyes par gyur na de'i tshe sems la bsgoms nas 
[\[97b.4\]]ma dang pha dag la mchod par byed do/_/rab tu phal che bar gyur pa'i nad kyi rkyen sman dang yo byad rnams kyis legs par sbyor bar byed do/_/de ji lta ji ltar ma dang pha dag la mchod par byed par gyur pa de lta de ltar tshangs pa'i bsod nams 'byung bar 'gyur ro/_/de dag gis mya ngan 
[\[97b.5\]]las 'das pa thob par 'gyur ro/_/dam pa'i chos bsgrags pa las ma dang pha la mchod pa byed par gyur na yon tan gzhan 'di yang yod de/_skye bo rnams thams cad kyis bsngags par 'gyur ba'o/_/mthong ba'i chos nyid la ma dang pha las bsngags par gyur la/_lus 
[\[97b.6\]]zhig par gyur nas shi ba'i 'og tu mtho ris bde 'gro lha'i 'jig rten du skye bar 'gyur ro/_/rgyu de nyid dang rkyen de dag gis kyang mthar yongs su mya ngan las 'da' bar 'gyur ro/_/de'i phyir yon tan de dag mngon par mthong bar gyur pa'i skyes bu mkhas pa rnams ni ji srid 'tsho'i bar 
[\[97b.7\]]du ma dang pha dag la gus par 'gyur ro/_/blo gzhan ma yin pa dang /_spyod pa gzhan ma yin pa dang /_blo gros mnyam par bzhag par gyur pas spyod pa rnams kyang bsdams par 'gyur ro/_/gzhan yang dam pa'i chos sgrogs pa la yon tan gzhan yang yod do/_/
[\[98a\]]
[\[98a.1\]]'di yang gang zhe na/_'di lta ste/_las kyi 'bras bu kun tu rig pa'o/_/las dang 'bras bu'i de kho na nyid gang zag gis mthong bar 'gyur ba ni dam pa'i chos sgrogs pa ma gtogs pa gzhan gyis ma yin no/_/de la gang gi tshe mi dge ba'i sems 
[\[98a.2\]]dang ldan pa'i mi dge ba la dmigs par gyur na de'i tshe mi dge ba'o/_/zhes so sor mngon par shes so/_/gang gi tshe dge ba'i sems kun tu skyes par gyur pa na/_de'i tshe dge ba'o zhes so sor rab tu shes par 'gyur ro/_/des ji lta ba bzhin du las kyi 'bras bu rnams kun 
[\[98a.3\]]tu shes so/_/ji lta ba nyid du mi dge ba'i sems bdag la skyes par gyur pa'i mi dge ba'i sems de dag gis ni phyi nas mi 'dod pa mi sdug pa'i 'bras bu rnam par smin pa dmyal ba dang [{]yi dgas [,]yi dwags [}]dang dud 'gro rnams su bdag la 'byung bar 'gyur ro/_/gang gi tshe ngag gi nyes par spyod 
[\[98a.4\]]pa rnams byas par gyur pa de'i tshe 'di snyam du sems par 'gyur te/_ji ltar mi dge ba'i las skyes pa 'di dag rnams kyis bdag la mi 'dod pa dang /_mi sdug pa dang yid du mi 'ong ba dang dmyal ba dang [{]yi dgas [,]yi dwags [}]dang dud 'gro rnams 'byung bar 'gyur ro/_/gang gi tshe lus kyi nyes par 
[\[98a.5\]]spyod par byed pa rnams byed par gyur pa de'i tshe 'di snyam du sems te/_ji ltar mi dge ba'i las skyes pa dang byas pa 'di dag gis ni dmyal ba dang [{]yi dgas [,]yi dwags [}]dang dud 'gro rnams su bdag la rnam par smin pa mi 'dod pa rnams 'byung bar 'gyur ro/_/de la las kyi rnam par smin pa rnam pa 
[\[98a.6\]]gsum po 'di dag rnams kyang dam pa'i chos sgrogs pa ma gtogs pa gzhan gyis ni shes par 'gyur ba ma yin no/_/de'i phyir na skyes bu dam pa rnams kyis ji srid 'tsho'i bar du dam pa'i chos sgrogs pa dang mnyan par yang bya'o/_/gang gi tshe dam pa'i chos sgrogs pa rnams 
[\[98a.7\]]rjes su nyan par byed pa de ni legs par spyod par byed pa yin no/_/nyes par spyod pa rnams ni yongs su spong bar byed do/_/gzhan yang dam pa'i chos sgrogs par byed pa la yon tan yod do/_/'di yang gang zhe na/_'di lta ste/_tshe ring po kun tu 'phel bar byed pa'i 
[\[98b\]]
[\[98b.1\]]las rnams kyang 'di la mngon par 'phel bar 'gyur te/_de gang gi tshe dam pa'i chos sgrogs par byed pa la ched cher gyur pa na/_de'i tshe las kyi 'bras bu'i de kho na nyid mthong bar gyur nas srog gcod pa la sogs pa'i mi dge ba'i las rnams mi byed do/_/rgyun du yang dge ba'i las 
[\[98b.2\]]rnams bsten cing bsgoms la lan mang du byed par yang 'gyur ro/_/de dge ba'i las de dag gi rnam par smin pas lha dang mi rnams su tshe ring bar 'gyur te/_des de ltar dam pa'i chos bsten cing bsgoms la lan mang du byas pa'i phyir ro/_/de'i phyir dam pa'i chos bsgrags pa'i 
[\[98b.3\]]yon tan 'di ni gzhan yin te/_'di lta ste tshe ring por 'gyur ba'i las 'dis kun tu spel bar byed pa'o/_/dam pa'i chos bsgrags pa'i yon tan gyi rgyu 'dis/_de dag thos nas kyang lha dang mi rnams su skye bar 'gyur ro/_/mi'i 'jig rten du skyes par gyur nas kyang de gal te lha 
[\[98b.4\]]rnams kyi nang du skye bar 'gyur na tshe ring ba'i lha rnams kyi nang du skye bar 'gyur ro/_/khyad par du yang mdog dang gzugs dang 'od dang rtsed mos rnam par rgyu ba dang ldan par 'gyur ro/_/dam pa'i chos bsgrags pa des gal te mi rnams su skyes par gyur na yang /_de'i rigs 
[\[98b.5\]]dang gzugs dang phun sum tshogs pa dang yon tan dang tshe yang ring bar 'gyur ro/_/yul ljongs bzang por yang 'di skye bar 'gyur ro/_/de yang dag pa'i lta ba can du yang 'gyur ro/_/dam pa'i chos de bsten cing bsgoms la lan mang du byas pa 'di ni sdug bsngal las nges par 
[\[98b.6\]]'byung ba gzhan yin te/_'di lta ste rab tu dang ba'i yid kyis dam pa'i chos bsgrags pa la gom pa 'dor bas tshangs pa'i bsod nams rab tu 'byung ngo /_/dam pa'i chos sgrogs pa las gang dag gis dam par byas te 'gro bar byed pa na/_de dag ni lus kyi legs par spyod 
[\[98b.7\]]pa rnams la yang dag par sbyor ba yin no/_/gang dag gis thos pa'i blo des de dag gis legs par spyod pa dang yang dag par ldan par 'gyur ro/_/gang thos par gyur nas yid rab tu dad pa skyes par gyur pas ni/_des yid kyis legs par spyod pa rnams dang yang dag par ldan par 
[\[99a\]]
[\[99a.1\]]'gyur ro/_/de ltar chos bsgrags pa rnams legs par spyod pa gsum dang yang dag par ldan par gang gi tshe gyur pa na/_de'i tshe lha dang mi rnams kyi nang du skyes par gyur nas mchog tu skyid par 'gyur ro/_/tshe ring ba dang ldan par yang 'gyur ro/_/de yongs su mya ngan las 
[\[99a.2\]]'da' bar yang 'gyur ro/_/yon tan rnams thams cad ni chos bsgrags pas 'thob par 'gyur gyi gzhan rnams kyis ni ma yin no/_/de'i phyir bde legs rnams kyi rtse mo rnams su 'gyur ba ni gang dam pa'i chos bsgrags pa las yin no/_/gzhan yang dam pa'i chos bsgrags pa'i yon tan 
[\[99a.3\]]yod do/_/'di yang gang zhe na 'di lta ste/_'jig rten pa rnams kyis rab tu bsngags par 'gyur ba yin no/_/thams cad kyang chos bsgrags pa las yin te/_tshul khrims dang ldan pa dang yon tan dang ldan pa dang mang du thos pa dang rnam par dul ba dang blo gros rgya chen por gyur pa dang skye bo 
[\[99a.4\]]rnams thams cad kyis kyang mngon par brjod par bya ba dang /_phyag 'tshal ba dang snyan par smra ba'i rang bzhin du 'gyur ba dang drang po dang drang po'i rang bzhin can du 'gyur ba dang thams cad kyang chos sgrogs pa las yin no/_/de yon tan de lta bu rnams dang ldan pa ni kha na ma tho ba phra rab tsam la yang 
[\[99a.5\]]'jigs par lta ba'i phyir skye bo rnams thams cad kyang grogs por 'gyur ro/_/thams cad kyis kyang 'di rab tu bsngags par byed do/_/'di la 'jigs pa'am sdug bsngal byung ba rnams thams cad kyis kyang grogs byed par 'gyur ro/_/de ltar dam pa'i chos sgrogs par byed pa rnams 'jig rten 
[\[99a.6\]]pas rab tu bsngags par 'gyur ro/_/de ltar dam pa'i chos sgrogs par byed pa de dag rnams la yon tan gzhan yang yod do/_/'di yang gang zhe na 'di lta ste/_lha rnams kyis 'di dag la mngon par srung bar byed pa yin no/_/de la yon tan de lta bu dang ldan par gyur pa'i chos sgrogs pa po 
[\[99a.7\]]ni lus kyis legs par spyod pa rnams dang yang dag par ldan pa'i phyir na lha rnams kyis mngon par srung bar byed do/_/ji ltar 'di yon tan dang ldan par gyur pa dang 'di dag rnams kyis mngon par bsrungs pas skye bo'i tshogs chen po rnams kyis kyang yon tan byed par 'gyur ro/_/skye bo'i tshogs chen 
[\[99b\]]
[\[99b.1\]]po rnams kyis 'di'i bar du gcod pa yang nub par 'gyur la/_de bdud kyi phyogs rnams kyis mi 'dzin la gzung du med par yang 'gyur ro/_/dam pa'i chos kyi phyogs rnams ni shin tu mthong bar 'gyur ba yin no/_/rgyu 'di dang yang dag par ldan pa mngon par mthong nas kyang 'di dag lha rnams 
[\[99b.2\]]kyis bsrung bar 'gyur te/_nyin mo dang mtshan mo dang sgrogs pa na yang phyi bzhin kun tu rjes su 'brang bar 'gyur ro/_/dgos pa gang 'ga' zhig rjes su rtsom par byed pa na ni 'di'i de dang de dag kyang phun sum tshogs par 'gyur te/_lha de dag rnams rab tu dad par gyur pas dang legs 
[\[99b.3\]]par byas pa'i las rnams kyis kyang ngo /_/phan tshun rgyur gyur pa'i phyir na gang gi tshe de'i don rnams grub par gyur pa na de'i tshe shin tu phyir zhing ches dge bar byed do/_/de lta de ltar yang 'di'i legs par byas pa'i las rnams kyis thams cad du 'grub par 'gyur ro/_/ji lta ji ltar mngon par 'grub 
[\[99b.4\]]par gyur pa de lta de ltar rab tu phal che bar gyur pa'i legs par spyod pa rnams byed do/_/de ltar 'di bde ba brgyud pas 'jig rten gnyis su phan pa rnams su byed par 'gyur ro/_/sa gzhi lta bur gyur pa'i dam pa'i chos bsgrags pa 'di'i yon tan rnams ni de lta bu yin no/_/de'i phyir bde 
[\[99b.5\]]legs kyi mchog tu gyur pa'i gter de dag ni 'di lta ste/_dam pa'i chos sgrogs pa yin no/_/dam pa'i chos sgrogs pa la yon tan gzhan yang yod do/_/'di dag kyang gang zhe na 'di lta ste/_'di'i kun tu bsams pa yang phun sum tshogs par 'gyur ro/_/de lta de lta bur gyur pa'i chos 
[\[99b.6\]]dang ldan zhing chos la rab tu rjes su zhugs pa shes pa dang ldan pa dang tshul khrims dang ldan pa dang sbyin pa dang ldan par gyur pa ni mthong ba'i chos kyi kun tu bsams pa rnams thams cad phun sum tshogs par 'gyur ro/_/'di'i rtsom pa rnams thams cad phun sum tshogs par mi 'gyur ba gang dag 
[\[99b.7\]]'di'i brlag par 'gyur ba'i don de dag rnams thams cad kyang de'i rab tu brtson pa nyid kyis rab tu 'grub par 'gyur ro/_/nyon mongs par ma yin zhing chos dang ldan par yang 'gyur la/_don la rjes su chags pa'i 'jigs pa lnga yongs su spangs pa dang yang dag par nye bar 'tsho ba dang thun mong 
[\[100a\]]
[\[100a.1\]]ma yin par 'gyur ba dang /_lus zhig par gyur nas shi ba'i 'og tu yang bde 'gro lhar skye bar 'gyur ro/_/dam pa'i chos bsgrags pa 'di'i yon tan gzhan yin te/_'di yang gang dag zhe na 'di lta ste/_'di yang chos dang ldan pa'i longs spyod can du 'gyur ba'o/_/
[\[100a.2\]]de lta de lta bu'i yon tan dang ldan pa'i chos sgrogs pa skye bo gang tshul khrims dang bcas pa de la nye bar sten par byed do/_/de tshul khrims kyis phan tshun du cha skal sbyin par byed do/_/de dag kyang gzhan rjes su bcom pa ma yin zhing gzhan rnams ngo mtshar bar byas pa ma yin par chos pa 
[\[100a.3\]]rnams kyi drung nas rnyed pa'i skal ba de chos pa dag la rab tu sbyin par byed pas de dag rnams gong nas gong du khyad par du 'phel bar 'gyur ro/_/'jig rten gnyis la phan pa dang 'jig rten gnyis su bde bar yang 'gyur ro/_/'di ni dam pa'i chos bsgrags pa'i yon tan gzhan yin la/_
[\[100a.4\]]dam pa'i chos bsgrags pa'i yon tan gzhan yang yod do/_/'di yang gang zhe na 'di lta ste/_le lo med par gyur pa'o/_/mkhas pa'i rang bzhin gyi skyes bu dag gang gi tshe chos bsgrags pa nyan par byed pa de'i tshe le lo'i skyon gyis nyan par byed na/_gang gi tshe gang 'jig rten pa dang 
[\[100a.5\]]'jig rten las 'das pa'i don mi 'grub pa'o/_/de dag thams cad kyang le lo'i skyon gyis yin la/_le lo'i skyon thos par gyur nas yongs su spong bar byed do/_/brtson 'grus brtsams pa dang dran pa dang ldan par 'gyur ba dang shes bzhin dang ldan pa dang don rnams thams cad la yang le lo 
[\[100a.6\]]dang rnam par bral bas myur bar byed pa dang dus su byed par 'gyur ba dang sdig pa med par byed pa dang 'dor ba med par byed pa ni don rnams thams cad phun sum tshogs par 'gyur ro/_/'jig rten gnyis la phan par byed pa po le lo dang bral ba po rtag tu grims par gyur pa/_brtson 'grus 
[\[100a.7\]]brtsams pa rnams ni don rnams thams cad kyi pha rol tu phyin par 'gyur ro/_/rtsom pa thams cad kyang yang dag par 'dzin par byed do/_/gal te yang 'di la brgya zhig la le los snying la zhugs par gyur na dam pa'i chos bsgrags pa gang yin pa de des thos nas/_le lo'i skyon de dag rnams des 
[\[100b\]]
[\[100b.1\]]dran pas rtag tu yon tan 'dzin par 'gyur zhing skyon rnams la rnam par sdang bas le lo me bzhin du spong bar byed do/_/mtshon cha bzhin du yang yongs su spong bar byed do/_/yang ji ltar 'ga' zhig gi don rnams nyams pa nye bar 'byung na yang thams cad le lo'i skyon gyis yin no/_/le lo 
[\[100b.2\]]med pa de'i thos pa'i don dang thos pa'i don rnams 'grub pa'o/_/'di ni dam pa'i chos bsgrags pa'i yon tan gzhan yin no/_/dam pa'i chos bsgrags pa'i yon tan gzhan yang yod do/_/'di yang gang zhe na 'di lta ste/_byas pa shes par gyur pa'o/_/chos gzhan 
[\[100b.3\]]yang gzhan rnams thos par gyur nas byas pa rig pa dang de kho na nyid shes pa dang byas pa shes pa'i yang yon tan rnams thos nas chos sgrogs pa las rtag pa nyid du byas pa shes par 'gyur ro/_/byas pa shes pa byas pa rig par gyur pa de'i grogs po thams cad shin tu brtan 
[\[100b.4\]]par 'gyur ro/_/skyes bu gang dag gis 'di la yang grogs por khas ma blangs par gyur pa de dag rnams thams cad kyang grogs po nyid du 'gyur ro/_/yon tan dang ldan pa 'di zhes byas nas gang dag la 'di la phan pa chung ngus byas par gyur pa de yang dran par byed do/_/de 
[\[100b.5\]]byas pa shes pa de dang ldan par gyur pas yon tan chen po rnams thob par 'gyur te thams cad mkhyen pa nyid do/_/dam pa'i chos bsgrags pa la yon tan gzhan yang yod do/_/'di yang gang dag zhe na 'di lta ste/_rtag tu 'chi ba rjes su dran par byed pa'o/_/rjes su dran pa de 
[\[100b.6\]]dag rnams kyi mchog tu gyur pa ni 'di lta ste/_'chi ba rjes su dran pa'o/_/'chi ba dpyad pas zil gyis mnan pas ni sems can rnams thams cad 'jigs pa dang bcas par 'gyur ro/_/'jigs pa dang bcas par gyur nas ni don ma yin pa rnams ni mi byed do/_/mig gis gzugs 
[\[100b.7\]]rnams mthong nas kun tu chags par mi byed do/_/kun tu rtog par yang mi byed do/_/rna bas sgra rnams thos par gyur nas kun tu chags par mi byed do/_/kun tu rtog par yang mi byed do/_/lces ro rnams myangs par gyur nas kun tu chags par mi 'gyur zhing kun tu rtog par yang mi byed 
[\[101a\]]
[\[101a.1\]]do/_/lus kyis reg bya rnams la reg par gyur nas kun tu chags par mi 'gyur zhing kun tu rtog par yang mi byed do/_/yid kyis chos rnams rig par gyur nas kun tu chags par mi byed la kun tu rtog par yang mi byed do/_/de ltar srid pa'i dra ba 'di dag rnams 
[\[101a.2\]]thams cad kyang kun tu gcod par byed do/_/skyes bu 'chi ba'i 'jigs pas 'jigs par 'gyur ba des 'jigs na 'di dag rnams thams cad la yang snying po thams cad med par mthong ngo /_/thams cad kyang sdug bsngal du mthong ngo /_/thams cad bdag med par mthong ngo /_/
[\[101a.3\]]thams cad stong par mthong ngo /_/yang dag pa ji lta ba bzhin du mthong ba des 'ga' zhig la yang chags pa med pas lha'i 'jig rten rnams la chags pa dang mi ldan no/_/mi'i 'jig rten rnams la yang chags par mi 'gyur ro/_/ci'i phyir dmyal ba dang [{]yi dgas [,]yi dwags [}]dang dud 'gro rnams 
[\[101a.4\]]la 'byung /_de ni 'gro ba lnga las chags pa rnams las rnam par grol ba yin no/_/thams cad las nges par byung ba thams cad la 'jigs pa 'chi 'pho dang skye bas byas pa'i sdug bsngal rnams kyis yid 'byung bar 'gyur ro/_/'dod chags dang rnam par bral ba de rnam par grol bar 'gyur 
[\[101a.5\]]ro/_/rnam par grol ba las kyang rnam par grol ba'i ye shes nyid 'byung ba yin te/_ji ltar nga'i tshangs par spyod pa ni spyad do bya ba ni byas so/_/bdag gi srid pa gzhan ni rab tu mi shes so/_/de ltar bstan pa'i yon tan de dag rnams ji ltar nga'i tshangs par spyod pa ni spyad/_bya ba rnams ni 
[\[101a.6\]]dam pa'i chos nyan pa dang dge ba'i bshes gnyen sten par byed pa ma gtogs par gzhan gyis ni ma yin no/_/de'i phyir thams cad kyis rab tu brtson pa thams cad kyis gnas skabs thams cad du dam pa'i chos sgrogs pa mnyan par bya'o/_/'khor ba na 'jig rten gnyis su phan pa de 
[\[101a.7\]]dag rnams thams cad ni 'di lta ste/_dam pa'i chos sgrogs pa rnams dang dge ba'i bshes gnyen bsten pa yin la/_'di dag gnyis srid pa gnyis su bde legs rnams 'thob par 'gyur ro/_/dam pa'i chos sgrogs pa la yon tan gzhan yang yod do/_/'di yang gang dag zhe na 'di lta ste/_
[\[101b\]]
[\[101b.1\]]'chi ba'i dus na yang 'gyod pa med par 'gyur ba'o/_/dam pa'i chos sgrogs pa thos pa'i don gyis skyes bu dam pa rnams thams cad kyang 'chi ba rjes su dran pa sgom par byed do/_/skyon gang dag gis sems can rnams skye bar 'gyur ba'i skyon de yongs su spang bar bya ba 'dod 
[\[101b.2\]]chags dang zhe sdang dang gti mug dang dri ma gsum po de dag kyang 'khor ba'i rgyu rnams yin no/_/de dag rnams yongs su bcad par gyur na ni slar yang mi skye'o/_/'chi bar mi byed do/_/'chi 'pho bar mi 'gyur ro/_/nges par skye bar mi 'gyur ro/_/de la yon tan de dag rnams 
[\[101b.3\]]ni dam pa'i chos nyan pa las ma gtogs par gzhan dag las ni ma yin no/_/de'i phyir yang mchog tu bde legs kyi rtsa ba kho nar gyur pa dus [{]bzangs [,]bzang [}]'dis bcom ldan 'das gser thub kyis gsungs pa'i mdo lha de dag rnams la bshad do/_/dam pa'i chos sgrogs pa dang ldan pa la dam 
[\[101b.4\]]pa'i chos sgrogs pa la yon tan gzhan yang yod do/_/'di yang gang zhe na 'di lta ste/_'chi ba'i dus su mi 'gyod pa'o/_/gang yang dam pa'i chos bsgrags pa thog ma'i don dang ldan pa dang de byed pa dang de dag kyang 'chi ba'i dus na 'gyod par mi 'gyur ro/_/gang 'ga' zhig gis legs par 
[\[101b.5\]]bya ba byas par gyur pa de dag ni 'chi ba'i dus na rab tu rnam par 'gyod par mi 'gyur ro/_/gang dang gang gis dam pa'i chos bsgrags pa 'di'i don 'di thos par gyur pa de yang gang gi tshe 'di la mngon du 'gyur ro/_/de'i tshe mngon sum du mthong bar gyur pa de dag mngon par mthong nas sangs rgyas dang 
[\[101b.6\]]chos dang dge 'dun rnams la phyir zhing nyid kyang shin tu lhag par kun nas rab tu dang bar 'gyur ro/_/de la 'di'i sems rab tu dang bar gyur pas mchog tu khrag kun nas rab tu dang bar 'gyur ro/_/de rab tu dang bar gyur pas bzhin gyi mdog rab tu dang bar 'gyur ro/_/de'i sems rab tu dang bar 
[\[101b.7\]]gyur pas lus kyang rab tu dang bar mthong ngo /_/gang dag snang ba kho nar mthong ba de dag ni dkar po nas dkar po snang ba dga' bar 'gyur ba'i lha'i 'jig rten du skye bar 'gyur ro/_/des de dag rnams mngon par mthong nas phyir nyid kyang shin tu lhag par ji lta bar rab tu dang bar 'gyur te/_ji lta ji 
[\[102a\]]
[\[102a.1\]]ltar sangs rgyas dang chos dang dge 'dun rnams la rab tu dang bar gyur pa de lta de ltar ches lhag pa'i lha'i rigs rnams su skye bar 'gyur ro/_/gal te rgyal chen bzhir skye ba kun tu 'phen par 'gyur ba'i las byas par gyur na/_de'i sems rab tu dang bar gyur pa nyid las 
[\[102a.2\]]sum cu rtsa gsum pa rnams su skye bar 'gyur ro/_/sum cu rtsa gsum pa rnams su skye bar 'gyur ba'i las byas par gyur na/_de 'thab bral ba rnams su skye bar 'gyur ro/_/de bzhin du gal te dga' ldan du skye bar 'gyur ba'i las byas par gyur na de 'phrul dga' ba'i lha rnams kyi nang du skye 
[\[102a.3\]]bar 'gyur ro/_/de bzhin du ji srid du gzhan 'phrul dbang byed pa rnams kyi nang du skye bar 'gyur ro/_/de ltar sems kyi 'phen pa dang rab tu dang bar gyur pa'i dbang gis ji srid du des shis pa'i gnas 'di dag rnams 'thob par 'gyur ro/_/de dag rnams thams cad kyang thos pa 
[\[102a.4\]]las yin gyi ma thos pas ni ma yin no/_/thos pa de yang dam pa'i chos bsgrags pa las yin gyi/_gzhan rnams las ni ma yin no/_/'di ni yon tan gzhan yin te/_dam pa'i chos sgrogs pa ni 'chi ba'i dus na skyob par gyur pa dang skyabs su gyur pa dang nges par 'byung bar 'gyur ba 
[\[102a.5\]]rnams ni dam pa'i chos sgrogs pa las yin no/_/dam pa'i chos sgrogs pa la yon tan gzhan yang yod do/_/'di yang gang zhe na 'di lta ste/_mthar yang yongs su mya ngan las 'da' bar byed pa'o/_/yon tan gzhan rnams thams cad kyi steng du 'phags pa yin no/_/'di yang gang zhe na 
[\[102a.6\]]'di lta ste/_yongs su mya ngan las 'da' ba'o/_/chos thos pa de nyid bsten cing bsgoms la lan mang du byas pas ji skad brjod pa de bzhin du byed par 'gyur bas legs par rang bzhin du gnas par gyur pa'i skyes bu dam pa rnams kyis nges pa kho nar nyon mongs pa rnams zad par byas nas mya 
[\[102a.7\]]ngan las 'das pa kun tu thob par 'gyur ro/_/de ltar ngang pa rnams kyi mnga' bdag dus [{]bzangs [,]bzang [}]'dis bag med pa rnams kyis bag med par rgyu ba'i lha de dag rnams kyang ngo mtshar bar byed pa'i dbyangs mtshungs pa med par gyur pas gtsug lag gi chos ston par byed do/_/de nas lha de 
[\[102b\]]
[\[102b.1\]]dag rnams kyis gtsug lag gi chos de thos par gyur nas/_rab tu rnam par dang bar gyur pa'i yid thams cad la skyes nas de la de dag rnams kyis 'di skad ces brjod de/_yang ji ltar khyod kho na 'di na lha yin te/_gang la yang rnam pa 'di 'dra ba'i blo dang sgrub pa med pa'i phyir ro/_/
[\[102b.2\]]bdag cag rnams ni dud 'gro yin te bag med pas rnam par bcom pa dang yul rnams la dpung gnyen du byed pas rtag tu yang sred pas nye bar bcom pa'i sems gang la yang rnam pa de lta bu nyid ni med de/_bdag cag rnams thams cad kyis gus pa thams cad kyis glu blangs par 
[\[102b.3\]]gyur kyang rnam pa ji srid par gyur pa'i dbyangs de dag rnams ni mi 'byung ngo /_/de nas de'i dus 'dir ngang pa rnams kyi mnga' bdag des tshigs su bcad pa'i dbyangs kyis bsnyad pa/_ji ltar/_dam chos byin rlabs dang ldan pa/_/chos bsgrags gnas pa'i dbang ji bzhin/_/dam chos 
[\[102b.4\]]bsgrags pa thos nas ni/_/sdig pa rnam spong skyes bu de/_/dga' bas legs par rab tu bsgrub/_/rtag par yang ni skyed par byed/_/dam chos bsgrags pa thos nas ni/_/yid ni tshim par 'gyur ba yin/_/dge ba'ang shin tu chen po ni/_/rgyud la kun nas rab tu 'jog_/
[\[102b.5\]]thos nas chos ni 'dzin par 'gyur/_/thos nas sdig pa mi byed do/_/thos nas las dang 'bras bu shes/_/de ni mya ngan 'das par 'gro/_/thos nas chos la rtogs pa dang /_/thos nas sangs rgyas la rab dang /_/thos nas sdug bsngal rnam grol ba'i/_/mi gang de ni mkhas pa 
[\[102b.6\]]yin/_/chos bsgrags de nyid shes pa ni/_/thos pas yid can rnams la 'gyur/_/de phyir rab 'bad thos pa'i blo/_/rab tu brtson pas bya bar gyis/_/thos nas 'khor ba las kha phyir/_/gtam ni bde bar gshegs pas gsungs/_/srid pa rnam pa gsum bcom nas/_/go 'phang 
[\[102b.7\]]nyams pa med par 'gro/_/rab tu brtson pa rnam bzhi yis/_/skye 'gag med pa'i chos rnams ni/_/thos nas sa bon thams cad pa/_/de thos skyes bus rnam par bsgom/_/phung po skye mched khams rnams kyi/_/gang phyir mtshan nyid de gnyis dag_/thos nas kyang ni thams cad shes/_/de phyir shes 
[\[103a\]]
[\[103a.1\]]rab mchog yin no/_/gang yang 'khor bar kun 'ching ba'i/_/rab kyi stobs ldan skyon de dag_/dam chos thos pa rnams kyis ni/_/de ni lhag ma med par 'joms/_/skad cig ma lus par rab 'jug_/lhag ma ma lus par yang ldog_/thos dang ldan pas rab tu 
[\[103a.2\]]shes/_/de phyir thos pa bla na med/_/'chi ba'i dus su phyin pa yi/_/tshor bas gzir ba'i lus can rnams/_/ji ltar thos pa la dmigs te/_/cung zad snying la skyes pa yin/_/thos pa'i me yis ma lus kun/_/nyon mongs shing ni gang bsregs pa'i/_/de dag slar yang 'byung ba ni/_/
[\[103a.3\]]nam yang dmigs pa ma yin no/_/bag yod pa yis bsregs pa'i yang /_/bde las bde ba thams cad 'byung /_/thos pa'i gzhi las bde legs yin/_/de phyir thos pa mchog yin no/_/dam chos bsgrags pa mnyan nas ni/_/spel la nyer bsten mkhas pa yang /_/rga dang 'chi 
[\[103a.4\]]ba spangs pa yi/_/bla na med pa'i gnas su 'gro/_/thos pas sdig pa mi byed cing /_/thos pas chos la 'jug par byed/_/thos nas sdug bsngal las rnam grol/_/de phyir thos pa gtso bo yin/_/lus ngag yid gsum dag pa ni/_/lus can rnams kyi thos pas yin/_/de phyir legs 
[\[103a.5\]]par dag 'dod gang /_/des ni gus par mnyan par bya/_/thos pa'i gru la legs brten nas/_/brtson 'grus brtan pos pha rol gnon/_/rnam pa sna tshogs che rgyas par/_/skyes bu myur du sgrol bar 'gyur/_/thos pas phyug pa'i skyes bu ni/_/nor rnams kun tu ldan par brjod/_/
[\[103a.6\]]thos med don gyi nor ldan pa/_/de dbul rab tu sangs rgyas gsung /_/dam chos nor ni nyams pa dang /_/bla ma yang ni spangs pa yi/_/gson pa'i 'bras bu med pa dang /_/sdig pas kyang ni bcom par 'dod/_/bag med pa dang le lo can/_/sdig pa'i grogs kyi lus can rnams/_/gson 
[\[103a.7\]]pa 'bras med mig gi ni/_/'bras bu gzhan gyis bton pa bzhin/_/thos pa'i mig dang rnam bral ba/_/dmus long zhes ni mngon par brjod/_/gang yang chos ni yongs bor nas/_/chos min pa la rjes gnas pa/_/de ni sman rnams yongs bor nas/_/nad nyid nye bar sten pa 
[\[103b\]]
[\[103b.1\]]yin/_/bsten pa nyid kyang skyes bu des/_/chos ni rnam pa du mar spel/_/char rnams dang ni tshogs pa las/_/chu klung rab tu 'jug pa ltar/_/chos la spyod pa rab zhi'i bdag_/dus su ldang dang mnyam par bzhag_/nges par bde ba'i skal ldan 'gyur/_/bag med 
[\[103b.2\]]pas kyang bslus pa min/_/de phyir shes rab yon tan du/_/shes kyis mkhas pas shes rab sten/_/shes min gang dag legs ldan pa'i/_/bde ba'i skal ldan skye 'gag med/_/de ltar dus [{]bzangs [,]bzang [}]des lha de dag rnams kyi dge ba'i rtsa ba de snying la legs par 
[\[103b.3\]]'jug par byed do/_/rab tu 'god par byed do/_/lan cig dang phyogs gcig ma yin par yang phan par gyur pa rnams nye bar sdug par byed la/_mi phan pa rnams dang bral bar byed do/_/rdzogs pa'i sangs rgyas kyis gsungs pa'i gtsug lag gi chos rnams ston 
[\[103b.4\]]par byed do/_/de nas lha de dag gis de'i drung nas chos de dag thos par gyur nas gus pa legs par skyes pas tshim par gyur pa'i yid kyis slar nyid kyang bag med pa zhen par gyur pa'i lus lhan cig pa'i skyon gyis rtsed mo rtse 'dod pas gzhan du 'gro bar byed do/_/dus [{]bzangs kyang [,]bzang yang [}]
[\[103b.5\]]bcom ldan 'das gser thub kyis gsungs pa'i dam pa'i chos sgrogs pa'i snying po zhes bya ba'i mdo yon tan du ma dang ldan pa de bshad nas yul gzhan la chos kho na sems par byed pas kun tu gnas so/_/bcom ldan 'das gser thub kyis gsungs pa'i mdo yon tan sum cu dang 
[\[103b.6\]]yang dag pa ldan pa'i dam pa'i chos sgrogs pa'i snying po zhes bya ba rdzogs so//_//'thab bral ba rnams kyi sa rA dza ni de na rgyu bar byed pa'i lha de dag rnams kyang ji srid du 'dod pa sdug pa yid du 'ong ba byas shing bsags par gyur pa'i las de zad par ma gyur gyi bar de 
[\[103b.7\]]srid du rnga skad yan lag lnga dang ldan pa dang lha rdzas kyi 'dod pa'i yon tan lngas dga' bar byed do/_/gang gi tshe de dag zad par gyur pa de'i tshe nyes par byas pa'i las rnams kyis slar nyid kyang dmyal ba dang [{]yi dgas [,]yi dwags [}]dang dud 'gro rnams su skye bar 'gyur ro/_/gang yang mi 
[\[104a\]]
[\[104a.1\]]rnams dang skal ba 'thun par gyur pa lan grangs gzhan la myong bar 'gyur ba'i las kyis mir skyes par gyur na/_de phun sum tshogs par gyur la mchog tu skyid pa'i skal ba can dang /_mchog tu bde bar gyur pa dang /_rgyun du dam pa'i chos 
[\[104a.2\]]rnams mnyan par 'dod pa dang /_chos pa'i mchog tu gyur pa dang /_yid gzhungs pa dang /_yang dag pa'i lta ba can dang /_rgyal po'am rgyal po'i blon por yang las de'i rgyu 'thun pas 'gyur ro/_/rA dza ni na rgyu ba zhes bya ba'i sa rdzogs so//_//
[\[104a.3\]]gzhan yang dge slong las kyi 'bras bu rnam par smin pa shes pa de 'thab bral ba'i lha rnams kyis la kun tu lta bar byed de/_des thos pa las byung ba'i rang bzhin gyi shes rab kyis 'thab bral ba'i lha rnams kyis rnam pa sna tshogs par rnam par bkra ba zhes bya ba ji ltar yod 
[\[104a.4\]]pa de mthong ngo /_/sa der yang las gang gis sems can rnams skye bar 'gyur ba yang /_des ji lta ba bzhin du mthong ba/_skyes bu dam pa gang gis dge legs byed par gyur pas/_lus dang /_ngag dang /_yid kyi las rnams dge ba la rab tu zhugs pa 
[\[104a.5\]]tshul khrims dang ldan par gyur pa dang /_gzhan gyis bkri bar mi 'gyur ba dang /_yang dag pa'i lta ba dang /_yang dag pa'i 'tsho ba dang ldan pas nye 'khor kun nas mchog tu dri ma med par spyod par gyur cing /_drang po dang drang po'i rang bzhin can du gyur pas/_sems 
[\[104a.6\]]can rnams la mngon par zhen par gyur pa'i blor gyur pas/_srog gcod pa dang ma byin par len pa rnams ni spangs par gyur cing /_'dod pa la log par g.yem pa yang spangs par gyur pa la 'di lta ste/_rmi lam na yang bud med mthong bar gyur nas mngon par zhen par mi 
[\[104a.7\]]byed do/_/de dang lhan cig tu bgrod par yang mi byed do/_/nyin mo yang gzhan rnams dang yid kun tu rnyog pa dang bcas pas yongs su rnam par rtog par mi byed do/_/ji lta bar bdag gis 'dod pa rnams la log par g.yem pa dag de ltar yongs su spang bar byas par 
[\[104b\]]
[\[104b.1\]]gyur na/_ji ltar mchog tu rnam par dag pa'i 'bras bu rnams bdag la 'byung bar 'gyur te/_nga nyid kyis 'dod pa log par g.yem pa 'di rnam par spangs pa'i rgyus bdag lhar yang 'gyur la lha gzhan dag rnams su yang rung ste/_des lha'i bu mo'i 
[\[104b.2\]]tshogs rnams kyis yongs su bskor bar bdag 'byung bar 'gyur zhing /_lha'i yang bud med kyi mchog rnams la bdag nye bar longs spyod par 'gyur gyi mi'i ni ma yin no/_/de lha'i bu mo rnams gang yin pa kho na'i bsam pas de ni rnyog pa dang bcas pa'i tshangs 
[\[104b.3\]]par spyad pa spyod par 'gyur ro/_/ji ltar bdag la lha de nyid kyis kyang bya ba med kyi/_gal te 'dir bdag gis 'dod pa la log par g.yem pa rnam par spangs par ma gyur pa ni/_ji ltar gang dag gis bud med rnams dang /_sngon yang lhan cig tu bgad cing 
[\[104b.4\]]bsgyings la rtses pa dang yongs su spyod pa de dag rnams ni yang dag pa'i 'gro bar skye bar 'gyur ba'i legs pa ma yin no/_/de gang gi tshe sngon bud med rnams dang nye bar longs spyad par gyur pa'i lhan cig tu bgad pa dang bsgyings pa dang rtses pa de yang yid kyis ro myong bar mi 
[\[104b.5\]]byed do/_/kun tu rtog par yang mi byed do/_/'dun pa'i 'dod chags yid la skyes par gyur na yang 'gog pa la brtson par byed do/_/de'i tshe 'bad par byed de/_bgad pa dang bsgyings pa dang yongs su spyod par gyur pa'i rnam par rtog pa rnying pa gang yin pa bdag la skyes 
[\[104b.6\]]pa rnams dang /_so sor nye bar longs spyad pa'i bud med rnying pa rnams la yang rnam par rtog pas rtog par mi byed de/_skyes pa rnams la yang nges par brtson par byed do/_/skyes bu dam pa de las de dag gis lus zhig par gyur nas shi ba'i 'og tu mtho ris bde 'gro'i 'jig rten 
[\[104b.7\]]'thab bral gyi lha rnams kyi rnam pa sna tshogs pa rnam par bkra ba'i sa la skye bar 'gyur ro/_/der skyes pa 'di yang legs par byas pa'i las kyi mtha' la spyod par gyur pa'i legs par smin pa'i dge ba'i las rnams kyi 'bras bu la nye bar longs spyod pas/_'dod pa'i yon tan lnga 
[\[105a\]]
[\[105a.1\]]dang yang dag par ldan pa ji ltar gang kho nar lha de skyes par gyur pa rnams las/_re zhig dang po kho nar thams cad nas rin po che'i 'od zer gyis thams cad rnam par bkra bar gyur pa de'i mtho ris kyi yul de dag yin no/_/de la lha de'i legs par byas pa'i las 
[\[105a.2\]]kyis gsar du rin po che 'di dag rnams rab tu 'byung ba yin no/_/'di lta ste/_nye 'khor rnams na rdo rje rnam pa du ma dang /_ri'i rtse mo la rnam pa sna tshogs pa'i 'od zer gyi phreng ba dang ldan pa rnams la/_ji ltar bai DUr+ya dang sngon po dang sngon po chen po dang shel dang mu sA ra galba dang pad 
[\[105a.3\]]ma rA ga dang ma ra ga ta mchu ltung ba rnams dang /_de bzhin du gzhan dag kyang lha rdzas kyi las kyi khyad par rnams kyis khyad par du skyes par gyur pa'i rin po che'i rnam pa brgya stong phrag rnams kyi 'od kyis gnas der shin tu yang khyab par gyur to/_/de re zhig dang po nyid kho nar kha dog sna 
[\[105a.4\]]tshogs pa'i 'od rnam par rgyas pa rnams yang dag par mngon par mthong nas mig gi rnam par shes pa kun tu 'jug par byed do/_/gang dag des sngon nam yang ma mthong ba de la de'i mig gi rnam par shes pa shin tu 'phen par byed do/_/de'i rjes thogs la rnam pa sna tshogs par gyur pa mtshungs pa 
[\[105a.5\]]med pa'i lha rdzas rnams kyi glu dang rnga dang rol mo'i sgra rnams kyi sgra nyan par byed do/_/de'i rjes thogs la 'di lha rdzas kyi dri rnam pa sna tshogs pa dpe med pa'i rnam pa rnams la sna kun tu 'jug par yang byed do/_/dang por skyes pa de gsum gyis thog ma kho nar kun tu g.yeng bar shes par bya ste/_snga na ma 
[\[105a.6\]]mthong ba dang mtshungs pa med pa rnams kyis bag med pa'i sa la kun nas 'jug par byed do/_/de dag rnams mngon par mthong nas gang dag lha nyid du gyur pa de dag ni skal ba dang ldan pa yin pas legs par byas pa'i las kyis rtse mor gyur pa de dag ni nags kyi nang gi gseb dag nas kun tu 'ong 
[\[105a.7\]]bar byed do/_/nags de yang 'od snang ba zhes bya ba ste nye 'khor kun na 'od zer rnam pa sna tshogs pa mtshungs pa med pa rnams rab tu snang bar byed do/_/nags de la lha de dag gis kun nas bgrod nas gang na lha gsar du skyes pa yod pa der nye bar rgyugs par byed pa rnams ni/_cha byad sna 
[\[105b\]]
[\[105b.1\]]tshogs pa 'chang ba gzugs sna tshogs pa dang ldan pa rnam pa sna tshogs pa'i glu dang rnga sgra dang rol mo'i sgra snyan pa rnams dang glu kun tu sgrogs par byed pa dang glu dbyangs snyan pa dpe med pa dga' bar gyur pa rnams nye bar byung nas skad rnams kun tu 'don no/_/de nas lha de yang de dag 
[\[105b.2\]]rnams mngon par mthong ba dang thog ma med pa'i dus nas goms par gyur pa'i 'dod chags kyi blos kun nas 'phangs pas/_gang na lha de dag yod pa der rab tu dga' ba'i yid kyis 'dre bar byed do/_/de dag rnams kyang gang na lha 'di yod pa der nye bar rgyu ste/_kha cig ni nam 
[\[105b.3\]]mkha'i dkyil du shin tu 'phags par gyur nas pi bang lag na thogs pas glu len par gyur pas so/_/gzhan dag kha cig ni khang bu'i steng na ches rab tu rgod par byed pa'i mig gis me tog kun tu sbrel bas mtshungs pa med pa rnams kyi dri snom par byed do/_/lha gzhan dag rnams 
[\[105b.4\]]kha cig ni sa gzhi nyid la tshogs pa 'dus pa rnams kyis sna tshogs pa'i rol mo dang lag na me tog thogs par gyur pas gang na lha 'di yod pa der rgyug par byed do/_/lha gzhan dag kha cig ni lag na me tog rnams thogs pas gang na lha'i bu 'di yod pa der nye bar rgyug par byed do/_/lha gzhan 
[\[105b.5\]]dag kha cig gis ni sna tshogs pa'i kha dog dang ro dang dri phun sum tshogs par gyur pa'i myos byed myos pa'i skyon dang bral ba dag thogs nas gang na lha 'di yod pa der nye bar rgyug par byed do/_/de nas lha gang dag gis myos byed de bzung nas rgyug par byed de bzung nas rgyug par byed pa de dag gi lag 
[\[105b.6\]]pa dag la des kun tu 'jus nas lha 'di myos byed de dag blangs nas lha'i kha dog dang ro phun sum tshogs par gyur pa rnams 'thung bar byed do/_/de nas 'thungs par gyur nas de bcu 'gyur gyi bla lhag par rab tu dga' ba 'thob par 'gyur ro/_/de yul bzhi pas kyang rnam par g.yengs pa yin 
[\[105b.7\]]te/_sngar ni gzugs dang sgra dang dri rnams kyis yin la phyi nas ni ros kyang kun nas g.yengs par gyur to/_/lus kyis kyang rnam pa sna tshogs par gyur pa'i mchog tu bde ba dang ldan pa'i yid kyi rjes su 'thun par byed pa'i reg bya rnams la reg par byed/_yid kyis kyang gang kho na kun tu rtog par byed pa 
[\[106a\]]
[\[106a.1\]]de kho na 'bad pa med cing ngal ba med pa'i phun sum tshogs par lhan cig nyid du 'byung bar 'gyur ro/_/de ltar lha gsar du skyes pa de sred pa'i tshogs drug gis rnam par 'byed par byed do/_/de nas lha gsar du skyes pa lha de dag rnams dang lhan cig tu/_gang na lha gzhan dag 
[\[106a.2\]]'dod pa'i yon tan lnga dang bcas shing yang dag par ldan par gyur pas dga' bar byed pa 'dod pa rnams thams cad rjes su 'thun pa'i nags zhes bya ba'i nags der lha 'di nye bar 'dre bar byed do/_/de nas lha gsar du skyes par gyur pa de lha de dag gis yongs su bskor ba nyid kyis rnam pa 
[\[106a.3\]]sna tshogs pa'i rtsed mo rnams kyis rtse bar gyur pa'i lha de dag rnams nyid mthong ba la/_kha cig ni pad ma'i rdzing bu rnams na rtse bar byed do/_/kha cig ni 'khri shing gi gseb tu song nas rtse bar byed do/_/kha cig ni ri'i rtse mo rnams kyi gseb tu song nas rnga skad yan lag lnga dang ldan pa rnams kyis 
[\[106a.4\]]rtse bar byed do/_/lha gzhan kha cig ni sred pa drug gi tshogs rnams kyis rnam par 'byed do/_/de nas lha gsar du skyes par gyur pa de lha de dag rnams dang lhan cig tu gyur pas/_gang na lha gzhan dag lha mo'i tshogs rnams kyis yongs su bskor cing nam mkha'i dkyil na khang 
[\[106a.5\]]bu'i rgyab tu song nas sna tshogs pa'i rin po che rnams kyis rnam par brgyan pa'i lus can rnams rtse bar byed pa dang /_lha gzhan dag kha cig ni ljon shing gi yal ga la kun du babs nas lha mo'i tshogs rnams kyis yongs su bskor te gar dag byed pa dang rgod par yang 
[\[106a.6\]]byed pa dang rnga skad yan lag lnga pas 'gying bar yang byed do/_/de nas lha gsar du skyes pa des lha de dag rnams mngon par mthong bar gyur nas rab tu ches dga' bar gyur pa'i yid kyis/_lha de dag rnams nyid kho nas yongs su bskor nas rnam par 'dre bar 'gyur ro/_/lha de rnams 
[\[106a.7\]]dang lha de dag kyang phan tshun du lhan cig tu gyur cing lha de dag rnams dang lhan cig tu gyur pa gang yin pa'i lha de dag rnams dang lha gsar du skyes pa de dang bcas pa rnams nags der rjes su zhugs par gyur to/_/de de la bde bar rnam par rgyu bar gyur pas rnga skad yan lag lnga dang ldan 
[\[106b\]]
[\[106b.1\]]pa dang 'dod pa'i yon tan lnga po rang gi las dang 'dra ba rnams la dus ring du rtse bar byed cing dga' bar yang byed do/_/de nas dus shin tu ring du nags de la bgrod par gyur nas 'bab chu rnam pa sna tshogs pa dang ldan pa zhes bya ba'i ri rin po che bdun gyis rnam par bkra bar 
[\[106b.2\]]byas pa la rtse bar gyur pas lhag par 'khod par byed do/_/de ltar phan tshun du myos pa la grogs su gyur pa rnams rang gi las kyi 'bras bu rnams la longs spyod pa rnams de dang de la yang rtse bar byed pa yin te/_ljon shing rnams kyi bar dag tu gyur pa'i 'bab chu rnams la dang /_
[\[106b.3\]]rnam pa sna tshogs pa'i rdo rin po che rnams kyis rnam par brgyan pa rnams dang /_rab tu dang zhing bsil bar gyur pa rnams la dang /_mchog tu bsil ba'i dri ma med par gyur pa'i ri'i 'bab chu sna tshogs pa dang ldan pa de dag rnams la yang dga' bar byed do/_/de nas lha bag 
[\[106b.4\]]med pa de dag rnams ni mngon par mthong bar gyur nas/_'bab chu la rgyu ba zhes bya ba lha rnams rtse bar byed pa'i bya dag gis tshigs su bcad pa brjod pa/_ji ltar/_las rnams gang phyir rnam dag gi/_/'bras bu bde bar kun nas gnas/_/de zad nas ni slar ltung bar/_/lha yi 
[\[106b.5\]]'jig rten la 'byung 'gyur/_/bde ba da lta bas rmongs nas/_/mdun gyi 'jigs pa mthong ba min/_/las zad sdug bsngal kun thob pa/_/phyi nas shes par 'gyur ba yin/_/bde min bde ba'i gzugs kyis ni/_/bag med kun nas rab tu 'jug_/las zad nas ni rnam ltung ba/_/
[\[106b.6\]]de ni phyi nas yongs gdung 'gyur/_/las gang chud za bar 'jug pa'i/_/bag med dug bzhin du ni spongs/_/bag med pas ni nyer bcom lha/_/phyi nas dmyal ba'i skal ldan yin/_/'du ba la ni blo dga' zhing /_/bral ba la yang rjes su gdung /_/'dus pa'i mtha' ni 'bral 
[\[106b.7\]]'gyur bar/_/chos nyid 'di ni rnam par gnas/_/shes gang 'jig par mi 'gyur ba'i/_/gnas de dmigs pa ma yin no/_/rnam par 'jig dang 'byung ba nyid/_/chos rnams byung zhing 'jig pa yin/_/ji lta ji ltar lha rnams kyang /_/bde ba rgyu bar mthong ba yang /_/de lta de ltar 
[\[107a\]]
[\[107a.1\]]bag med pa'i/_/dug gis rmongs nas rab chud 'dza'/_/bag med lha rnams thams cad kyis/_/sngar ni dga' ba bzhin du mthong /_/phyi nas sdug bsngal mthong nas ni/_/mi rnams la ni dgra bzhin skye/_/bud med dang 'dre blo ldan gyis/_/bag med rnams las 
[\[107a.2\]]lhag par brjod/_/de dang 'dre las lha rnams 'jig_/lha min lto 'phye chen po yang /_/bud med dang 'brel chang 'thung dang /_/rtsed mo yul dang lhan cig tu/_/rtsab hral de nas le lo dang /_/de dag bag med myu gu yin/_/de dag bya des lha de dag rnams mngon par mthong nas rjes 
[\[107a.3\]]su 'doms par byed pa'i tshigs su bcad pa rnams brjod do/_/de nas lha de dag la de ltar phan pa rnams brjod par gyur pa na yang rtogs par mi 'gyur bar/_yul rnams kyis nye bar bcom nas de kho na bzhin du gar byed par gyur cing rgod par gyur pa dang rtse bar yang gyur 
[\[107a.4\]]pas/_slar yang 'khri shing ljon shing gis kun nas khyab pa'i nags 'od snang ba de nyid du rab tu 'jug par byed do/_/nags de na ni mchog tu dga' bar gyur pa rnam pa sna tshogs pa'i shing dang 'khri shing dang ljon shing dang pad ma'i rdzing bu dang khrus kyi rdzing bu dang 'bab chu rnams la 
[\[107a.5\]]dga' ba rnam pa sna tshogs pa'i bya'i tshogs brgya phrag gi sgra 'byin pa rnams dang /_me tog brgya stong phrag kha bye bas dga' bar gyur pa man dA ra ba kun nas dud pa'i ljon shing dang myu gu la lha brgya phrag gis gang bas dga' ba/_lha rdzas kyi rnga skad yan lag lnga pa'i sgra sgrogs par gyur pa'i 
[\[107a.6\]]sgras lha de dag lha gsar du skyes pa de dang yang dag par ldan pas rtse bar byed cing dga' bar yang byed do/_/de la lha gang dag skyes nas ring du lon pa de dag rnams lan cig dang lan cig ma yin par rnam pa du mar nags de dag dang nags kyi bkod pa dag rnams la dang 'jug ngos de dag 
[\[107a.7\]]dang pad ma'i rdzing bu de dag dang sa gzhi'i cha de dag dang 'khri shing gi khang pa de dag dang /_nags kyi gseb de dag dang dpag bsam gyi shing de dag dang nags khrod kyi gseb rin po che bdun gyi 'od kun nas 'bar ba'i 'od zer dang ldan pa dang khang bu snga na ma mthong ba de dag rnams kyis de ltar 
[\[107b\]]
[\[107b.1\]]kun du 'khrid par byed do/_/de bzhin du lha gsar du skyes pa 'di yang thams cad du rnam par lta bar gyur pas kun du 'gro bar byed do/_/ngo mtshar bas yid kun du g.yos par gyur pa'i blos lha de dag nyid kyis yongs su bskor nas/_de yul gsar pa rnams kyi sred pas gdungs pa'i 
[\[107b.2\]]'dod pa'i me dang bag med pa'i dud pas bsregs par gyur pas gyur cing yang dang yang du bsregs par gyur pas lha de dag rnams nyid kyis yongs su bskor nas/_nags kyi nang gi gseb tu yul rnams kyi sred pa'i shugs du mas bsregs par gyur pas rtag par rgyun du 'gro bar byed do/_/dus 
[\[107b.3\]]ring du rgyu bar gyur pa las de gal te shed na lha de dag gis yongs su bskor nas gang na rnam pa sna tshogs par bkra ba zhes bya ba'i pad ma'i rdzing bu yod pa der kun du 'gro bar byed do/_/rnam pa sna tshogs par bkra ba'i pad ma'i rdzing bu de'i yang mtshungs pa med par gyur pa'i mdzes pa 'di dag yin te/_
[\[107b.4\]]dper na pad ma de lta bu'i gzugs rnam par bkra bar gyur pa rnams la 'di lta ste/_bai DUr+ya'i 'dab ma dang gser gyi yu ba dang /_pad ma rA ga dang /_gser bzang po'i snying po dang /_dngul gyi mdog dang mtshungs pa'i ze 'bru dang ldan pa rnams la in dra nI la'i rang bzhin gyi bung ba rnams 
[\[107b.5\]]kyis nye bar mdzes par gyur pa dang /_pad ma gzhan kha cig ni dngul gyi rang bzhin gyi yu ba dang /_in dra nI la'i 'dab ma dang /_gser gyi ze 'bru la mu sa ra galba dang /_shel dang /_gser gyi mdog gi bung ba rnams kyis nye bar mdzes par byas pa'o/_/pad ma gzhan kha cig ni gser 
[\[107b.6\]]gyi yu ba la in dra nI la'i 'dab ma dang pad ma'i ze 'bru dngul gyi snying po la pad ma rA ga dang mdog mtshungs pa'i bung ba rnams kyis nye bar mdzes pa'o/_/pad ma gzhan kha cig ni yu ba dang /_'dab ma dang /_ze 'bru dang /_snying po rnams thams cad dmar po yin te/_de bzhin du bung ba 
[\[107b.7\]]yang dmar po rnams kyis nye bar mdzes par byas pa'o/_/gzhan yang pad ma gzhan dag ni yu ba dang /_'dab ma dang /_ze 'bru dang /_snying po rnams thams cad kyang dngul dang mtshungs par gyur pa la bung ba rnams kyang kha dog gcig pa'o/_/pad ma gzhan kha cig ni ud pa la 
[\[108a\]]
[\[108a.1\]]dang cha 'dra ba dang /_yu ba dang /_'dab ma dang /_ze 'bru dang /_snying po rnams thams cad nas sngon por gyur pa la bung ba'i tshogs rnam par sgrogs pa rnams kyis nye bar mdzes pa'o/_/gzhan yang pad ma gzhan rnams rnam par mdzes par gyur pa pad ma'i rdzing bu 
[\[108a.2\]]de nyid na kha dog rnam par bkra ba'i pad ma rnams la 'di lta ste/_pad ma gcig kyang rin po che bdun gyi rang bzhin gyis rnam par bkra ba dang dbyibs rnam pa sna tshogs pa dang rnam pa sna tshogs par rab tu skyes par gyur pa'i pad ma rnams yin zhing /_rnam pa sna tshogs pa'i dri dang ldan pa dang 
[\[108a.3\]]'dab ma kha dog sna tshogs pas nye bar mdzes par gyur pa rnams la 'di lta ste/_sngon po dang /_ser po dang /_dkar po dang /_dmar po dang /_nag po dang /_rnam par 'dres pa'i 'dab mas nye bar mdzes par byas pa'i pad ma'i rdzing bu las skyes pa las bung ba'i tshogs rnams kyis 
[\[108a.4\]]mdzes par gyur pa'o/_/rnam pa de srid pa rnams nyid kyis nye bar mdzes par gyur pas pad ma'i gseb rnams rab tu gsal lo/_/rnam pa de lta bur rnam par bkra bar gyur pa'i pad ma'i rdzing bu de na mchog tu dga' bar gyur pa rab tu dang ba'i chu bsil zhing mngar ba'i chu la mchog tu dga' ba'i 
[\[108a.5\]]lha rdzas kyi mdog dang /_dri dang /_dbyibs dang ldan pa'i pad mas nye bar mdzes par gyur pa 'di na/_lha gsar du skyes pa de lha mo'i tshogs rnams kyis yongs su bskor cing lhan cig tu lha rdzas kyi 'dod pa'i yon tan lnga dang ldan par gyur nas rnga skad yan lag lnga pas rtse bar byed cing rgod 
[\[108a.6\]]par byed do/_/rnam pa sna tshogs par rnam par bkra ba'i pad ma'i rdzing bu de'i mtha' ma na yang /_lha rdzas kyi 'gram nas skyes par gyur pa'i ljon shing gi rigs yod pa rnams ni gang dag gis pad ma'i rdzing bu de brgya 'gyur du yang rnam par mdzes par byed pa ste/_nam zla thams cad du rab tu kha 
[\[108a.7\]]bye bar gyur pa'i me tog gi tshan ka kun nas dud pa rnams kyis yongs su bskor ba rnams la 'di lta ste/_shing gi tshogs su gyur pa rnams la shing gang dag gi mdzes pa 'di dag yin te/_'di ltar rtsa ba nas bzung nas sngon po dang /_ser po dang /_dkar po dang /_nag po dang /_dmar 
[\[108b\]]
[\[108b.1\]]po'i mdog gi me tog rnams kyis nye bar mdzes pa dang ldan pa'i ljon shing rnams yin no/_/pad ma'i rdzing bu de na gang dag yon tan brgya 'gyur du gyur pa'i 'od dang ldan pa'i bya'i tshogs rnams kyis dpag tshad bcur nye bar mdzes shing skad snyan pa rnams kyis nye 'khor kun nas rnam par 
[\[108b.2\]]mdzes par byed do/_/gzhan yang pad ma'i rdzing bu de nyid na shing ljon pa 'gram nas skyes pa gzhan dag khang bu'i shing ljon pa rnams yod pa 'di dag ni lta rnams kyi legs par byas pa'i las kyi gzi brjid yin no/_/gang gi tshe lha de dag pad ma'i rdzing bu de na rtse bar byed pa de'i tshe gal te 
[\[108b.3\]]na shing la rnam par 'dzeg par gyur nas 'di ltar sems par byed do/_/ji ltar khang bu rnams kyang bdag cag la 'dir byung bar gyur na rung snyam pa de'i tshe khang bu'i shing de dag rnams la bung ba rnams tshim par byed pa'i me tog rnams dang brjod pa pa dang /_de dag rnams thams cad 
[\[108b.4\]]kyang lha de dag gi legs par byas pa'i las kyis te/_rin po che bdun gyi 'od rnams dang ldan pa dang rab tu phal che bar gyur pa'i chu klung dang /_rdzing bu dang /_nags dang /_nye ba'i nags dang /_ri'i rtse mo rnams dang /_rin po che bdun gyis nye bar spras pa dang bcas pa rnams gang 
[\[108b.5\]]yin pa de dag khang bu'i nang du phun sum tshogs par 'byung ngo /_/de dag khang bur zhugs par gyur cing rnam pa sna tshogs pa'i rgyan dang /_cha byad can gyi lha mo'i tshogs rnams kyis yongs su bskor nas rtse bar gyur cing rgod par gyur la glu yang len par gyur pas/_nam mkha'i dkyil du 
[\[108b.6\]]'phags nas 'thab bral ba'i lha rnams kyis gzhan la ji ltar 'dod par kun du lta bar byed do/_/yon tan de lta bu rnams dang ldan pa'i 'gram skyes kyi shing zhes bya ba gang dag khang bu'i ljon shing 'di dag rnams kyi mthu yin no/_/gzhan yang pad ma'i rdzing bu de nyid kyi 'gram na yod pa'i shing ljon 
[\[108b.7\]]pa rnams la/_rnam pa sna tshogs par rnam par bkra ba'i me tog dang 'bras bu rnam pa sna tshogs par rnam par bkra ba'i bya rnams kyis nye bar mdzes par gyur pas rnam par gsal bar gyur pa yin no/_/nor bu'i sgra zhes bya ba gang dag gi mthu stobs ni 'di yin te/_gang gi tshe lha de dag 
[\[109a\]]
[\[109a.1\]]rnams pad ma'i rdzing bu de nyid na rtse bar byed pa na de'i tshe shing de dag rlung 'jam po rnams kyis rab tu bskyod par gyur pas phan tshun du 'drud par byed do/_/kun du 'drud par gyur pa de dag rnams kyi phan tshun du snyan par gyur pa dang phan tshun du yid du 'ong ba dang sgra rgya chen po rnam 
[\[109a.2\]]pa sna tshogs pa rnams rab tu 'byung bar 'gyur ro/_/lha rdzas kyi nor bu'i phung po yang mchog tu yang bar gyur pa dag me tog bzhin du rab tu 'bab pa'o/_/gang dag nor bu rnams kyis de'i tshe na nam mkha' ma lus par kun du snang bar byed pa rnams la/_dper na nyi ma dang zla ba 'di dag 
[\[109a.3\]]gis 'dzam bu'i gling rab tu snang bar byed pa de bzhin du nor bu de dag rnams kyis rab tu gsal bar byed do/_/de'i tshe nam mkha'i rang bzhin rab tu gsal bar byed pa yang yin no/_/ljon shing gzhan yang pad ma'i rdzing bu de nyid kyi ngos na yod pa rnams la/_'di lta ste skye bo mi g.yo ba 
[\[109a.4\]]zhes bya ba'i shing ljon pa'o/_/pad ma'i rdzing bu de dag nyid na lha de dag rnams rtse bar byed pa na/_de'i tshe ljon shing de dag las lha de dag rnams nyid kyis legs par byas pa'i las rnams kyi 'bras bu kha dog dkar bar gyur pa'i khu ba'i rtsi lha rdzas kyi dri dang ro dang kha dog dang reg bya can 
[\[109a.5\]]de dag rab tu 'byung ngo /_/de'i tshe lha de dag rnams 'thung bar byed do/_/des bcu 'gyur gyis kyang lhag par yid ches rab tu rangs par 'gyur ro/_/myos pa'i skyon rnams dang ni bral ba yin no/_/lhan cig spyod par byed pa de dag rnams kyis yongs su bskor nas gar dang rgod 
[\[109a.6\]]par yang byed do/_/bza' ba yang bdud rtsi'i rang bzhin rnams rab tu za bar byed do/_/de ltar shing de dag rnams nyid las lha de dag rnams kyi las ji lta bu rnams dang 'dra bar 'gyur ro/_/gzhan yang pad ma'i rdzing bu de nyid na rnam pa sna tshogs par rnam par bkra ba'i dri dang kha dog ces bya 
[\[109a.7\]]ba 'gram na skyes pa'i shing ljon pa gzhan dag yod do/_/gang gi tshe na lha de dag rnams pad ma'i rdzing bu de na rtsed mo rtse bar byed pa na/_de'i tshe lha de dag rnams nyid kyi legs par byas pa'i las kyis bde ba'i reg pa'i rlung 'jam po rab tu 'phyur ro/_/rlung de dag gis kyang ljon shing de 
[\[109b\]]
[\[109b.1\]]dag rnams kyi 'dab ma de dag 'drud par byed do/_/phan tshun kun du 'drud par gyur pa de dag rnams las mchog tu yid du 'ong bar gyur pa'i sgra rab tu 'byung ba rnams la/_'di lta ste lha de dag rnams nyid kyi rol mor gyur pa mnyam pa dang chags par 'gyur ba dang snyan par gyur 
[\[109b.2\]]pa'i rnam pa de lta bu rnams las rab tu 'byung bar 'gyur ro/_/de bzhin du pad ma'i rdzing bu rnam pa sna tshogs par rnam par bkra ba de nyid na 'gram na skyes pa'i shing ljon pa gzhan dag yod pa ni byas dga' ba zhes bya ba'o/_/de dag gi mthu ni 'di lta bu yin te/_'di ltar bya gang 
[\[109b.3\]]dag yin pa de dag ljon shing de dag rnams la so sor gnas so/_/ji ltar lha de dag rnams song bar gyur nas pad ma'i rdzing bu de nyid du yun ring du rtsed mo rnams byas shing rnga skad yan lag lnga pas dga' bar byas nas/_ljon shing de dag rnams la lhag par 'khod par byed 
[\[109b.4\]]pa dang /_dga' bar gyur pa rnams la lta bar 'dod pa'i phyir bya de dag rnams kyi yang rgyab tu zhon par byed de/_gang gis rnam pa ji lta bu dag gis nam mkha'i dkyil du 'phags nas sa rnams ji lta ba bzhin du kun du blta bar 'dod pa'i rnam pa de lta bur bya de dag lha rnams kyi sems bskyed 
[\[109b.5\]]pa tsam gyis 'gyur ro/_/yang na der khang bu dag 'gyur zhing phal che bar gyur pa'i 'bab chu dang /_rdzing bu dang /_nags dang /_nye ba'i nags dang /_'khri shing gi khang bu phun sum tshogs pa rnam pa sna tshogs par blta na mdzes par gyur pa'i bzhon pa rnams la zhon nas lha rnams kyi sa la 
[\[109b.6\]]de dag kun du lta bar byed do/_/gzhan yang bya gzhan dag gis tshigs su bcad pa'i dbyangs brjod pa/_ji ltar/_tshul khrims bsrungs pa'i mi rnams 'chi ba mchog yin gyi/_/khrims 'chal rnams ni yun [{]rings [,]ring [}]gson pa'ang 'dir mchog min/_/mi yis yongs su zil gyis 
[\[109b.7\]]mnan nas gnas phyir min/_/'chi 'phos na yang ma yin dmyal ba rnams su gnas/_/snga phyi rim par blo ldan rnams/_/skad cig re re nyung ngu na nyung /_/gar pa dang ni khrus mkhan yang /_byi dor 'bras bu'i bdag nyid yin/_/de nas yang bcom ldan 'das rgyal po'i khab kyi nA la 
[\[110a\]]
[\[110a.1\]]ti'i bram ze'i grong na bzhugs so/_/de nas bcom ldan 'das kyis dge slong rnams la bka' stsal pa/_dge slong dag lus dran pa nye bar gzhag pa zhes bya ba ngas bshad par bya ste/_dang por dge ba bar du dge ba tha mar dge ba don bzang po tshig 'bru bzang po 
[\[110a.2\]]'ba' zhig pa yongs su rdzogs pa yongs su dag pa yongs su byang ba tshangs par spyod pa ngas bshad par bya'o/_/'di lta ste lus dran pa nye bar gzhag pa zhes bya ba'i chos kyi rnam grangs so/_/de legs par rab tu yid la byas te nyon cig bshad par bya'o/_/de skad ces bka' 
[\[110a.3\]]stsal pa dang /_dge slong de dag bcom ldan 'das kyi ltar nyan to/_/de dag la bcom ldan 'das kyis 'di skad ces bka' stsal to/_/dge slong dag lus dran pa nye bar gzhag pa zhes bya ba'i chos kyi rnam grangs 'di yang gang dag yin zhe na/_'di lta ste lus la lus kyi rjes su lta zhing 
[\[110a.4\]]gnas pa'i dge slong ni bdud kyi yul la mi gnas so/_/nyon mongs pa rnams kyang spong bar byed do/_/yang dag pa ji lta ba bzhin du lus mthong ngo /_/ye shes mngon sum du byas par gyur nas mya ngan las 'das pa yang mthar byed par nga gsung ngo /_/'di na dge slong lus la yang dag 
[\[110a.5\]]par lta bar byed pa rnams ni tshul bzhin ma yin pa yid la byed pas mi 'phrogs pa dang /_kun nas nyon mongs pa rnams dang yang bral bar 'gyur ro/_/nang gi bdag nyid kyi mig dang /_rna ba dang /_sna dang /_lce dang /_lus dang /_yid dang /_phyi rol gyi gzugs dang /_ro dang /_dri dang /_
[\[110a.6\]]reg bya dang /_sgra dang /_chos rnams kyang lus yin no/_/nang gi bdag nyid kyis lus la lus kyi rjes su lta zhing gnas par gyur na mthar mya ngan las 'das par 'gyur ro/_/'di na dge slong dag mig gis gzugs rnams mthong ba na kun du rtog par mi byed cing /_dga' ba'i 
[\[110a.7\]]'dod chags dang mtshungs par ldan pa'i sems kyis yang dag pa nyid du lta bar mi byed kyis/_lus 'di la yod pa rnams ni skra dang /_spu dang /_sen mo dang /_so dang /_rus pa dang /_pags pa dang /_khrag dang /_rgyus pa dang /_zas dang /_smin pa dang /_bad kan dang /_mkhris 
[\[110b\]]
[\[110b.1\]]pa dang /_rlung dang /_rgyu ma dang /_gnye ma dang /_bshang ba dang /_gci ba dang /_glo ba dang /_mkhal ma dang /_sha dang /_tshil dang /_khu chu dang /_chu ser dang /_snabs dang /_glad rgyas dang /[ {]glad pa [,]klad pa [}]rnams so/_/de gang gi tshe de ltar lus la lus kyi rjes su 'brel bar dran par gyur pa na/_de'i 
[\[110b.2\]]tshe gzugs dang /_ro dang /_dri dang /_reg bya dang /_sgra dang /_chos dang phyi rol gyi chos rnams kyis kyang 'phrogs par mi 'gyur ro/_/mig gis kyang gzugs rnams dang po nyid nas yang dag pa ji lta ba bzhin du mthong ngo /_/rnal 'byor spyod pa rnams kyis yang dag pa ji lta ba bzhin du nang gi 
[\[110b.3\]]bdag nyid kyi mig sha'i gong bu 'byung ba chen po bzhi las gyur pa ji ltar mthong ba yin na/_nang gi bdag nyid kyi sha'i gong bu'i mig 'di dag la gang cung zad cig sra zhing mkhrang bar gyur pa zin par gyur pa de dag nye bar len pa 'di ni/_nang gi bdag nyid kyi sha'i gong bu'i mig gi sa'i khams 
[\[110b.4\]]zhes brjod do/_/de la nang gi bdag nyid kyi sha'i gong bu'i mig 'di dag nyid so so'i bdag nyid la chu dang chu rnams ni de dag rlan zhing rlan par 'bab pa de la brten nas gsher bar gyur pa zin par gyur pa nye bar len pa 'di ni/_nang gi bdag nyid kyi sha'i gong bu'i mig gi chu'i 
[\[110b.5\]]khams zhes brjod do/_/de la nang gi bdag nyid kyi sha'i gong bu'i mig 'di nyid so so'i bdag nyid la mer gyur pa ni dro ba dang dro bar gyur pa zin par gyur pa nye bar len pa 'di ni/_nang gi bdag nyid kyi sha'i gong bu'i mig gi me'i khams zhes brjod do/_/de la nang gi bdag nyid kyi sha'i 
[\[110b.6\]]gong bu'i mig 'di nyid so so'i bdag nyid la rlung dang rlung du gyur pa rnams ni yang zhing kun du g.yo ba nyid du gyur pa 'di ni/_nang gi bdag nyid kyi sha'i gong bu'i mig gi rlung gi khams zhes brjod do/_/ji ltar mig la yang dag pa ji lta ba bzhin du so sor rtog par byed pa de ltar 
[\[110b.7\]]na/_rna ba dang /_sna dang /_lce dang /_lus rnams la yang so sor rtog par byed cing /_lus la lus kyi rjes su lta ba'i dge slong ni/_dga' ba'i 'dod chags dang lhan cig gnas pa'i sred pas 'ching bar mi 'gyur ro/_/gzhan yang rnal 'byor spyod pa lus la lus kyi rjes su lta 
[\[111a\]]
[\[111a.1\]]zhing gnas te/_nga'i lus 'di ni skad cig dang skad cig la skye ba dang /_rgas pa dang /_'chi ba dang /_shi 'pho ba dang /_skye bar yang 'gyur bas/_'di ni sgyu ma lta bu dang gsog gsob snying po med pa dbu ba dang chu bur rdos pa lta bur gyur pa sdug bsngal dang /_
[\[111a.2\]]sdug bsngal rnams skyabs gnas su gyur pa dang /_sdug bsngal gyi skye gnas kyi lus yin no/_/sdug bsngal ma yin par 'gyur ba'am/_mi rtag pa ma yin pa dang /_yongs su 'gyur ba'i chos nyid ma yin pa dang /_'jig pa'i chos nyid ma yin pa gang yin pa'i gnas 
[\[111a.3\]]skabs ni lus 'di las cung zad cig kyang yod pa ma yin no/_/gzhan yang rnal 'byor spyod pa lus la lus kyi rjes su lta zhing gnas te/_skyabs ni gang yin skyob pa ni gang yin/_'di na ni ji ltar zhes des yang dag pa ji lta ba bzhin du lus la so sor rtog par byed do/_/de dag ni 
[\[111a.4\]]'di ltar yin te/_lus 'di ni las kyi rtsa ba las yin zhing las kyi skyabs gnas pa las kyi skyob pa yin pas/_dge ba'i las rnams dang ldan na lha dang mi rnams su'o/_/mi dge ba'i las rnams dang ldan na dmyal ba [{]yi dgas [,]yi dwags [}]dud 'gro rnams su'o/_/lus 'di la ni rdzas sam 
[\[111a.5\]]gtsang ba'am snying po'am rtag pa'am/_brtan par gyur pa ni med do zhes des 'di yang dag par so sor rtog par byed pa gang yin pa las dga' ba'i 'dod chags dang lhan cig gnas pa'i sred pa yang 'byung ba can gyi sred pa rnams yongs su spong bar 'gyur ro/_/gzhan yang rnal 'byor 
[\[111a.6\]]spyod pa mig de nyid yang dag pa ji lta ba bzhin du so sor rtog par byed de/_ji ltar 'dzam bu'i gling pa rnams kyi mi'i mig gis gzugs rnams snang ba dang /_nam mkha' dag las rjes su 'thun pa mthong bar 'gyur ba de kho na bzhin du gnas gzhan na gnas pa'i mi'i mig gis gzugs rnams 
[\[111a.7\]]mthong ba yin nam zhes bya bar te/_de nas legs par bsams shing thos pa las byung ba'i shes rab bam lha'i mig gis kyang kun du lta bar byed pa la ji ltar 'dzam bu'i gling pa rnams kyi mig dang gzugs dang snang ba dang nam mkha' dang yid la byed pa'i rkyen de dag rnams las gzugs rnams 
[\[111b\]]
[\[111b.1\]]legs par mthong ba yin no/_/de bzhin du byang phyogs sgra mi snyan pa rnams kyi skyes bu song zhing nam mkha' la gnas nas gzugs rnams mthong ba yin te/_dper na chu na chu la spyod pa'i nya la sogs pa rnams kyi gzugs mthong ba de bzhin du byang phyogs sgra mi snyan pa'i skyes bu ris bsgribs par 
[\[111b.2\]]gyur pa'i gzugs rnams kyang mthong ngo /_/gzhan yang rnal 'byor spyod pa bdag nyid 'dzam bu'i gling pa'i lus kyis byang gi sgra mi snyan pa'i lus la so sor rtog par byed de/_ji lta bu kho nar bdag gi rna bas mi 'dod pa'i sgra dang rab tu gsal ba rnams thos la/_bar chod pa rnams ni ma 
[\[111b.3\]]yin zhing de bzhin du sgra chen po rnams ni bdag cag gis thos pa yin na/_de kho na bzhin du byang phyogs sgra mi snyan pa rnams yin nam ci ste ma yin zhes/_de yang dag pa ji lta ba bzhin du rna bas so sor rtog par byed de/_thag nye ba rnams dang /_rgyang ring ba rnams dang /_dman pa rnams 
[\[111b.4\]]dang /_snyan pa rnams dang /_mi snyan pa'i sgra rnams kyang chos nyid kyi khyad par gyis byang phyogs sgra mi snyan pa'i skyes bus thos pa yin te/_ji ltar nyi mas thag nye ba dang /_rgyang ring ba dang /_phal che ba dang /_gzugs dman pa dang /_gtsang ba dang /_mi gtsang ba rnams kyang gsal 
[\[111b.5\]]bar byed do/_/de bzhin du byang phyogs sgra mi snyan pa'i mi rnams kyis kyang sgra thos so/_/gzhan yang rnal 'byor spyod pa lus la lus kyi rjes su lta zhing gnas te/_ji ltar 'dzam bu'i gling pa'i mi rnams kyi sna'i dbang po de kho na bzhin du byang gi sgra mi snyan pa rnams kyi yang yin nam ci ste ma 
[\[111b.6\]]yin zhes/_des thos pa las byung ba'i shes rab bam lha'i mig gis so sor rtog par byed de/_snas dri zhim po rnams ni snom par byed la dri zhim po ma yin pa rnams snom par mi byed de chos nyid kyi khyad par gyis ji ltar 'o ma dang chu dag 'dres par gyur pa la ngang pas chu mi 'thung bar 'o ma 'thung 
[\[111b.7\]]bar byed pa yin no/_/de kho na bzhin du byang phyogs sgra mi snyan pa'i mi rnams kyis dri zhim po snom par byed cing dri mi zhim pa rnams ni mi snom mo/_/gzhan yang rnal 'byor spyod pa lus la lus kyi rjes su lta zhing gnas te/_ji ltar 'dzam bu'i gling pa'i mi rnams ro myong bar byed pa de kho na bzhin 
[\[112a\]]
[\[112a.1\]]du byang phyogs sgra mi snyan pa rnams kyi yin nam ci ste na ma yin zhes/_des thos pa las byung ba'i shes rab bam lha'i mig rnam par dag pas mthong bar gyur pa/_'dzam bu'i gling pa rnams kyi lus ni rnam pa du ma rnams su dman pa dang bar ma dang khyad par du 'phags pa'i zas 
[\[112a.2\]]can yin la/_de kho na bzhin du byang phyogs sgra mi snyan pa'i mi rnams ni ma yin te/_de dag rnams ni nga'i ba med pa dang rtag pa kho nar dge ba'i las rnams spyad pas kyang de dag rnams ni nga'i ba med pa dang ro rnams kyang gcig pa yin gyi/_ji ltar 'dzam bu'i gling pa'i mi rnams kyi ltar ni ma yin 
[\[112a.3\]]no/_/gzhan yang rnal 'byor spyod pa lus la lus kyi rjes su lta zhing gnas te/_ji ltar 'dzam bu'i gling pa'i mi rnams kyi lus kyi gzugs rnam pa du ma yin pa de kho na bzhin du byang phyogs sgra mi snyan pa rnams kyi yang yin nam ci ste ma yin zhes/_des thos pa las byung ba'i shes rab bam 
[\[112a.4\]]lha'i mig gis mthong bar gyur pa/_ji ltar 'dzam bu'i gling pa rnams kyi lus ni rnam pa du ma yin gyi/_de ltar byang phyogs sgra mi snyan pa rnams ni ma yin te/_de dag ni gang gi phyir las mtshungs pa rnams kyis lhan cig tu 'ongs pa rnams yin pa'i phyir lus mnyam pa kha dog 
[\[112a.5\]]mnyam pa 'dzam bu chu bo'i gser 'dra ba de dag rnams ni rgya che zhing gyong ba ni ma yin la/_'jam zhing mdzes pa'i lus can rnams yin no/_/de ltar 'dzam bu'i gling pa'i mi rnams ni ma yin te/_'di dag rnams ni las gcig gis nye bar 'gro ba ma yin zhing lus gcig kyang ma yin la 
[\[112a.6\]]gzugs gcig gis 'gro ba pa ma yin no/_/de mi'i gnas gnyis kyi lus la lus kyi rjes su blta bar gyur nas/_mi'i gnas gsum par gyur pa shar gyi lus 'phags po zhes bya ba la rnam par lta bar byed do/_/des thos pa las byung ba'i shes rab bam lha'i mig gis mthong bar gyur 
[\[112a.7\]]pa/_ji ltar 'dzam bu'i gling gi mi rnams dang byang gi sgra mi snyan pa'i mi rnams kyi skye mched yin pa de bzhin du shar gyi lus 'phags po rnams kyang ste/_de dag rnams kyi mig gis gzugs mthong ba ni ji ltar 'dzam bu'i gling pa'i snang ba la rgyu ba'i khyi dang /_stag dang /_srin bya dang /_
[\[112b\]]
[\[112b.1\]]byi la la sogs pa rnams 'jigs pas snang ba med par mthong ba yin la/_de ltar shar gyi lus 'phags po'i skyes bu rnams kyis kyang mun pa la gzugs mthong ba yin te/_phra ba dang rags pa rnams dang /_ji ltar mig gi yul du 'gro ba rnams so/_/gzhan yang rnal 'byor 
[\[112b.2\]]spyod pa lus la lus kyi rjes su lta zhing gnas te/_ji ltar 'dzam bu'i gling pa'i mi rnams kyis sgra nyan par byed pa ni sngar bzhin te/_de bzhin du shar gyi lus 'phags po rnams kyi yang yin nam ci ste ma yin zhes/_des thos pa las byung ba'i shes rab bam lha'i mig gis mthong nas 
[\[112b.3\]]rnam par lta bar byed de/_ji ltar 'dzam bu'i gling pa dang byang gi sgra mi snyan pa'i mi rnams sgra nyan par byed pa de ltar shar gyi lus 'phags po de dag rnams ni ma yin te/_shar gyi lus 'phags po de dag ni mda' ltung ba'i tshad tsam cig tu rna ba'i rnam par shes pas sgra la 'jug 
[\[112b.4\]]gi chos nyid kyi khyad par gyis lhag par sgra 'dzin pa ni ma yin no/_/gzhan yang rnal 'byor spyod pa mi'i gnas gsum gyi lus la lus kyi rjes su lta zhing gnas te/_ji ltar 'dzam bu'i gling pa rnams dang byang gi sgra mi snyan pa'i mi rnams kyis sna'i rnam par shes pa dri la 'jug par 
[\[112b.5\]]'gyur ba de bzhin du shar gyi lus 'phags po rnams kyi yang yin nam ci ste ma yin zhes/_des thos pa las byung ba'i shes rab kyis sam lha'i mig gis mthong bar gyur pa/_shar gyi lus 'phags po'i mi rnams ni chos nyid kyi khyad par gyis nyin mo sna'i rnam par shes pas dri 
[\[112b.6\]]rnams snom par 'gyur ro/_/gzhan yang rnal 'byor spyod pa lus la lus kyi rjes su lta zhing gnas te/_ji ltar 'dzam bu'i gling pa rnams dang byang gi sgra mi snyan pa'i mi rnams kyi lce'i rnam par shes pa kun du 'jug par 'gyur ba de ltar shar gyi lus 'phags po'i mi rnams kyi lce'i rnam 
[\[112b.7\]]par shes pa kun nas 'jug pa yin nam ci/_des thos pa las byung ba'i shes rab kyis sam lha'i mig gis mthong bar gyur pa/_shar gyi lus 'phags po'i mi rnams ni/_sA lu ka'i zas gcig zos pas 'di dag rnams zhag gsum du lus 'tsho bar 'gyur ro/_/chos nyid kyi khyad 
[\[113a\]]
[\[113a.1\]]par gyis de dag rnams la mi 'chi ba'i bar du nad kyang med pa yin la/_dus gang gi tshe nyi ma lnga na 'chi ba 'byung bar 'gyur ba'i dus de'i tshe na nad 'ong ba yin no/_/gzhan yang rnal 'byor spyod pa lus la lus kyi rjes su lta zhing gnas te/_ji ltar 'dzam bu'i gling pa rnams 
[\[113a.2\]]dang byang gi sgra mi snyan pa'i mi rnams kyi lus yin pa de kho na bzhin du shar gyi lus 'phags po'i mi rnams kyi yang yin nam ci/_des thos pa las byung ba'i shes rab kyis sam lha'i mig gis mthong bar gyur pa/_shar gyi lus 'phags po'i mi rnams kyi lus ni n+ya gro d+ha dang cha 'dra ba'i nye 'khor 
[\[113a.3\]]kun nas yongs su 'gribs pa yin no/_/gzhan yang rnal 'byor spyod pa lus la lus kyi rjes su lta zhing gnas te/_mi'i gnas gsum po rnams yang dag par so sor brtags nas/_skyes bu'i gnas bzhi par gyur pa ba lang spyod ces bya ba la so sor kun nas rtog par byed do/_/ji 
[\[113a.4\]]ltar ba lang spyod pa rnams kyi mig 'jug par 'gyur ba yin na/_des thos pa las byung ba'i shes rab kyis sam lha'i mig gis mthong bar gyur pa/_ba lang spyod pa'i mi rnams ni nam mkha' med par yang mig gis rnam par shes pa 'jug pa yin te/_ris kyang sgrib par mi 'gyur te/_ji 
[\[113a.5\]]ltar 'dzam bu'i gling pa'i mi rnams kyis shel gyis bsgribs pa'i gzugs rnams mthong bar 'gyur ba de bzhin du chos nyid kyi khyad par gyis ba lang spyod pa rnams kyis ris bsgribs pa'i gzugs rnams kyang mthong bar 'gyur ro/_/gzhan yang rnal 'byor spyod pa lus la lus kyi rjes su lta zhing 
[\[113a.6\]]gnas te/_ji ltar 'dzam bu'i gling pa'i mi rnams dang byang gi sgra mi snyan pa rnams dang /_shar gyi lus 'phags po rnams kyi so sor rna ba'i rnam par shes pa rab tu 'jug pa de kho na bzhin du ba lang spyod pa'i mi rnams kyi yang yin nam ci/_des thos pa las byung ba'i shes rab kyis sam lha'i mig 
[\[113a.7\]]gis mthong bar gyur pa de ni mig nyid kyis thos pa yin te/_ji ltar 'dzam bu'i gling pa rnams kyi mig gis thos pa sbrul yin pa de bzhin du ba lang spyod pa'i mi rnams kyi mig nyid kyis thos pa yin zhing /_ji ltar ris bsgribs pa'i gzugs rnams nyid mthong ba de bzhin du sgra ris bsgribs par 
[\[113b\]]
[\[113b.1\]]gyur pa yang thos pa yin te/_chos nyid kyi khyad par gyis yin no/_/gzhan yang rnal 'byor spyod pa lus la lus kyi rjes su lta zhing gnas te/_ji ltar 'dzam bu'i gling pa rnams dang byang gi sgra mi snyan pa rnams dang shar gyi lus 'phags po'i mi rnams kyi sna'i rnam par shes pa 'jug par 
[\[113b.2\]]'gyur bas mi rnams kyi gnas gsum na mig la sogs pa rnams so sor tha dad par 'jug pa yin pa de kho na bzhin du ba lang spyod pa rnams kyi sna'i rnam par shes pa yang 'jug pa yin nam ci/_des thos pa las byung ba'i shes rab kyis sam lha'i mig gis mthong bar gyur pa/_des na gang 
[\[113b.3\]]dag me tog rnams sam gzhan yang rung ste/_dngos po mig gis mthong ba rnams des dri yang 'dzin par byed do/_/'di lta ste/_chos nyid kyi khyad par gyis mthong ba'i dngos po rnams kyi dri 'dzin par byed pa yin no/_/gzhan yang rnal 'byor spyod pa lus la lus kyi rjes su lta zhing gnas te/_ji 
[\[113b.4\]]ltar ba lang spyod pa rnams kyi lce'i rnam par shes pa 'jug pa yin na/_des thos pa las byung ba'i shes rab kyis sam lha'i mig gis mthong bar gyur pa de dag na sA ma kA'i zas za ba dang ba lang gi 'o ma dang zho dang dar ba rnams kyis rtag tu yang skom gyi bya ba byed de/_ji ltar 'dzam bu'i gling pa 
[\[113b.5\]]rnams bu ram chang dang rgun chang dang mngar chang dang zan chang rnams yin pa de ltar ba lang spyod pa rnams kyi ba lang gi 'o ma dang zho dang dar ba rnams yin no/_/ji ltar 'bras sha li yis tshim par gyur pa de ltar ba lang spyod pa rnams sA ma kA yis tshim pa yin no/_/gzhan yang rnal 'byor spyod 
[\[113b.6\]]pa lus la lus kyi rjes su lta zhing gnas te/_ji ltar ba lang spyod pa rnams kyi lus yin na/_des thos pa las byung ba'i shes rab kyis sam lha'i mig gis mthong bar gyur pa de ni ta la tsam du mtho bar gyur pa yin te/_rang gi las kyis yin pas ji ltar las rnams dang 'dra ba'i gzugs 
[\[113b.7\]]yin no/_/gzhan yang rnal 'byor spyod pas skyes bu'i gnas bzhi na mtshungs shing 'dra bar gyur pa'i yid dang mtshungs shing 'dra bar gyur pa'i skye ba dang mtshungs shing 'dra bar gyur pa'i rten rnams kyang phan tshun du bltas par gyur pa na/_des thos pa las byung ba'i shes rab kyis sam lha'i mig 
[\[114a\]]
[\[114a.1\]]gis shes pas kyang skyes bu gcig kyang yod par ma mthong ngo /_/skyes bu'i gnas bzhi pa'i rnams na gang dag phan tshun du mtshungs shing 'dra bar gyur pa'i yid dang mtshungs shing 'dra bar gyur pa'i skye ba dang mtshungs shing 'dra bar gyur pa'i rten rnams thams cad kyang 'dra bar gyur pa 
[\[114a.2\]]ma yin pa de ltar lus la lus kyi rjes su lta zhing gnas so/_/gzhan yang rnal 'byor spyod pa lus la lus kyi rjes su lta zhing gnas te/_ci skyes bu'i gnas bzhi po 'di dag rnams na skyes bu gang dag las kyi bgo skal la spyod pa dang /_las kyi skye gnas pa dang /_las kyi skyabs 
[\[114a.3\]]gnas pa'i chos su gyur pa ma yin pa phan tshun gyi gnas dang /_grong rdal rnams na 'ga' zhig yod dam/_las kyi skye gnas pa dang /_las kyi bgo skal la spyod pa dang /_las brtan par byas par gyur pa ma yin pa gang yin pa'i skyes bu de ni gcig kyang ma mthong ngo /_/dge ba'am 
[\[114a.4\]]sdig par gyur pa yang rung ste las gang dag byed par 'gyur ba de dang de dag nyid kyi las rnams kyi bgo skal la spyod par 'gyur ro/_/gang yang mdza' bo dang /_mdza' bo ma yin pa dang /_bar ma'i phung po rnams su ma gyur pa ni med do/_/de ltar lus la lus kyi rjes su lta zhing rnal 
[\[114a.5\]]'byor spyod pa gnas pa yin no/_/legs par byas pa'i las kyi mtha' rnams la spyad pa'i lha rnams kyi lus ni ji lta bu yin zhing /_ji ltar na lha rdzas kyi 'dod pa'i yon tan lnga la spyod par gyur cing yang dag par ldan pas lha rnams gnas pa yin no/_/des thos pa las byung ba'i shes rab 
[\[114a.6\]]kyis sam lha'i mig gis mthong bar gyur pa/_rgyal po chen po bzhi'i ris kyi lhar skyes pa'i sems can rnams lha rdzas kyi lha'i 'dod pa'i yon tan lnga dang bcas shing yang dag par ldan pa rnams la 'di lta ste/_lha rnams kyi mig lha rdzas kyi gzugs rnams kyis tshim par mi 'gyur ba'i 
[\[114a.7\]]lha rdzas kyi gzugs phra ba dang rags pa rnams thams cad kyang lhan cig skyes pa'i lha'i mig gis dpag tshad stong phrag bcur mthong ngo /_/gal te rdzu 'phrul byas nas mig 'phrul bar gyur na ni des dpag tshad stong phrag rab tu mang po rnams rab tu mthong bar 'gyur ro/_/de ltar dge slong 
[\[114b\]]
[\[114b.1\]]gis legs par byas pa'i las kyi mtha' rnams la spyad pa'i mthu stobs dang ldan pa'i lha rnams kyi nang nas/_rgyal chen bzhi'i ris kyi lha rnams kyi gang yin pa mthong ste/_de dag kyang 'dod pa dang /_dga' ba dang /_yid du 'ong bar mthong ngo /_/gzhan yang rnal 'byor spyod 
[\[114b.2\]]pa lus la lus kyi rjes su lta zhing gnas te/_ji ltar rgyal chen ris bzhi'i lha rnams kyi rna bas sgra thos pa yin na/_des thos pa las byung ba'i shes rab kyis sam/_lha'i mig gis mthong bar gyur pa/_lha rnams kyis sgra gang dang gang dag kho na thos pa de dang de dag rnams ni 
[\[114b.3\]]'dod pa sdug pa yid du 'ong ba rnams thos pa yin te/_lhan cig skyes par gyur pa'i rna bas ni dpag tshad sum stong gi sgra rnams thos so/_/gal te rdzu 'phrul byas nas rna ba sprul par gyur na ni des dpag tshad stong phrag nyi shur thos par 'gyur te/_gang dag thos par 'gyur ba de dag 
[\[114b.4\]]rnams kyang 'dod pa sdug pa yid du 'ong ba rnams thos par 'gyur ro/_/gzhan yang rnal 'byor spyod pa lus la lus kyi rjes su lta zhing gnas te/_ji ltar rgyal chen ris bzhi'i lha rnams kyi snas dri snom par byed pa yin na/_des thos pa las byung ba'i shes rab kyis sam lha'i mig 
[\[114b.5\]]gis mthong bar gyur pa/_rgyal chen ris bzhi'i lha rnams kyi snas ni dri dpag tshad nyis brgyar dri rnams snom par byed do/_/gal te rdzu 'phrul byas te sna sprul par gyur na ni dpag tshad stong phrag brgya'i bar du des dri 'dzin no/_/gzhan yang rnal 'byor spyod pa lus la lus kyi rjes su 
[\[114b.6\]]lta zhing gnas te/_ji ltar lha rnams kyis lce'i dbang po ros tshim par byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_rgyal chen ris bzhi'i lha rnams kyi lce'i dbang pos ni mi dman pa dang yid du 'ong zhing yid du 'ong ba'i ro rnams kyi bde ba 
[\[114b.7\]]dang ldan pa yin te/_ro rnams ni ji ltar legs par byas pa'i las byas pa rnams kyis lha rnams ros tshim pa med pa yin no/_/gzhan yang rnal 'byor spyod pa lus la lus kyi rjes su lta zhing gnas te/_phra ba dang /_rags pa dang /_myur ba nyid du yang 'gyur ba'i lha rnams kyi bdag nyid kyi 
[\[115a\]]
[\[115a.1\]]dngos po'i lha rnams kyi lus ji lta bu yin na/_des thos pa las byung ba'i shes rab kyis sam lha'i mig gis mthong bar gyur pa de/_pad ma gcig nyid la lha lnga brgya gnas par gyur na yang phan tshun lus kun du thug par 'gyur ba dang /_gzer zug kyang 'byung bar 
[\[115a.2\]]mi 'gyur ba de srid du lus rnams shin tu phra bar gyur pa yin te/_gang gi phyir lha rnams kyi lha rdzas kyi gzi brjid yin pa'i phyir ro/_/dper na khang pa gcig gi nang du mar me lnga brgya legs par sbar bar gyur kyang /_'on kyang mar me'i 'od rnams phan tshun du zug gzer du gyur pa 
[\[115a.3\]]ni med pa yin la/_kun du reg par 'gyur ba yang ma yin no/_/de ltar lha rnams kyi gzhal yas khang gi mchog na gnas pa rnams la phan tshun du gnod zug med pa yin zhing thug pa yang med pa yin no/_/gal te yang lha rnams rags pa'i lus sprul par byed na/_des dpag 
[\[115a.4\]]tshad brgya phrag mang po rnams su gyur pa'i gzugs byed pa dang /_blta na sdug pa'am/_blta na mi sdug pa'am/_'jigs par byed pa'am/_'jigs par mi byed pa rnams kyang byed par 'gyur ro/_/gzhan yang rnal 'byor spyod pa lus la lus kyi rjes su lta zhing gnas te/_
[\[115a.5\]]lha rnams ji ltar na mgyogs par 'gro ba yin na/_des thos pa las byung ba'i shes rab bam lha'i mig gis mthong bar gyur pa lha rnams kyang re zhig mgyogs par 'gro ba yin no/_/rdzu 'phrul byas par gyur na gang dag mig btsums pa tsam la yang dpag tshad brgya stong phrag 
[\[115a.6\]]mang po rnams su 'gro bar byed cing slar yang 'ong bar 'gyur ba yin no/_/gang dang gang la lha rnams 'gro bar 'dod par gyur pa de dang de dag rnams nyid la kun du thogs pa med par 'gro bar 'gyur ro/_/lha rnams 'dod pa gang dang gang dag don du gnyer bar gyur pa de dag rnams 
[\[115a.7\]]nyid de bzhin du 'dir phun sum tshogs par 'gyur te/_thob pa rnams ni gzhan gyis phrogs par mi nus pa dang /_dbang du gyur pa yang yin no/_/thob par gyur pa'i rang gi don rnams la phyis yang 'di dag rnams gzhan dag 'ga' zhig la 'jigs par 'gyur ba yang ma yin no/_/
[\[115b\]]
[\[115b.1\]]mtho 'tsham pa yang med do/_/rang gi yul gyi lha rdzas rnams kyis nyin dang mtshan du 'phel bar byed do/_/legs par byas pa'i las byas pa rnams ni 'dod pa'i yon tan lnga 'byor zhing rdzogs pa rab tu ldan par gyur pa yin te/_de dag rnams ni thams cad du 'gyur ba yin no/_/de ltar rnal 
[\[115b.2\]]'byor spyod pa lus la lus kyi rjes su lta zhing gnas so/_/gzhan yang rnal 'byor spyod pa lus la lus kyi rjes su lta zhing gnas te/_ji ltar sum cu rtsa gsum pa'i lha rnams kyi lus yin zhing yul rnams la yang ji ltar 'jug pa yin na/_des thos pa las byung ba'i shes rab 
[\[115b.3\]]bam lha'i mig gis mthong bar gyur pa/_ji ltar rgyal chen bzhi'i lha rnams kyi yul gyi bde ba de dag rnams las sum cu rtsa gsum pa'i lha rnams kyi 'dod par gyur pa'i sgra dang /_reg bya dang /_ro dang /_gzugs dang /_dri rnams ni stong 'gyur du gyur pa yin no/_/de ci'i phyir zhe na/_
[\[115b.4\]]rgyal chen ris bzhi'i lha rnams kyi drung na sum cu rtsa gsum pa rnams kyis ni shin tu 'dod par gyur pa dang /_shin tu phal che ba dang /_rab tu dga' bar gyur pa dang /_mchog tu yid du 'ong ba dang /_khyad par du 'phags pa'i las rnams sum cu rtsa gsum pa'i lhas byas pa'i 
[\[115b.5\]]phyir ro/_/de ci'i phyir zhe na/_sum cu rtsa gsum pa'i lha rnams ni legs par byas pa'i phul du byung ba yin pa'i phyir na rgyal chen ris bzhi pa rnams kyis ni sum cu rtsa gsum gyi lha rnams kyi bde ba'i dbang du byas nas mnyam par nus pa yang ma yin no/_/de ltar rnal 'byor spyod pa 
[\[115b.6\]]pa zhib mor lus la lus kyi rjes su lta zhing gnas pa yin no/_/gzhan yang rnal 'byor spyod pa lus la lus kyi rjes su lta zhing gnas te/_ji ltar dmyal ba pa'i skye bo rnams kyi lus yin na/_yang sos dang /_thig nag dang /_bsdus 'joms dang /_ngu 'bod dang /_ngu 'bod 
[\[115b.7\]]chen po dang /_tsha ba dang /_rab tu tsha ba dang /_mnar med pa dang /_dmyal ba chen po rnams des thos pa las byung ba'i shes rab kyis sam lha'i mig gis mthong bar gyur pa/_mi 'dod pa dang /_mi sdug pa dang /_yid du mi 'ong bar gyur pa'i las rnam pa gsum po lus kyis dang ngag 
[\[116a\]]
[\[116a.1\]]gis dang yid kyis byas shing bsags pas dmyal ba rnams su skye bar 'gyur ro/_/gang gi phyir byas shing bsags pa'i nyes par byas pa'i las rnams ma myong gi bar du 'grol bar 'gyur ba ni med do/_/de ltar rnal 'byor spyod pa lus la lus kyi rjes su lta zhing gnas pa na/_
[\[116a.2\]]las gang dag gis dmyal ba 'di dag rnams gang du skye bar 'gyur ba yang des thos pa las byung ba'i shes rab bam/_lha'i mig gis mthong bar gyur pa srog gcod pa shin tu bsten cing bsgoms la lan mang du byas par gyur pas ni dmyal ba yang sos su skye bar 'gyur ro/_/srog 
[\[116a.3\]]gcod pa dang ma byin par len pa yang shin tu bsten cing bsgoms la lan mang du byas par gyur pa'i nyis 'gyur gyi las kyis thig nag tu skye bar 'gyur ro/_/srog gcod pa dang ma byin par len pa dang 'dod pas log par g.yem pa rnams shin tu bsten cing bsgoms la lan mang du byas par gyur 
[\[116a.4\]]pas na/_dmyal ba chen po bsdus 'joms su skye bar 'gyur ro/_/srog gcod pa dang ma byin par len pa dang 'dod pa la log par spyod pa dang [{]brdzun [,]rdzun [}]du smra ba rnams shin tu bsten cing bsgoms la lan mang du byas par gyur pas ni ngu 'bod du skye bar 'gyur ro/_/srog gcod pa dang ma byin par 
[\[116a.5\]]len pa dang 'dod pa log par spyod pa dang [{]brdzun [,]rdzun [}]du smra ba dang 'bru dang bcos pa'i chang sdom pa 'dzin pa la skom du byin par gyur na ngu 'bod chen por skye bar 'gyur ro/_/srog gcod pa dang ma byin par len pa dang 'dod pa log par g.yem pa dang /[ {]brdzun [,]rdzun [}]du smra ba dang 'bru dang bcos pa'i chang sdom pa 
[\[116a.6\]]bzung ba la skom du byin par gyur pa dang log par lta ba can du gyur na tsha ba'i dmyal ba chen por skye bar 'gyur ro/_/srog gcod pa dang ma byin par len pa dang 'dod pa log par spyod pa dang [{]brdzun [,]rdzun [}]du smra ba dang 'bru dang bcos pa'i chang sdom pa 'dzin pa la 'thung du bcug pa rnams dang log 
[\[116a.7\]]par lta ba dang sdom pa 'dzin pa'i dge slong dang dge slong ma yang rung ste sun phyung bar gyur pas ni rab tu tsha ba'i dmyal ba chen por skye bar 'gyur ro/_/dmyal ba chen po kun nas 'grub par gyur pa'i las lngas mnar med par skye bar 'gyur ba ni 'di lta ste/_pha dang ma dang dgra 
[\[116b\]]
[\[116b.1\]]bcom pa rnams srog gcod par byed pa dang dge 'dun 'byed par byed pa dang /_sangs rgyas bcom ldan 'das la ngan sems kyis khrag 'byin par byed pa dang las de rnams kyis mnar med pa'i dmyal ba chen por skye bar 'gyur ro/_/des dmyal ba pa rnams kyi las kyi rnam par smin pa rnams 
[\[116b.2\]]la bsams nas sems can rnams la rjes su snying brtse bar byed do/_/gzhan yang rnal 'byor spyod pa lus la lus kyi rjes su lta zhing gnas te/_des [{]yi dgas [,]yi dwags [}]kyi 'gro bar gtogs pa'i sems can rnams ji ltar mthong ba yin zhe na/_gzhan yang rnal 'byor spyod pa lus la lus 
[\[116b.3\]]kyi rjes su lta zhing gnas pa na/_des thos pa las byung ba'i shes rab kyis sam lha'i mig gis mthong bar gyur pa/_ser sna rnam pa du mas skyes pa'i [{]yi dgas [,]yi dwags [}]rnams sam dpag tshad lnga brgya'i sa 'og nyid du skyes par gyur pa rnams la rnam pa du mar yang zas med pa shin tu sme bar 
[\[116b.4\]]gyur pa phan tshun du zas su gyur pa ltogs pa dang skom pas nyam thag pas shin tu sdug bsngal bar gyur pa rnams me'i char 'bab pas sreg par byed pa rnams ni/_las ji lta ba bzhin du nye bar 'gro ba dang las kyi bgo skal la spyod pa dang las kyi skyabs gnas pa rnams yin te/_shin tu 
[\[116b.5\]]yang sdug bsngal bar gyur pa'i [{]yi dgas [,]yi dwags [}]de dag rnams mthong nas/_gzhan yang rnal 'byor spyod pa lus la lus kyi rjes su lta zhing gnas pa na/_des dud 'gro'i 'gro bar gtogs pa rnams la kun du lta bar byed do/_/des thos pa las byung ba'i shes rab kyis sam lha'i mig gis 
[\[116b.6\]]mthong bar gyur pa la/_rnam pa du mar gyur pa rnams mthong ba yin no/_/mdor bsdu na gnas gsum na rgyu ba rnams la 'di lta ste/_chu la rgyu bar byed pa rnams ni nya la sogs pa'o/_/thang la rgyu bar byed pa rnams ni glang po che dang /_rta dang /_ba lang dang /_ma hi Sha dang /[ {]ri dgas [,]ri dwags [}]dang /_
[\[116b.7\]]phag pa la sogs pa rnams so/_/nam mkha' la rgyu ba rnams kyang rnam pa du ma'o/_/gzhan yang rnal 'byor spyod pa lus la lus kyi rjes su lta zhing gnas par byed pa na/_mthong ba dang thos pa las byung ba'i shes rab kyis sam lha'i mig gis ji ltar skye gnas las skye ba'i 
[\[117a\]]
[\[117a.1\]]dud 'gro rnams mthong ba yin zhe na/_des thos pa las byung ba'i shes rab bam lha'i mig gis skye gnas bzhi las skye bar 'gyur ba'i dud 'gro rnams mthong ste/_mngal las skye ba ni phag pa dang /_ba lang dang /_ma hi Sha dang /_glang po che dang /_rta la sogs pa rnams 
[\[117a.2\]]so/_/sgo nga las skye ba ni sbrul dang /_ngang pa dang /_bya lA ba kA dang /_khyim bya dang /_bya rog la sogs pa rnams so/_/drod gsher las skye ba ni shig dang 'dre shig pa la sogs pa rnams so/_/brdzus te skye ba ni phal cher gdong [{]rings kyi [,]ring gi [}]klu la sogs pa rnams so/_/des 
[\[117a.3\]]dud 'gro rnams gang yin pa yang dag pa ji lta ba bzhin du mthong ngo /_/de la gnas skabs gsum po thams cad na yang 'dod pa dang yid du 'ong ba rnams tha dad du 'gyur ba dang /_med par 'gyur ba dang /_'bral bar 'gyur ba dang /_'gyes par 'gyur ba rnams su gang dag mi 'gyur 
[\[117a.4\]]ba'am gang la srog chags rnams thams cad kyis kyang lhan cig tu mdza' bo dang /_mi mdza' ba dang /_bar ma'i phung po rnams thams cad rnam par gzhag pa byas par ma gyur pa'am/_gang la yang 'chi 'pho ba dang skye bar 'gyur ba rnams byas shing byas par ma gyur pa ni/_
[\[117a.5\]]dmyal ba'i gnas rnams dang [{]yi dgas [,]yi dwags [}]kyi gnas rnams dang /_dud 'gro'i gnas rnams dang /_gnas kyis bsdus pa rnams na cung zad kyang med do/_/dge slong dag 'khor ba 'di ni 'dod par bya ba ma yin no/_/ji srid du dga' ba ma yin pa de ltar yid du 'ong ba ma yin te/_de 
[\[117a.6\]]ltar mi 'thun pa dang de lta de ltar slu ba dang de ltar rab tu 'jig pa'i chos can dang /_de ltar sems can rnams thams cad ni thun mong ma yin par sdug bsngal bar gyur pa yin no/_/de'i phyir dge slong dag 'khor ba'i gnas la 'dod chags dang bral bar gyis shig_/don med pa slu 
[\[117a.7\]]ba rnam par 'jig pa'i chos can mi rtag pa sdug bsngal ba mun nag tu byed pa mnog chung ba 'di dag las shin tu myur bar rnam par grol bar gyis shig_/de ltar nA la ti'i grong gi bram ze dang /_khyim bdag rnams dang /_dge slong rnams kyang nang gi bdag nyid kyi lus kyis phyi rol 
[\[117b\]]
[\[117b.1\]]gyi lus kyang yang dag pa nyid du rnal 'byor spyod pas mthong nas/_lus la lus kyi rjes su lta zhing gnas so/_/yang ji ltar na nA la ti'i grong gi bram ze dang /_khyim bdag dang /_dge slong rnams kyang nang gi bdag nyid kyi lus la lus kyi rjes su lta zhing gnas pa yin na/_'di na yang 
[\[117b.2\]]dag pa ji lta ba bzhin du gyur pa'i nang gi bdag nyid kyi lus las yang gang dag lus kyi nang du zha bar gyur pa'i mi gtsang ba'i yan lag rnams la yang dag pa ji lta ba bzhin du mthong zhing rnam par dpyod la so sor rtog par byed pas lan cig ma yin par mgo bo nas ji srid du rkang pa'i bar 
[\[117b.3\]]du lus la lus kyi rjes su lta zhing gnas par byed do/_/rnal 'byor spyod pa de dang po kho nar so sor rtog par byed pa na/_des thos pa las byung ba'i shes rab bam lha'i mig gis mthong bar gyur pa/_thod pa'i srubs bzhir gyur pa'i rus pa'i mgo bo glad phor gyi dum bu bzhi'i yin zhing de 
[\[117b.4\]]la srin bu kun du rgyu ba yin te/_de'i rigs can du gyur pa rnams zas glad phor la rgyu ba yin la/_gnyis pa glad phor la rgyu ba zhes bya ba'i srin ni [{]glad pa [,]klad pa [}]za bar rgyu bar byed pa ste/_de la yang so sor gnas pa dang de'i rigs can dang /[ {]glad pa [,]klad pa [}]za bar byed pa yin no/_/gang glad phor gyi rus 
[\[117b.5\]]pa'i gseb na 'gro ba'i srin rnams ni mgo'i glad phor gyi gseb na so sor gnas so/_/de'i rigs can dang de'i zas su gyur pa yang yin no/_/skra za ba zhes bya ba'i srin ni glad phor gyi phyi rol na yod de/_de skra lo'i rtsa ba'i zas can de zas phal che bar gyur na ni mgo bo skra rjen du 'gyur ro/_/
[\[117b.6\]]rna ba la spyod pa zhes bya ba'i srin ni rna ba gnyis kyi nang na so sor gnas te/_de las skyes shing zas kyang yin la de khros par gyur na ni rna ba gzer ba dang nad du 'gyur ro/_/snabs la 'jug pa zhes bya ba'i srin ni sna bug na gnas te/_de las skyes pa dang zas kyang yin la de 
[\[117b.7\]]khros na ni gang dag zos pa dang /_'thungs pa dang /_'chos pa dang /_myangs pa rnams za bar byed do/_/de nga'i sna 'di las glad rgyas la 'phos nas za bar byed de/_de'i skyon gyis bdag gi dang ka mi bde bar 'gyur ro/_/tshil gyi nang na spyod pa zhes bya ba'i srin ni nga'i mgo 
[\[118a\]]
[\[118a.1\]]la gnas te/_de las skyes shing de za bar byed pa de khros par gyur na ni mgo la lhang kyog 'ong ngo /_/tshigs kyi gseb na rgyu ba zhes bya ba'i srin ni nga'i lus la so sor gnas te/_'gram pa'i bar na dang de las skyes pa dang de za bar yang byed la/_de rna ba'i 
[\[118a.2\]]phyi rol gyi bar rnams la kun du 'gro bar byed de/_de khros nas za bar gyur na ni khab kyis bzhin du 'bigs par byed do/_/lud pa za ba zhes bya ba'i srin ni zas kyi ro rnams 'bab pa'i sbubs dang lce'i rtsa ba na gnas te/_de las skyes pa dang de za bar byed pa dang de khros par 
[\[118a.3\]]gyur na ni bdag gi kha skam par 'gyur ro/_/so rnams kyi rtsa ba na srin so sor gnas te/_so'i rtsa ba za bar byed pa zhes bya ba gang yin pa khros par gyur na ni so gzer bar 'gyur ro/_/de ltar nang gi bdag nyid kyi lus la lus kyi rjes su lta zhing rnal 'byor spyod pa gnas pa yin 
[\[118a.4\]]no/_/bdag gi mgo bo la srin bu'i rigs bcu gnas so/_/gzhan yang rnal 'byor spyod pa mgo'i rus pa dang /_sha dang /_nang gi bdag nyid so so rnams kyi lus la lus kyi rjes su lta zhing gnas te/_mgo bo'i rus pa dang sha rnams kyang ji tsam cig yod pa yang des thos pa las 
[\[118a.5\]]byung ba'i shes rab bam lha'i mig gis mthong bar gyur pa/_mgo'i glad phor ni dum bu bzhi'o/_/mkhur tshos kyi ldang rus pa ni gsum mo/_/og sko'i rus pa ni gcig go/_/so'i rtsa ba'i rus pa rnams ni sum cu rtsa gnyis so/_/de ltar yang nga'i rkan gyi rus pa ni gnyis 
[\[118a.6\]]so/_/mjing pa'i rus pa rnams ni [{]bcwa [,]bco [}]lnga'o/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_bdag nyid kyi mgo bo la sha yod pa dang mgo'i sha zas rnams kyis 'phel ba ni ci tsam zhig yin na/_des thos pa las byung ba'i shes rab 
[\[118a.7\]]kyis sam lha'i mig gis mthong bar gyur pa/_bdag gi glad phor la ni sha'i dum bu bzhi'o/_/'gram pa la ni gnyis so/_/thod pa dag gi bar na ni gcig go/_/mgrin pa dang /_sna dang /_lce rnams la dum bu re re'o/_/mchu gnyis la ni dum bu gnyis so/_/rna ba'i pags pa'i 
[\[118b\]]
[\[118b.1\]]leb ma'i dum bu gnyis te/_sha'i gong bu de dag rnams dang nye bar ldan zhing bdag gi zas kyi dbang gis nye bar 'phel ba dang phyir zhing rgyas pa dang shin tu rgyas par yang 'gyur ro/_/gzhan yang srin gyi rigs bcus mgrin pa rlugs par byed pa rnams ni/_'di lta ste zas su kha'i ljan ljin 
[\[118b.2\]]rnams za bar byed pa dang /_mchil ma 'byung bar byed pa dang /_skyug par byed pa ni khu ba mgrin pa'i rtsa bcu'i nang rnams la rgyu bar byed pa yin no/_/mngar myos kyis myos pa dang /_rab tu myos pa dang /_ro drug la sred pa dang /_g+hur g+hur ra ba dang /_ro la rab tu sdang ba dang /_
[\[118b.3\]]nyal ba la shin tu dga' ba dang /_sbom po rnams so/_/de la dge slong dag rnal 'byor spyod pa lus la lus kyi rjes su lta bar byed de/_nga'i srin bu dag gis lus 'di'i yul phyogs gang dag tu nad du gyur pa'am/_nad med par gyur pa'i yang las ci dag byed pa yin na/_des 
[\[118b.4\]]thos pa las byung ba'i shes rab dag gis sam lha'i mig gis mthong bar gyur pa/_kha chu za bar byed pa'i srin bu ni mgrin pa'i yul phyogs dang po na rab tu gnas te/_de bdag gis zas so'i rang thag gis phye mar brnal na sa 'og tu gsus par rab tu ltung bar gyur na skad cig la 
[\[118b.5\]]skyug par byed pa dang 'dra ba'i ljan ljin rnams kyis g.yogs pa yin pas de glad rgyas las rab tu 'babs par 'gyur ro/_/snabs de dang de dag rnams kun du g.yogs par gyur pa'i ljan ljin dang 'dres pa mid par byed do/_/des kyang rgyas par gyur nas gal te na shin tu sbom par 
[\[118b.6\]]song bar gyur na ni/_des bdag bad kan gyis lu bar byed do/_/snum pa mngar ba dang /_shin tu mngar bar gyur pa dang /_shin tu skyur ba ma yin pa dang /_shin tu bsil ba'i zas rnams kyis mgrin pa'i yul phyogs su skye bar 'gyur ro/_/gzhan yang rnal 'byor spyod pa 
[\[118b.7\]]lus la lus kyi rjes su lta zhing gnas te/_mchil ma 'byung bar byed pa'i srin gyis bdag gi lus so gsod par byed pa'am/_so mi gsod par byed pa yin na/_des thos pa las byung ba'i shes rab kyis sam/_lha'i mig gis mthong bar gyur pa/_mchil ma 'byung bar byed 
[\[119a\]]
[\[119a.1\]]pa'i srin ni nga'i mgrin pa'i gseb na so sor gnas te/_de gal te rang bzhin du gnas par gyur na de'i tshe sngar bshad pa'i nga'i zas rnams skyug rlug tu mi 'gyur ro/_/yang dag par bde bar gyur pas kyang khu ba rgyu ba'i rgyun bcur mngon par 'babs so/_/dper 
[\[119a.2\]]na 'di ni bad kan che bar gyur na nad med par mi 'gyur ro/_/srin gyis bad kan chu skyags sam snying la ldag par byed do/_/gzhan yang rnal 'byor spyod pa lus la lus kyi rjes su lta zhing gnas te/_des thos pa las byung ba'i shes rab kyis sam lha'i mig gis mthong bar gyur 
[\[119a.3\]]pa/_skyug byed ces bya ba'i srin bus bdag la rang bzhin du gnas pa'am rang bzhin du mi gnas par ci zhig byed pa yin zhing /_zas kyang ci dag gis nga'i lus la so sor gnas pa yin na/_rab tu skyug byed ni khu ba rgyu ba bcu'i rgyun nang du zhugs par gyur nas mgrin pa'i 
[\[119a.4\]]sbubs kyi yul phyogs su rgyun las skad cig nyid la steng du 'phos nas 'byung bar byed do/_/zos pa na yang rung ste des bdag la skyug par byed pa rnam pa lnga skyed par byed de/_rlung dang /_mkhris pa dang /_bad kan dang /_'dus pa dang /_sbrang bus byas pa rnams so/_/ci ste rang gi 
[\[119a.5\]]gnas na gnas par gyur na sngar bshad pa'i gsus pa'i zhabs su babs nas bdag gi zas rnams legs par 'gyur ba dang /_de ni mchil ma'i zas can yang yin no/_/rab tu skyug par byed pa'i srin gyis ji ltar rlung gis skyug par byed pa yin na/_des thos pa las byung ba'i shes 
[\[119a.6\]]rab kyis sam lha'i mig gis mthong bar gyur pa/_gal te yang ba dang bsil ba dang rtsub pa dang /_rgyun cung zad bsdams pa dang /_gnyid ma log pa las bdag la 'byung bar 'gyur ro/_/de nga'i mgul pa'i sbu gu la rab tu zhugs pas rlung 'byung ba yin te/_nga'i srin rab tu 
[\[119a.7\]]skyug byed de gnas las 'pho bar 'gyur ba'i skyon gang yin pas bdag la rlung gis skyugs pa 'byung bar 'gyur ro/_/gzhan yang rnal 'byor spyod pa lus la lus kyi rjes su lta zhing gnas te/_ji ltar nga'i srin rab tu skyug byed kyis mkhris pa las skyug par byed pa yin na/_des thos pa 
[\[119b\]]
[\[119b.1\]]las byung ba'i shes rab kyis sam lha'i mig gis mthong bar gyur pa/_tsha ba dang /_dro ba dang /_lan tshwa dang /_'gyur byed kyi tshwa dang ldan pa'i zas gang gi tshe mang du zos par gyur na/_bdag gi dro ba la sogs pa de dag gi skyon de dag gis skyug byed kyi srin tho btsams par gyur nas gnas 
[\[119b.2\]]las steng du gyur pas/_des bdag mkhris pa'i skyug pa skyed par 'gyur ro/_/gzhan yang rnal 'byor spyod pa lus la lus kyi rjes su lta zhing gnas te/_ji ltar bad kan gyis rab tu skyug par byed pa yin na/_des thos pa las byung ba'i shes rab bam lha'i mig gis mthong bar 
[\[119b.3\]]gyur pa/_mngar bar gyur pa dang /_bsil ba dang /_lci ba dang /_snum pa dang /_'jam pa dang /_nyin mtshan du nyal ba rjes su bsten pa las/_bad kan rab tu 'khrugs par gyur la des nga'i skyug byed kyi srin shin tu tsho bar gyur nas/_des nga'i mgrin par nad byed par 'gyur 
[\[119b.4\]]ba dang skyug par yang byed do/_/de las bdag la bad kan gyis skyug pa skyed par 'gyur ro/_/gzhan yang rnal 'byor spyod pa lus la lus kyi rjes su lta zhing gnas te/_ji ltar bdag gi srin rab tu skyug byed kyis 'dus pa'i skyug par byed pa yin na/_des thos pa las byung ba'i 
[\[119b.5\]]shes rab bam lha'i mig gis mthong bar gyur pa yang ba dang /_bsil ba dang /_rtsub pa dang /_tsha ba dang /_skyur ba dang /_lan tshwa dang /_'jam pa dang /_grang ba dang /_mngar mo dang /_snum pa rnams shin tu bsten par gyur pas bdag gi srin rab tu skyug byed kyis mgul pa'i yul 
[\[119b.6\]]du rnam par 'joms par byed do/_/des skyon gsum gyis bdag skyug par byed do/_/gzhan yang rnal 'byor spyod pa lus la lus kyi rjes su lta zhing gnas te/_ji ltar bdag la sbrang bus byas pa'i skyug par gyur pa skyug byed kyi srin gyis byed pa yin na/_des thos pa las byung ba'i shes rab 
[\[119b.7\]]bam lha'i mig gis mthong bar gyur pa/_sbrang bu'i rtug pa'i skyon gyis rab tu skyug byed kyi srin mgul pa'i yul du g.yo bar 'gyur ro/_/de'i skyon gyis bdag la skyug pa skye bar 'gyur ro/_/gzhan yang rnal 'byor spyod pa lus la lus kyi rjes su lta zhing gnas te/_thos pa las byung ba'i 
[\[120a\]]
[\[120a.1\]]shes rab dag gis sam lha'i mig gis des mthong bar gyur pa/_nga'i srin mngar myos ni lce'i rtse mo nas bzung nas kun la rgyu bar byed cing ji srid du srog rgyu ba'i rtsa'i nang na kun du rgyu zhing gnas so/_/shin tu phra ba dang rkang pa med pa dang sre bar gyur pa yin no/_/gal te 
[\[120a.2\]]bdag 'dod par gyur pa'i zas rnams za bar gyur na/_bdag 'dod par gyur pa'i zas des srin mngar myos dga' bar 'gyur la mi 'dod pa rnams kyis ni rgud par 'gyur ro/_/de'i zas rnams ni ji ltar me tog gi nang na rgyu bar gyur pa'i bung ba rnams shin tu phra bar gyur pa'i rtsi 
[\[120a.3\]]rnams 'thung bar byed pa yin no/_/de bzhin du mngar myos kyi srin yang zas rnams las shin tu phra bar gyur pa'i zas rnams kyis rangs pa yin la de dag gis kyang 'di tshim par 'gyur ro/_/yang zas gang dag la mngar myos kyi srin kun du myong bar byed pa de nyid kho na la nga yang myong bar 
[\[120a.4\]]byed pa yin no/_/yang zas gang dag la srin dad par gyur pa'i zas de dang de dag rnams la bdag kyang dad par 'gyur ba yin no/_/gal te yang bdag zas za bar mi byed na nga'i srin mngar myos de nad par 'gyur ro/_/mi dga' bar gyur pa'i rigs can gyi srin mngar myos de la so sor 
[\[120a.5\]]rtog par byed pa yin no/_/bdag gi srin rab myos kyis kyang rang bzhin du gnas pa'am/_rang bzhin du mi gnas pa ji tsam cig byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_rab myos kyi srin ni mig phor gnyis kyi rtse mo la 
[\[120a.6\]]rab tu gnas so/_/gal te yang ltag tshigs pa la 'gro bar byed na ni des bdag khro ba skye bar 'gyur ba'am mi dga' bar yang byed do/_/mgul pa la sha skye bar dang mgul pa la yang grog ma bzhin du zhugs nas dbang phyug tu yang byed do/_/gal te yang rang gi gnas na gnas par 
[\[120a.7\]]gyur na ni/_des nad de dag rnams 'byung bar mi 'gyur ro/_/des rab myos kyi srin la so sor brtags par gyur nas ro drug la shin tu sred par gyur pa'i srin la so sor rtog par byed do/_/gzhan yang rnal 'byor spyod pa lus la lus kyi rjes su lta zhing gnas te/_skyes bu zhen par 
[\[120b\]]
[\[120b.1\]]byed pa'i srin gyis rang bzhin du gnas pa'am rang bzhin du mi gnas pa'i ci zhig byed pa yin na/_des thos pa las byung ba'i shes rab bam/_lha'i mig gis mthong bar gyur pa/_ro drug la zhen cing sred pa zhes bya ba'i srin rnams gang dag kho na la mngon par sred par gyur pa'i ro de 
[\[120b.2\]]dang de dag rnams kho na la bdag kyang dad par 'gyur ba yin no/_/ro gang dang gang gis rang bzhin la ro drug la mngon par sred pa'i srin rnams 'dod par mi 'gyur ba'i ro de dang de dag rnams la bdag kyang mngon par sred par mi 'gyur ro/_/yang gang gi tshe bdag tshad rims kyis 
[\[120b.3\]]btab par gyur na ni/_de'i tshe bdag gi srin ches snga bar tshad rims kyis zil gyis mnan par 'gyur ro/_/skyon de dag gis bdag zas snying du mi sdug pa nyid du 'gyur ro/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_g+hur g+hur ka 
[\[120b.4\]]zhes bya ba'i srin nga'i mig phor gnyis kyi 'og tu gyur pa na rab tu gnas pa yin zhing /_des thos pa las byung ba'i shes rab bam lha'i mig gis mthong bar gyur pa/_gal te g+hur g+hu ra ka rab tu khros par gyur na/_des bdag gi mgo bo gang du gnas par bya ba byed do/_/mig 
[\[120b.5\]]phor dang mgul par lhang kyog 'byung ba dang /_mgrin par 'thog pa dang /_rlung gis kyang bdag gi mgrin pa'i yul du ltigs par 'gyur ro/_/des bdag la 'chi ba tsam du sdug bsngal skyed par byed do/_/g+hur g+hu ra ka'i srin dang mgul pa na gnas pa'i srin rnams thams 
[\[120b.6\]]cad lhan cig tu 'gal bar 'gyur ro/_/yang gang gi tshe 'gal bar gyur pa de'i tshe na nad de dag rnams 'byung bar 'gyur ro/_/g+hur g+hu ra ka'i srin ni rtag tu mchil mas g.yogs par 'gyur ba dang /_srin 'di dag gi kha dang rkang pa thung bar gyur pa yin no/_/gzhan yang rnal 
[\[120b.7\]]'byor spyod pa nang gi bdag nyid kyi lus la lus kyi rjes su lta zhing gnas pa na/_des thos pa las byung ba'i shes rab kyis sam lha'i mig gis des mthong bar gyur pa la/_ro la rab tu sdang ba zhes bya ba'i srin mgo bo'i mgul pa'i gzhi dang mig phor gnyis la rab tu gnas so/_/
[\[121a\]]
[\[121a.1\]]des bdag la rang bzhin du gnas pa'am rang bzhin du mi gnas pa ci zhig byed pa yin na/_ro la rab tu sdang ba zhes bya ba'i srin ni ro gcig 'dod pa yin gyi ro lhag ma rnams la ni rab tu sdang ba yin no/_/de yang na mngar ba 'dod par gyur na ni ro lhag ma 
[\[121a.2\]]rnams la rab tu sdang bar 'gyur ro/_/de yang na skyur ba 'dod na ni ro lhag ma rnams la sdang bar 'gyur ba yin no/_/de yang na tsha ba 'dod par gyur na ni ro lhag ma rnams la rab tu sdang bar 'gyur ro/_/de yang na lan tshwa 'dod par gyur na ni ro lhag ma rnams la rab tu sdang bar 
[\[121a.3\]]'gyur ro/_/de yang na kha ba 'dod par gyur na ni ro lhag ma rnams la rab tu sdang bar 'gyur ro/_/rab tu sdang bar gyur pa'i srin de ro rnams gang dang gang dag mngon par mi 'dod pa de dang de dag rnams nyid nga yang mi 'dod pa yin no/_/ro rgyu ba zhes bya ba'i bdag gi lce'i rtse mo'i 
[\[121a.4\]]sbubs la ro snang ba'i rjes su 'thun pas de 'byung ste/_bdag gi lce'i rtse mo skam par 'gyur ro/_/bdag gi lce yang de khros par gyur na 'brab gzer du byed pa dang lci bar 'gyur ro/_/mgul pa zil gyis gnon par gyur na ni ma khros pa yin no/_/khros par ma gyur na ni 
[\[121a.5\]]ji skad du bshad pa'i nad de dag rnams mi 'byung ngo /_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas pa na/_des thos pa las byung ba'i shes rab bam lha'i mig gis mthong bar gyur pa ni/_nyal ba la dga' ba zhes bya ba'i nga'i srin phra bar 
[\[121a.6\]]gyur pa nyi zer gyi rdul gyi tshad tsam yin no/_/thams cad kyis ma zhugs pa gang yin pa'i rgyun rnams su de mngon par rgyug par byed pa yin te/_gnad dang lha ba'i gseb rnams dang sha'i gong bu'i gseb rnams dang mgo bo'i glad phor gyi gseb rnams dang 'gram pa'i rus pa'i gseb rnams 
[\[121a.7\]]dang so'i rtsa ba'i gseb rnams dang mgul pa'i gseb rnams dang mgrin pa'i sbu gu'i gseb rnams dang rna ba'i gseb rnams dang mig gi gseb rnams dang sna'i gseb rnams dang skra dang kha spu'i gseb rnams su rlung bzhin du rgyu bar byed do/_/nyal ba la dga' ba'i srin de gang gi tshe nyin 
[\[121b\]]
[\[121b.1\]]mo nad par 'gyur ba dang ngal bar yang 'gyur ro/_/de mtshan mo snying gi rtsa ba la kun du 'byar bar 'gyur ro/_/snying gi pad ma'i dbyibs de ni nyin mo 'byung ba yin no/_/mtshan mo ni 'khum par 'gyur te nyi ma'i 'od zer med pa'i phyir ro/_/de'i tshe na snying la kun du zhum par 'gyur ro/_/
[\[121b.2\]]de la snying gi pad ma'i dbyibs 'khum par 'gyur ro/_/des kyang bdag sred pa med par 'gyur ro/_/dus gang gi tshe nyal ba la dga' ba'i srin mi brtson par gyur pa na dus de'i tshe/_rang gi yul rnams la dbang po rnams dub par gyur nas ngal so bar byed do/_/des srog chags de 
[\[121b.3\]]dag rnams thams cad gnyid du 'gyur ro/_/gal te yang nyin mo yang chad par 'gyur na'o/_/nyal ba la dga' bar 'gyur ba'i srin 'di yang dag pa ji lta ba bzhin so sor rtog cing gnas so/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas 
[\[121b.4\]]pa na/_des thos pa las byung ba'i shes rab dag gis sam lha'i mig gis mthong bar gyur pa la srin sbom po zhes bya ba nga'i lus la rab tu gnas pa yin te/_mgo bo dang mgrin pa'i yang khrag gi nang du rgyu bar byed pa dang tshil rnams kyi gseb du rgyu bar byed pa yin pas/_de gang 
[\[121b.5\]]dang gang la phra bar gyur nas nga'i khrag rnams 'thung bar byed pa na de dang de dag nyid rnams su lus skrang bar 'gyur ba dang rko rlog tu yang byed de/_nga'i kha'i tho yul lam skra'i tho yul lam ltag tshigs kyi yul lam yul gzhan rnams la yang rung ngo /_/gal te yang rgyu bar mi byed 
[\[121b.6\]]na ni rgyus pa'i gseb tu gnas par gyur cing /_des ji skad du bshad pa'i nad de dang de dag rnams 'byung bar mi 'gyur ro/_/gang yang na la ti'i grong gi bram ze dang /_khyim bdag 'di dag rnams nyid dang /_rnal 'byor spyod pa'i dge slong rnams kyang rung ste/_ji srid du lus la 
[\[121b.7\]]nye bar 'jug pa'i srin bu'i rigs su gyur pa rnams mgrin pa la 'jug pa rnams dang lce la zhugs pa rnams dang /_ltag tshigs la zhugs pa rnams dang /_ba spu'i khung bu la zhugs pa rnams dang /_bad kan la zhugs pa rnams dang /_rus pa la zhugs pa rnams dang /_
[\[122a\]]
[\[122a.1\]]khrag gi gseb tu zhugs pa rnams dang /_rgyus pa'i gseb tu zhugs pa rnams kyang yang dag pa ji lta ba bzhin du mthong ngo /_/rnam par shes par 'gyur ro/_/lcer gtogs pa rnams ror gyur pa rnams la 'di 'dod chags dang bral bar 'gyur ro/_/'di'i ro la 
[\[122a.2\]]sred pa yang 'byung ba can gyi sred pa rnams rab tu 'joms par 'gyur ro/_/kun dga' bo 'di ni sred pa'i kun du sbyor ba bcings par gyur pa'i sems can rnams kyi ro'i rgya mtsho yin pas de dag rnams las 'di 'dod chags dang bral bar 'gyur ro/_/de 'dod chags dang bral bar gyur 
[\[122a.3\]]pas/_de zas su gyur pa'i sred pa dag gis mi 'ching ngo /_/sbyin pa po dang sbyin bdag rnams kyi khyim dag tu rgyu bar mi byed cing zhabs 'bring bar mi 'gyur ro/_/nor dang nye bar mkho ba rnams rab tu phal che ba ma yin no/_/nas sran gyi thug pa tsam gyi zas kyis kyang chog shes 
[\[122a.4\]]par 'gyur ro/_/rnyed pa dang bkur sti'i rgyus gzhan dag rnams la rab tu zhe sdang bar mi byed do/_/tshogs 'dus pa 'du bar byed pa la mngon par dga' ba ma yin no/_/rgyags pa'i gtsug lag khang dang kun dga' ra ba rnams ma yin no/_/lus rgyags pas rgyags par 
[\[122a.5\]]mi 'gyur ro/_/gzugs kyi rgyags pas rgyags pa ma yin no/_/gos kyis rgyags pa ma yin no/_/lhung bzed kyis rgyags pa ma yin no/_/chos gos kyis rgyags pa ma yin no/_/phyi bzhin 'brang ba'i dge slong yongs su 'dzin pas rgyags pa ma yin no/_/grong du 'jug 
[\[122a.6\]]pa'i rgyags pas ma yin no/_/nye 'brel la lta bas rgyags pa ma yin no/_/gcig pur gyur pa dang /_'dod pa la mi brkam pa dang /_rnyog pa med pa dang /_sdig pa rnams bcom par gyur pa ni dge sbyong gi yul la rab tu gnas pa yin no/_/mya ngan las 'das pa'i mtha' la rab 
[\[122a.7\]]tu gnas so/_/de'i phyir na ro'i rgya mtshos gang dag khrid par gyur pa de dag rnams dang gang dag ro'i rgya mtsho la mngon par sred par gyur pa rnams ni bdud kyi drung na rab tu gnas so/_/mya ngan las 'das pa las ring bar gyur nas gnas pa yin no/_/de'i phyir na lus la gnas pa'i 
[\[122b\]]
[\[122b.1\]]srin rnams bsgoms par gyur nas ro rnams las rnal 'byor spyod pa 'dod chags dang 'bral lo/_/'dod chags dang bral ba des zas kyis kun du 'khrid pa ma yin no/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas nas/_rgyab la so 
[\[122b.2\]]sor rtog par byed pa na/_des thos pa las byung ba'i shes rab bam lha'i mig gis yang dag pa ji lta ba bzhin du mthong bar gyur pa/_rgyab tu gyur pa'i rus pa rnams ni lnga bcu rtsa bzhi'o/_/brang gi ni bcu bzhi'o/_/'dus pa'i bcu gnyis so/_/logs gcig la ni bcu 
[\[122b.3\]]gnyis so/_/logs gcig la ji tsam pa gnyis pa yang de tsam kho na'o/_/thang ba yang ji tsam pa de tsam ste/_rus pa'i gong bu rnams slar yang rus pa'i phung po'i lus su byas nas nang gi bdag nyid kyi lus la lus kyi rjes su lta zhing gnas so/_/mgrin pa nas bzung nas 
[\[122b.4\]]ji srid 'phongs kyi bar du so sor rtog par byed de/_sha'i dum bu ji tsam cig yod pa yin na/_ngos gcig la ji tsam pa gnyis pa la yang de tsam yin no/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_de dag rnams rgyus pa ji snyed 
[\[122b.5\]]cig sbrel ba yin na mgrin pa nas bzung nas ji srid mjug ma'i bar du thos pa las byung ba'i shes rab bam lha'i mig gis mthong bar gyur pa/_bdag gi rgyus pas sbrel ba rnams ni mgrin pa nas bzung nas mjug ma'i bar du ngos gcig la brgya/_ngos gzhan la yang brgya nyid yin 
[\[122b.6\]]te rgyus pa phra mo rnams ni ma gtogs so/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_bdag gi tshil gyi tshad ji tsam zhig yin zhes mgrin pa la sogs mjug ma'i bar du/_des thos pa las byung ba'i shes rab bam lha'i mig 
[\[122b.7\]]gis mthong ba ni/_zas bsod pa'i dbang gis tshil rnams 'phel bar 'gyur ro/_/'grib pa yang ste bdag gi rnam pa thams cad byas pa la yang ma ga d+hA'i srang lnga yin no/_/gzhan yang rnal 'byor spyod pa lus la lus kyi rjes su lta zhing gnas pa na nga'i lus kyi chu'i tshad ni 
[\[123a\]]
[\[123a.1\]]ci tsam yin zhes des thos pa las byung ba'i shes rab bam lha'i mig gis mthong bar gyur pa/_rang gi snyim pa'i tshad kyi nga'i chu ni snyim pa dag bcu yin no/_/de 'jim par gyur pa'i sgo ni ba spu'i khung bu rnams so/_/rngul du grags pa rnams ni lus kyi ba spu'i 
[\[123a.2\]]sgo nas 'byung ngo /_/chu ser du grags pa rnams ni rma'i sgo nas so/_/mya ngan skyes pa'i dus na ni mig dag nas mchi ma 'byung bar 'gyur ro/_/sa gzhi la rgyu ba'i srog chags rnams nyams par 'gyur ro/_/de ni nga'i rlan gyis zas rnams yongs su smin par gyur pa'i khu ba rnams 
[\[123a.3\]]'phel ba'i rdul phra rab gang dag 'byung ba yin no/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_nga'i bshang ba'i tshad ni ci tsam yin na/_des thos pa las byung ba'i shes rab bam lha'i mig gis mthong bar gyur pa/_bdag nyid 
[\[123a.4\]]kyi snyim pa bdun ni bshang ba yin la/_drug ni bad kan yin no/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_nga'i mkhris pa dang gcin gyi tshad kyang ji tsam yin na/_des thos pa las byung ba'i shes rab bam lha'i mig gis mthong 
[\[123a.5\]]bar gyur pa/_mkhris pa ni snyim pa lnga yin la bzhi ni gcin yin te/_'phel ba dang 'grib par 'gyur ba ni ma gtogs so/_/nad med pa dang nad kyis byas pa yang ma gtogs pa yin no/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas 
[\[123a.6\]]te/_drod dang /_khu chu dang /_stobs kyi tshad ji tsam yin na/_des thos pa las byung ba'i shes rab bam lha'i mig gis mthong bar gyur pa/_drod ni snyim pa gnyis so/_/khu chu ni gcig go/_/stobs ni snyim pa gcig go/_/gzhan yang rnal 'byor spyod pa nang gi bdag nyid kyi 
[\[123a.7\]]lus la lus kyi rjes su lta zhing gnas te/_bdag gi rlung gi tshad ni ji tsam cig yin na des thos pa las byung ba'i shes rab bam lha'i mig gis mthong bar gyur pa/_chung ba'i tshad ni snyim pa gsum yin no/_/gzhan yang rnal 'byor spyod pa nang gi bdag nyid kyi lus la lus kyi rjes 
[\[123b\]]
[\[123b.1\]]su lta zhing gnas te/_zos pa dang /_'thungs pa dang /_'chos pa dang /_myangs pa rnams yang dag par bde bar smin par gyur nas 'tsho bar byed pa'i rtsa rgyun bdag gi lus la ji tsam cig yod na/_des thos pa las byung ba'i shes rab bam lha'i mig gis mthong bar gyur pa/_rtsa'i rgyun bcu 
[\[123b.2\]]gsum mo/_/yur ba'i chu gang gis zhing rgyas par byed pa ji lta ba de bzhin du lus 'di nyid de dag rnams nyid kyis rgyas par byed do/_/'di lta ste srog rgyu ba'i rgyun dang mthar rgyu ba'i rgyun dang /_chu rgyu ba'i rgyun dang /_rngul rgyu ba'i rgyun dang /_gcin rgyu ba'i rgyun dang /_rtug pa rgyu ba'i rgyun dang /_
[\[123b.3\]]dngas ma rgyu ba'i rgyun dang /_khrag rgyu ba'i rgyun dang /_sha rgyu ba'i rgyun dang /_tshil rgyu ba'i rgyun dang /_rus pa rgyu ba'i rgyun dang /_lha ba rgyu ba'i rgyun dang /_khu chu rgyu ba'i rgyun no/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_rtsa'i rgyun 
[\[123b.4\]]de dag rnams kyis gzhi ci las lus kyi khams gang dag rgyas par byed cing /_srin rnams kyang bdag gi lus kyi yul phyogs dang /_yul phyogs rnams la kun du rgyu ba rnams kyis kyang 'gal ba'am 'tsho bar byed pa yin zhe na/_des thos pa las byung ba'i shes rab bam lha'i mig 
[\[123b.5\]]gis mthong bar 'gyur ba/_srog rgyu ba'i rgyun rnams kyis ni snying gi gzhi las so/_/mthar rgyu ba'i rgyun rnams kyis ni rtsib logs kyi gzhi las so/_/chu rgyu ba'i rgyun rnams kyis ni long ka dang glo ba dang bad kan rnams kyi gzhi las so/_/rngul rgyu ba'i rgyun rnams kyis ni spu'i khung bu 
[\[123b.6\]]rnams dang tshil gyi gzhi las so/_/gcin rgyu ba'i rgyun rnams kyis ni lgang pag dang pho mtshan gyi gzhi las so/_/rtug pa rgyu ba'i rgyun rnams kyis ni pho ba dang tshil khra dang gzhang rnams kyi gzhi las so/_/bdag gi dngas ma rgyu ba'i rgyun rnams kyis ni mjing pa'i rtsa bcu dang mchin pa dang 
[\[123b.7\]]snying rnams kyi gzhi las so/_/khrag rgyu ba'i rgyun rnams kyis ni bdag gi mcher pa dang mchin pa'i gzhi las so/_/sha rgyu ba'i rgyun rnams kyis ni pags pa dang chu rgyus kyi gzhi las so/_/tshil rgyu ba'i rgyun rnams kyis ni mkhal ma dang zhag rnams kyi gzhi las te/_gzhug rus kyi gzhi 
[\[124a\]]
[\[124a.1\]]las dang bdag gi rus pa rgyu ba'i rgyun rnams kyi gzhi las ni logs dang zas kyi gnas dang po dang glo ba rnams las yin la/_lha ba dang khu chu rgyu ba'i rgyun dag gis ni mtshams thams cad dang rus pa rnams kyi gzhi las so/_/gzhan yang rnal 'byor spyod pa nang 
[\[124a.2\]]gi bdag nyid kyi lus la lus kyi rjes su lta zhing gnas te/_bdag gi srin gang dag gis gzhug ma'i yul phyogs nas bzung ba'i thams cad du yang rtsa'i rgyun gang dag la rang bzhin du gnas pa'am rang bzhin du mi gnas pa ci dag byed par 'gyur na/_des thos pa las byung 
[\[124a.3\]]ba'i shes rab kyis sam lha'i mig gis mthong bar gyur pa/_mngal nas skyes par gyur pa'i srin bcu dag gis bdag gi mcher pa dang mchin pa dag gi gnas su song bar gyur nas nad rnams skyed par byed do/_/'di lta ste srin spu za ba dang 'bigs byed dang /_dzan tu mAn 
[\[124a.4\]]da raH_dang au dum ba raH_dang kun du 'dzim pa dang spu'i gling dang khrag la rab tu khro ba dang khrag za ba dang rab rab byed pa am bya kas rnams so/_/srin bu 'di dag rnams ni rkang pa med pa dang rang dgar 'jug pa dang rdul phra rab tsam gyi dbyibs dang shin tu phra bar gyur pa dang mig med 
[\[124a.5\]]pa dang za 'phrug gi mtshan nyid dang nad kyi mtshan nyid can yin no/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas pas/_nga'i srin re res kyang las re re byed par 'gyur ba rnams/_des thos pa las byung ba'i shes rab bam lha'i 
[\[124a.6\]]mig gis mthong bar 'gyur ba/_spu za ba zhes bya ba'i srin rab tu khros par gyur na smin ma dang mig gnyis kyi'am kha spu dang ba spu la sogs pa rnams za bar byed do/_/de'i skyon gyis mdzer 'gyur ro/_/de la 'dir 'bigs byed ces bya ba'i srin rab tu khros par gyur na/_de khrag rgyu ba'i 
[\[124a.7\]]rgyun du song nas lus thams cad 'khrug par byed do/_/dzan tu mAn da ra zhes bya ba'i srin des ni khrag rgyu ba'i rgyun rnams dri ngan par skyed par byed/_kha dang sna bug gnyis su au dum ba ra zhes bya ba'i srin gyis te/_de ni khrag gi srin yin pas de khrag la rab tu khro zhing rnam par sdang bas 
[\[124b\]]
[\[124b.1\]]'brum bu dang /_'brum bu phra mo dang /_skel phol du byed do/_/kun du 'dzim byed ces bya ba'i srin de ni khrag gi rgyun du rab tu khros par gyur na mchin pa dang khrag dang mkhris pa skyed do/_/spu'i gling zhes bya ba'i srin de khrag gi rgyun du song bar gyur nas shin tu khros pas nad 'di dag rnams 
[\[124b.2\]]phul du byed do/_/'di lta ste g.yan pa dang mig ser dang 'brum bu dang mo d+yA lang rnams so/_/khrag la rab tu khro ba zhes bya ba'i srin de khrag gi rgyun du song bar gyur nas nad 'di dag rnams byed do/_/'di lta ste mdzer gyur pa dang 'dod chags kyi nad gzhan yang bud med la yang khrag gis 
[\[124b.3\]]g.ya' bar grags pa dang khyem rnams so/_/khrag za ba zhes bya ba'i srin de khrag gi nad 'di dag rnams byed do/_/'di lta ste mgo 'khor ba dang ske 'gul ba dang gzhang smin par byed pa'o/_/rab rab byed pa zhes bya ba'i srin de khrag gi rgyun gyi gseb tu song bar gyur nas nad 'di 
[\[124b.4\]]rnams byed do/_/'di lta ste ngal ba dang rengs pa dang rgyun drag tu 'byung ba dang dang ka mi bde ba rnams so/_/gang yang de dag rnams ni khrag la rab tu gnas pa'i srin 'khor dang bcas pa rnams thams cad kyis yin no/_/gzhan yang rnal 'byor spyod pa nang gi bdag nyid kyi lus la 
[\[124b.5\]]lus kyi rjes su lta zhing gnas te/_srin gyi rigs bcu ni sha la gnas pa yin no/_/'di lta ste rmas kun nas slong ba dang tsun tsur kaHdang rgyus pa sgul ba dang rtsa sgul ba dang pags pa za bar byed pa dang drod sgul ba dang 'phel byed dang dri ngan pa dang rngul la rgyu ba dang rnam par sreg byed rnams 
[\[124b.6\]]so/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_nga'i sha la gnas pa'i srin gang dag gis rang bzhin du gnas pa'am rang bzhin du mi gnas pa ci byed pa yin na/_des thos pa las byung ba'i shes rab bam lha'i mig gis mthong bar 
[\[124b.7\]]'gyur ba/_nga'i srin rmas kun nas bslang ba zhes bya ba ni yul phyogs gang du rma kun tu 'byung bar 'gyur ba de'i yul phyogs su rmas kun nas bslang bar gyur pa'i srin 'khor mang por gyur nas rma rnams za bar byed pa dang za 'phrug dang rma dag kyang bdag la skyed do/_/tsun tsur ka zhes bya ba'i 
[\[125a\]]
[\[125a.1\]]nga'i srin gyis kyang rang bzhin du gnas pa'am rang bzhin du mi gnas pa ci byed pa yin na/_des thos pa las byung ba'i shes rab dag gis sam/_lha'i mig gis mthong bar gyur pa/_tsun tsur ka'i bdag gi srin gal te ltogs par gyur na/_des gnad rnams dang bshang 
[\[125a.2\]]ba dag kyang rab tu 'byed par byed do/_/des mnyam par shin tu 'khru bar 'gyur ro/_/nga'i me drod nyams par byed do/_/des bdag gi kha skams par 'gyur ro/_/bdag gi lus rnyings par 'gyur ba dang gzer zug dag 'byung bar byed do/_/bdag gi bshang ba dang chu 'dres par byed 
[\[125a.3\]]de/_nyin mo dang mtshan mor yang gnyid 'byung bar mi 'gyur ro/_/srin tsun tsur kas ni rtag tu yang bdag gi smin ma'i gnas su bshang ba tshol bar byed do/_/de bdag gi rtug pa'i gter la brten nas rlung dang rngul dang gcin dang bad kan rnams dang lhan cig 'grogs par gyur pa'i shin 
[\[125a.4\]]tu 'khru bar byed do/_/des bdag gi dang ka mi bde ba skyed par 'gyur zhing lkugs par yang byed do/_/gal te mya ngan byed par gyur na des nga'i srin tsun tsur kaHshin tu dga' bar 'gyur ro/_/de shin tu yang bdag la stobs dang ldan par 'gyur zhing mnyam zhing shin tu rgya che bar khrag tu gyur pa'i rtsa rnams 
[\[125a.5\]]sun 'byin par byed do/_/des nga shin tu yang 'khru bar 'gyur ro/_/bad kan be'u snabs shin tu 'khrus pas rlung lhag par 'gyur ro/_/tsun tsu ra ka'i srin la so sor brtags pas yang dag pa ji lta ba bzhin du lus rab tu shes so/_/gzhan yang rnal 'byor spyod pa nang gi bdag nyid kyi 
[\[125a.6\]]lus la lus kyi rjes su lta zhing gnas pa na/_des thos pa las byung ba'i shes rab dag gis sam lha'i mig gis mthong bar gyur pa/_nga'i srin rgyus pa sgul ba zhes bya ba rtag tu rgyus pa sbom pa'am phra ba rnams kyi yang gseb tu rgyu bar byed do/_/de bdag la khros par gyur na des nga'i rgyus 
[\[125a.7\]]pa rnams na bar 'gyur ro/_/gal te ltogs par ma gyur na ni des nga'i rgyus par gyur pa rnams na bar mi 'gyur ro/_/bdag gi rgyus pas sbrel bar gyur pa'i rus pa'i sgal tshigs rnams thams cad ma lus pa nas thug tu mthong bar gyur pas des bdag gi lus la rgyus pa las gyur pa'i tshor 
[\[125b\]]
[\[125b.1\]]ba rnams skyed par byed do/_/ngas zas dang bral bar gyur pas gal te nang ltogs par gyur na/_de bdag gi rgyus pa la gnas pa'i khrag rnams 'thung bar byed do/_/des nga'i rtsol ba rab tu nyams par 'gyur ro/_/gal te sha za bar byed na des bad kan smug po nga la skyed do/_/gzhan 
[\[125b.2\]]yang rnal 'byor spyod pa nang gi bdag nyid kyi lus la lus kyi rjes su lta zhing gnas pa/_des thos pa las byung ba'i shes rab bam lha'i mig gis mthong bar gyur pa/_rgyus pa sgul ba zhes bya ba'i srin de nga'i rtsa kun thams cad kyi mthar rgyu zhing gseb tu rgyu bar byed pa phra bar gyur pas shin tu 
[\[125b.3\]]thogs pa med par 'gro ba yin no/_/de gal te nga'i zas rnams kyi stobs kyis rtsa rnams 'joms par byed do/_/des bdag gi lus po kun du skam par 'gyur ba'am yi ka mi bde ba 'byung bar 'gyur ro/_/gal te yang chu rgyu ba'i rtsa rnams la gnod pa byed par gyur na/_des nga'i rkan 
[\[125b.4\]]skams par 'gyur ro/_/gal te yang rngul rgyu ba'i rtsa rnams la gnod pa byed par gyur na des kyang nga'i ba spu'i khung bu rnams nas rngul kun du 'byung bar 'gyur ro/_/yang gal te chu ngan rgyu ba'i rtsa rnams kyi gseb tu song bar gyur nas sun 'byin par byed na gcin sdom par 'gyur ro/_/khu 
[\[125b.5\]]chu sun 'don par byed na yang shin tu sdug bsngal mi bzad par 'gyur ro/_/gal te yang rtug pa rgyu ba'i rtsa rnams kyi nang dag tu rgyu bar byed cing khros par gyur na ni des bdag gi rtug pa'i gnas rnams sdom pas 'chi ba tsam gyi sdug bsngal byed do/_/rtsa sgul bar byed pa'i srin de la so 
[\[125b.6\]]sor brtags par gyur na yang dag pa ji lta ba bzhin du so sor shes so/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas pa na/_des thos pa las byung ba'i shes rab kyis sam lha'i mig gis mthong bar gyur pa/_pags pa skyod par byed pa 
[\[125b.7\]]zhes bya ba'i srin pags pa drug gi gseb na gnas pa rnams gal te nga'i zas kyi skyon gyis khros par gyur na ni/_des bdag gi pags pa rnams kha dog ngan par 'gyur ro/_/rtsub par 'gyur ba'am g.yem pa'am pags pa rnams dmar ba nyid dam skya ba nyid dam sngo ba nyid dam rdol 
[\[126a\]]
[\[126a.1\]]bar 'gyur ba'am sen mo dang skra dang kha spu dang ba spu rnams dang skyi rnams nyil bar 'gyur ro/_/'brum bu thug thug po'am mdzer 'gyur ba'am pags pa dang sha dang drod bye bral du 'gyur ro/_/des pags pa skyod par byed pa'i srin rnams la so sor brtags par 
[\[126a.2\]]gyur pas kyang lus la yang dag pa ji lta ba bzhin du so sor rtog par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas par gyur pa na/_des thos pa las byung ba'i shes rab bam lha'i mig gis mthong ba ni/_tshil rgyu bar gyur pa'i 
[\[126a.3\]]rgyun rnams kyi gseb na gnas pa'i tshil sgul ba zhes bya ba'i srin bdag gi lus la gnas par gyur pa des mthong bar gyur to/_/yang de gal te na nyal ba'i skyon gyis sam zas kyi skyon gyis kyang rung ste rab tu 'khrugs par gyur pa skyes na/_des nga la 'khru skyug gam 'brum bu'am 
[\[126a.4\]]skya bor snang ba'am thig le'i rigs su gyur pa rnams skyed par byed do/_/ske la lba bar gyur pa'am rgyus pa yang rul ba dang stobs zad pa dang lus rjud pa dang bdag zas za bar byed par gyur na rtag tu rngul ba nyid du yang byed do/_/tshil sgul bar byed pa'i srin de la so sor brtags par 
[\[126a.5\]]gyur pas kyang lus yang dag pa ji lta ba bzhin du rab tu rig go/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas pa na/_des thos pa las byung ba'i shes rab bam lha'i mig gis mthong bar gyur pa/_'phel byed ces bya ba'i srin lus la 
[\[126a.6\]]rab tu gnas pa yin la/_des bdag la rang bzhin du gnas pa'am rang bzhin du mi gnas par gyur pa ci dag byed pa yang /_des thos pa las byung ba'i shes rab kyis sam lha'i mig gis mthong ba ni/_nga'i srin 'phel byed rnam pa gnyis kyis lus la nye bar longs spyod par byed de zin 
[\[126a.7\]]pa dang ma zin pa'o/_/de la zin pa yang lus phyed drod dang khrag dang sha dang rus pa dang lha ba dang mkhris pa dang khu chu'o/_/ma zin pa yang ji ltar lus la skra dang ba spu dang sen mo dang kha spu dang so rnams so/_/nye bar 'phel byed kyi srin des kyang bdag gi lus la rnam pa gnyis su 'phel bar 
[\[126b\]]
[\[126b.1\]]byed pa yin te/_gal te yang nga'i zas kyi skyon gyis 'phel byed kyi srin rnams rab tu rgyas par ma gyur na ni des nga spro ba dang rnam par bral bar 'gyur ro/_/'gro ba dang 'ong ba la yang bdag bde bar gnas par 'gyur ro/_/myur zhing brtad par gnyid kyi rgyun 'byung bar 'gyur ro/_/
[\[126b.2\]]de las kyang bdag gi stobs rab tu 'phel bar 'gyur te/_bdag gi pags pa dang /_khrag dang /_tshil dang /_lha ba dang /_rus pa dang /_khu chu dang /_stobs rnams skye bar 'gyur ro/_/des 'phel byed kyi srin la so sor brtags pas kyang lus yang dag pa ji lta ba bzhin du rig go/_/
[\[126b.3\]]gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas pa na/_des thos pa las byung ba'i shes rab bam lha'i mig gis mthong bar gyur pa/_nga'i srin dri ngan pa zhes bya ba sha dang bshang ba dang gcin gyi gseb na gnas pa yin la/_gal te zas kyi skyon 
[\[126b.4\]]gyis khros par gyur na nga'i zas de dag gi skyon gyis des phyi sa dang gcin dang mchil ma dang snabs rnams dri mi zhim par 'gyur ro/_/sna'i rnag dang mig gi rnag dag kyang 'byung ngo /_/srin rnams dang lhan cig kun du tshogs par 'gyur ba de dang de dag rnams kyang srin gyis dri ngan pa rnams 
[\[126b.5\]]su skyed par byed do/_/gang yang gos sam mal cha dang nam zas kyi rigs su gyur pa rnams kyang rung ste so'i gseb tu song bar gyur na/_de dag rnams srin de yis dri ngan pa dang ches dri ngan par 'gyur bar byed do/_/mtshan mo nyal bar gyur pa'i skyon gyis kyang lce'i dri ma de shin tu dri mi zhim 
[\[126b.6\]]par 'gyur ro/_/lce'i dri ma rnams shin tu skya bar 'gyur ba dang lus dri ngan pa dang dri ma can du yang 'gyur ro/_/des yang dag pa ji lta ba bzhin du dri ngan pa'i srin de la so sor brtags par gyur pas kyang lus yang dag pa ji lta ba bzhin du so sor rab tu rig par 'gyur ro/_/gzhan yang 
[\[126b.7\]]rnal 'byor spyod pa nang gi bdag nyid kyi lus la lus kyi rjes su lta zhing gnas pa na/_des thos pa las byung ba'i shes rab kyis sam lha'i mig gis mthong bar gyur pa/_rngul la rgyu ba zhes bya ba'i srin gshul sha'i gseb na rgyu ba yin te/_de gal te nga'i zas zhu bar gyur na/_des bdag 
[\[127a\]]
[\[127a.1\]]gi ru shing gi yul phyogs kyi rus pa gsum gyi bu gu gang yin par nga'i bshang ba drangs nas 'phongs kyi mdor 'jug go/_/rus pa gzhan gsum gyi bu gu rlan par byas shing bdag gi chu ngan gyis rlan par byas nas rtug pa'i byings chen po rnams/_an tong rus pa'i yul 
[\[127a.2\]]phyogs su byas nas nga'i gcin 'byung bar 'gyur ro/_/des rngul la rgyu ba'i srin la rab tu brtags par gyur pas kyang yang dag pa ji lta ba bzhin du lus rab tu rid par 'gyur ro/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas pa na/_des thos pa 
[\[127a.3\]]las byung ba'i shes rab bam lha'i mig gis mthong bar gyur pa/_srin gyi rigs bcu dag gi mkhris pa la gnas pa de las skyes par gyur pa/_lus thams cad kyi rjes su 'jug par byed pa rnams ni 'di lta ste/_tsu ru baHdang sgul byed dang rdzas kyis rgyas pa dang chen po'i rigs dang nag 
[\[127a.4\]]pa pa dang /_zas chen po dang dro ba la rgyu ba dang rnam par sreg byed dang me drod nyams par byed pa dang me chen po dang ste/_srin gyi rigs bcu po de dag rnams ni mkhris pa la rgyu ba de dang de las skyes par gyur pa lus thams cad kyi rjes su 'jug pa rnams yin no/_/bdag gi srin gang 
[\[127a.5\]]dag gis nga'i lus la rang bzhin du gnas pa'am rang bzhin du mi gnas pa ci byed par 'gyur na/_des thos pa las byung ba'i shes rab bam lha'i mig gis mthong ba la/_tsur ba zhes bya ba'i srin lus la rab tu gnas so/_/de gal te bdag gi zas kyi skyon gyis khro ba kun nas 
[\[127a.6\]]skyes par gyur na/_des nga'i mig gnyis kyi rdzi ma dag za bar 'gyur ro/_/des nga la 'brum bu dang g.yan pa dag skye bar 'gyur ro/_/gal te rdzi ma gzhan rnams la za bar 'gro na mig las gyur pa'i mchi ma rab tu phal che ba yang rab tu 'byung ngo /_/gal te mig la rgyu bar gyur 
[\[127a.7\]]na des bdag gi mig la nad drag po rnams skyed par byed de/_mthong ba rnam par nyams pa'am mig nye bar sdom par yang 'gyur ro/_/de bdag gi mig gi nang na rgyu zhing sha'i gong bur gyur pa'i mig gi tha snyad du byas pa la 'gal bar byas nas/_mig la gnas pa'i nur nur po la 
[\[127b\]]
[\[127b.1\]]gnas par byed do/_/des nga'i mig 'bras su gtogs pa'i g.yogs ma dang dmar por snang ba yang skyed par byed do/_/srin 'dis ni rtag par rgyun du nad chen po rnams byed do/_/des tsur ba'i srin yang dag pa ji lta ba bzhin so sor brtags par gyur pas kyang yang dag pa ji lta ba 
[\[127b.2\]]bzhin lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas pa na/_des thos pa las byung ba'i shes rab dag gis sam lha'i mig gis mthong bar gyur pa/_sgul byed zhes bya ba'i srin lus la gnas te/_mkhris 
[\[127b.3\]]pa'i nang na rgyu ba dang lus thams cad la yang thogs pa med par 'gro bar byed pa dang /_mkhris pa nyid kyis lus g.yogs pa yin no/_/des gang gis kho bo'i rus pa bsregs par gyur pa shar gtogs pa yang shin tu tsha bar 'gyur ba'am/_bdag gi yan lag rnams kyang 
[\[127b.4\]]dron mor 'gyur ro/_/bdag gi lag pa dang rkang pa gnyis kyang shin tu rnam par bsregs par gyur pa ni nyin mo dang mtshan mo yang rab tu zhi bar mi 'gyur ro/_/gal te pags pa la 'gro bar gyur na bdag la rngul 'byung bar 'gyur ro/_/des sgul byed kyi srin la so sor brtags 
[\[127b.5\]]par gyur pas kyang yang dag pa ji lta ba bzhin du lus rab tu shes so/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas pa na/_des thos pa las byung ba'i shes rab dag gis sam/_lha'i mig gis mthong bar gyur pa/_bdag gi srin 
[\[127b.6\]]rdzas kyis rgyas pa zhes bya ba mkhris pa'i nang na rgyu bar gyur pa mchu shin tu rno ba rkang pa thung ba me'i lto dang nad chen por gyur pa'o/_/de gal te shed na lus kyi yul phyogs gzhan na gnas par gyur na/_nga'i zas kyi skyon gyis ltogs par gyur nas/_yul phyogs de dang de dag tu lus 
[\[127b.7\]]sreg par 'gyur ro/_/khrag 'grim par 'gyur ro/_/khrag skyug par 'gyur ba dang /_bdag gi lus thams cad kyang rang bzhin du mi gnas par me bzhin du sreg par byed do/_/bdag gi lus kyi pags pa rnams thams cad me'i yul du 'gyur zhing rkang pa dag la yang 'brum bu'i 
[\[128a\]]
[\[128a.1\]]thig le dang lus rnams me dang mtshungs par skyed do/_/rdzas kyis rgyas pa'i srin la so sor brtags par gyur pas kyang yang dag pa ji lta bar lus so sor rig par 'gyur ro/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing 
[\[128a.2\]]gnas pa na/_de'i thos pa las byung ba'i shes rab kyis sam lha'i mig gis mthong bar gyur pa/_rigs chen po zhes bya ba'i srin lus kyi nang na rgyu bar gyur pa mkhris pa'i gseb na rgyu ba yin no/_/de gal te nga'i zas kyi skyon gyis khro ba skyes par gyur na/_des nga rang bzhin du gnas 
[\[128a.3\]]pa'am/_rang bzhin du mi gnas pa ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_rigs chen po'i srin nga'i lus kyi nang na rgyu bar gyur pas mgo nas bzung nas ji srid du rkang pa'i bar du thogs pa med par 'gro 
[\[128a.4\]]ba yin te/_de bdag la khros nas lus thams cad la khrag mkhris kyi 'brum thug byed pa dang /_'dis mkhris pa dang khrag dag gis rna ba dang sna bug gi nang dag nas khrag mkhris 'dzag par byed pas 'chi ba'i gnas skabs dang 'dra bar byed do/_/sngon por byed cing mig ser du yang byed do/_/
[\[128a.5\]]des kha kha bar yang byed do/_/des rigs chen po'i srin la so sor brtags par gyur pas kyang yang dag pa ji lta ba bzhin du lus so sor rig par 'gyur ro/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas pa na/_des thos pa las byung ba'i shes 
[\[128a.6\]]rab kyis sam lha'i mig gis mthong bar gyur pa/_nag pa zhes bya ba'i srin mkhris pa skyon can rnams drangs nas lus la kun tu rgyu bar byed do/_/de gal te bdag gi zas kyi skyon gyis khro ba skyes par gyur nas lus kun la snyoms par til 'dra ba'i thig le nag po rnams byed pa dang /_sha 'brum 
[\[128a.7\]]par byed pa'am lus la yang nag po dang ser por 'gyur ba'am/_dmar po'i dri rlung dang rlung dag dang mtshungs par 'jug par byed pa'am/_bdag gi mkhris pa'am gzhang 'joms par 'gyur ro/_/des nag po'i srin so sor brtags par gyur pas kyang yang dag pa ji lta ba bzhin lus rab tu 
[\[128b\]]
[\[128b.1\]]shes so/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas pa na/_des thos pa las byung ba'i shes rab kyis sam lha'i mig gis mthong bar gyur pa/_zas chen po zhes bya ba'i srin lus la gnas te des lus rang bzhin du gnas pa'am/_rang 
[\[128b.2\]]bzhin du mi gnas pa ci byed pa yin na/_des thos pa las byung ba'i shes rab kyis sam lha'i mig gis mthong ba ni zas chen po zhes bya ba'i srin zas kyi skyon gyis gal te khros par gyur na de nga'i mkhris pa'i nang na gnas pas zas zos pa dang de ltar tsha ba skyed par byed do/_/de chen por gyur pas 
[\[128b.3\]]bdag gi lus rlan par 'gyur zhing zhim par gyur nas yan lag dang nying lag rnams thams cad dang /_mig dang /_rna ba dang /_sna dang /_bdag gi lce'i dbang po rnams kyang nyams par 'gyur ro/_/rang dang rang gi yul rnams la yang lta bar mi nus par 'gyur ba dang /_zas kyi skyon gyis 
[\[128b.4\]]bdag gi dbang po lnga po rnams lam ngan pa la rab tu gnas par yang 'gyur ro/_/des zas chen po'i srin la so sor brtags par gyur pas kyang yang dag pa ji lta ba bzhin du lus so sor rig par 'gyur ro/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing 
[\[128b.5\]]gnas pa na/_des thos pa las byung ba'i shes rab dag gis sam lha'i mig gis mthong bar gyur pa/_dro ba las rgyu ba zhes bya ba'i srin ni rtag tu zas dro ba la dga' bar gyur pa/_zas grang ba rnams la rab tu sdang ba yin no/_/des bdag la rang bzhin du gnas pa'am rang 
[\[128b.6\]]bzhin du mi gnas pa ci byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_gal te bdag zas su gyur pa dag gam bza' ba dang /_btung ba dang /_bca' ba dang /_myang ba yang rung ste grang mo dag za bar gyur na de nga la 
[\[128b.7\]]khros par gyur nas nga'i kha la ldag par byed pa'am/_lus rlan pa'am/_lci ba'am/_nyam chung ba'am/_'gag pa'am/_snying la yang ldag pa'am/_lus thams cad kyi skyon du gyur pa ste/_des lud pa dmar por byed pa'am/_mgrin pa la ldag par yang byed do/_/
[\[129a\]]
[\[129a.1\]]des dro ba las rgyu ba'i srin la so sor brtags par gyur pas kyang yang dag pa ji lta ba bzhin du lus la so sor brtags pa yin no/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas pa na/_des thos pa las byung ba'i shes rab 
[\[129a.2\]]kyis sam lha'i mig gis mthong bar gyur pa/_rnam par sreg byed ces bya ba'i srin lus kyi mkhris pa'i gnas la rab tu gnas pa yin la/_des nga la rang bzhin du gnas pa'am/_rang bzhin du mi gnas pa ci byed pa yin na/_des thos pa las byung ba'i shes rab kyis sam lha'i mig 
[\[129a.3\]]gis mthong bar gyur pa sreg byed kyi srin bdag gi lus la gnas pa las/_gal te ngas zas lci mo gang dag zos par gyur na nga'i zas de dag gi skyon gyis rnam par sreg byed kyi srin gyis mes sreg par byed do/_/stobs lhag pa nyid dang rtse'u chung la gnod par 'gyur ba dang zas kyi kham shin tu 
[\[129a.4\]]che bas mgrin par 'thog par yang 'gyur ro/_/bdag gi bshang ba yang skya bor 'gyur zhing chu ngan yang ji lta bar te/_bdag grang ba la dga' ba nyid du yang mi 'gyur ro/_/zas mngar mo rnams la 'dor bar yang mi 'gyur ro/_/des rnam par sreg byed kyi srin la/_so sor 
[\[129a.5\]]brtags par gyur pas kyang yang dag pa ji lta ba bzhin du lus rab tu shes so/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas pa ni/_des thos pa las byung ba'i shes rab kyis sam lha'i mig gis mthong bar gyur pa/_me drod nyams 
[\[129a.6\]]par bye ba zhes bya ba'i srin nga'i lus la mkhris pa dang lhan cig skyes nas gnas te/_de la dga' ba dang de grang ba'i dus na ni dga' bar 'gyur ro/_/dro ba'i dus na ni rgud par 'gyur ro/_/grang ba'i dus na yang rab tu dga' bar gyur nas bdag zas 'dod par byed do/_/dro ba'i dus na ni 
[\[129a.7\]]me drod nyams par byed do/_/grang ba'i dus na yang nga'i mkhris pa legs par sgrub par byed cing dro ba'i dus na ni/_sun 'don pa yin no/_/de'i skyon gyis ni me drod nyams par byed do/_/des me drod nyams par byed pa'i srin la so sor brtags par gyur pas kyang yang dag pa 
[\[129b\]]
[\[129b.1\]]ji lta ba bzhin du lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas pa na/_des thos pa las byung ba'i shes rab kyis sam lha'i mig gis mthong bar gyur pa me chen po zhes bya ba'i srin lus la gnas te/_des nga la 
[\[129b.2\]]rang bzhin du gnas pa'am/_rang bzhin du mi gnas pa ci byed pa yin na/_des thos pa las byung ba'i shes rab kyis sam/_lha'i mig gis mthong bar gyur pa ni/_nga'i srin me chen po zhes bya ba ni zas 'gal ba zos pa rnams thams cad 'dod par 'gyur ro/_/gal te yang 
[\[129b.3\]]rang ltogs par gyur na ni/_des nga'i lus kyi gseb tu gyur pa'i srin rnams za bar byed do/_/srin de'i skyon gyis bdag la 'dir lhang kyog 'byung bar 'gyur ro/_/rgyab tu gzer bar 'gyur ba'am/_lag pa la zug gzer yang rung ste/_yul phyogs gang du srin rnams za 
[\[129b.4\]]bar byed pa'i yul phyogs de dang de dag rnams su gzer zug skye bar 'gyur ro/_/des mkhris pa la gnas pa'i srin la so sor brtags par gyur pas kyang yang dag pa ji lta ba bzhin du lus rab tu rig par 'gyur ro/_/gzhan yang rnal 'byor spyod pa nang gi bdag nyid kyi lus 
[\[129b.5\]]la lus kyi rjes su lta zhing gnas pa na/_des thos pa las byung ba'i shes rab kyis sam/_lha'i mig gis mthong bar gyur pa/_rus pa las gyur pa'i dang tshil la gnas pa'i srin gyi rigs 'di lta ste/_rus pa la ldag pa dang /_shin tu 'brud byed dang tshigs pa gcod 
[\[129b.6\]]cing rgyu ba dang /_dri mi zhim pa dang /_rus pa'i rnag gi rigs dang /_kha dmar ba dang /_myong bar byed pa dang /_pags pa za ba dang /_grog ma dang /_spu gri'i kha dang rnams so/_/de la nga'i rus pa las gyur pa'i srin rnams kyis rang bzhin du gnas pa'am/_rang bzhin du mi 
[\[129b.7\]]gnas pa ci byed pa yin na/_des thos pa las byung ba'i shes rab bam lha'i mig gis mthong bar gyur pa/_rus pa la ldag par byed pa zhes bya ba'i srin ni phyi rol gyi rus pa'i rkang rnams la rab tu gnas so/_/'di lta ste dpung pa'i rkang la gnas pa dang /_brla'i rkang la gnas 
[\[130a\]]
[\[130a.1\]]pa dang rgyab kyi sgal ba la gnas pa rnams yin te/_rus pa rnams thams cad kyi yang gnad rnams kyi gseb na rgyu ba yin no/_/gal te yang de zas kyi skyon rnams kyis khro ba skyes par gyur na des nga'i rus par gyur pa'i lhang kyog rnams dang /_lus kyi 
[\[130a.2\]]mdog dang reg pa yang ngan par byed do/_/rus pa rnams sam sha rnams kyang rung ste rus pas bsdus pa rnams za bar byed do/_/des nga'i rus pa las gyur pa'i tshor ba chen po mchog tu mi bzad pa rnams skyed do/_/gal te yang de ltogs par ma gyur na ni de ji skad du bshad 
[\[130a.3\]]pa'i nga'i tshor ba rnams dang 'bral bar 'gyur ro/_/rus pa la ldag par byed pa zhes bya ba'i srin la so sor brtags par gyur pas kyang yang dag pa ji lta ba bzhin du lus rab tu rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing 
[\[130a.4\]]gnas pa na/_des thos pa las byung ba'i shes rab bam lha'i mig gis mthong bar gyur pa/_shin tu 'drud byed ces bya ba'i srin rus pa rnams thams cad la gnas pa yin no/_/des gal te shin tu rus pa drud par byed na ni/_/des bdag gi khams rnams thams cad skam po trog 
[\[130a.5\]]trog tu 'gyur ro/_/tshad pa dang skad 'gag pa dang bshang ba 'khru bar byed do/_/de rnams bdag la med na rtsib logs kyi nad dang skyug pa dang yi ga mi bde bar 'gyur ro/_/gal te rus pa'i tshigs su gyur pa rnams thams cad kyi yang rus pa rnams mi 'drud na ni/_ji skad du bshad par 
[\[130a.6\]]gyur pa'i nad rnams nga la 'byung bar 'gyur ba ma yin no/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas pa na/_des thos pa las byung ba'i shes rab kyis sam lha'i mig gis mthong bar gyur pa/_tshigs pa gcod cing rgyu ba zhes 
[\[130a.7\]]bya ba'i srin lus la gnas pa yin no/_/des rang bzhin du gnas pa'am/_rang bzhin du mi gnas pa ci byed pa yin pa yang /_des thos pa las byung ba'i shes rab kyis sam/_lha'i mig gis mthong bar gyur pa ni/_tshigs gcod cing rgyu ba zhes bya ba'i srin ni gal te yang 
[\[130b\]]
[\[130b.1\]]zas kyi skyon gyis ltogs par gyur na bdag gi lag pa 'khum par byed do/_/lus kyi yan lag rnams 'brul bar 'gyur ba'am/_snying gi nad du gyur pa'am/_grong khyer gnas pa rnams kyang stongs par mthong bar 'gyur ro/_/snabs kyang 'khrug par 'gyur ro/_/rtag tu 
[\[130b.2\]]yang yi mug pa dang /_reg bya dang /_gzugs rnams la blo kun du dga' bar mi 'gyur ro/_/de ci'i phyir zhe na/_tshor ba rab tu stobs dang ldan pa'i phyir ro/_/de tshigs pa gcod byed kyi srin la so sor brtags par gyur pas kyang yang dag pa ji lta ba bzhin du lus rab 
[\[130b.3\]]tu rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas pa na/_des thos pa las byung ba'i shes rab kyis sam/_lha'i mig gis mthong bar gyur pa/_dri ngan pa zhes bya ba'i srin lus la gnas pa yin te/_des rang bzhin 
[\[130b.4\]]du gnas pa'am/_rang bzhin du mi gnas pa ci zhig byed pa yin na/_des thos pa las byung ba'i shes rab kyis sam/_lha'i mig gis mthong ba las/_dri ngan pa zhes bya ba'i srin gal te yang zas kyi skyon gyis khro ba skyes par gyur na/_des bdag la rnam par sreg pa dang lci 
[\[130b.5\]]ba dang /_lus rmar gyur pa myur du sos pa rnams kyang ring zhig 'gor ba dang /_sha bkra yang bdag gi lus kyi dkyil 'khor la 'byung bar 'gyur ro/_/skya bor gyur pa yang lus la rgya chen por 'gyur ro/_/thams cad du ma byung bar 'gyur na nyal ba ji lta ba bzhin du lus 'gyur 
[\[130b.6\]]ro/_/mdze yang bdag la 'byung ngo /_/rnag gi dngos por gyur pa bdag gis lus rnams thams cad la rgyas par 'gyur ro/_/de'i nad de dag rnams rab tu zhi bar mi 'gyur ro/_/des dri ngan pa'i srin la so sor brtags par gyur pas kyang lus yang dag pa ji lta ba bzhin du 
[\[130b.7\]]rab tu rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas pa na/_des thos pa las byung ba'i shes rab kyis sam/_lha'i mig gis mthong bar gyur pa/_rus pa'i rnag gi rigs kyi srin rnams bdag gi lus la gnas pa 
[\[131a\]]
[\[131a.1\]]yin te/_des bdag la rang bzhin du gnas pa'am/_rang bzhin du mi gnas pa ci byed pa yin na/_des thos pa las byung ba'i shes rab dag gis sam/_lha'i mig gis mthong ba ni/_bdag gi srin rus pa'i rnag gi rigs rnams gal te zas kyi skyon gyis 
[\[131a.2\]]khros pa skyes par gyur na/_de gal te lo'am lo gnyis sam lo mang po na yang rung bdag byis par gyur pa tsam na yang rung ste lus la gal te brgyab cing bsnun pa rab tu zhi zhing sngon sos par gyur pa las de dag bdag gis srin de khros nas slar yang rnying pa la rgyu bar byed de/_
[\[131a.3\]]ji srid du rgas par gyur gyi bar du yang khros pa skye bar 'gyur ro/_/rus pa'i rnag gi rigs kyi srin 'di ni shing pa la k+Sho dang dum ba ra'i 'bras bu dang 'dra ba'i thig le dri mi zhim pa skyed par byed do/_/de yang g.yan pa mang bar 'gyur zhing mang du 'dzag pa rnams kyang skye bar 'gyur 
[\[131a.4\]]ro/_/smin ma 'dra ba yang skye bar 'gyur zhing tshad sbrang dang sha sbrang rnams kyang 'babs par 'gyur ro/_/des rus pa'i rnag gi rigs kyi srin la so sor brtags par gyur pas kyang lus yang dag pa ji lta ba bzhin du lus rab tu rig par byed do/_/gzhan yang rnal 'byor spyod 
[\[131a.5\]]pa nang gi bdag nyid kyi lus la lus kyi rjes su lta zhing gnas pa na/_des thos pa las byung ba'i shes rab kyis sam/_lha'i mig gis mthong bar gyur pa/_kha dmar ba zhes bya ba'i srin rus pa la gnas pa yin te/_des bdag la rang bzhin du gnas pa'am/_rang bzhin du mi gnas 
[\[131a.6\]]pa ci byed pa yin na/_des thos pa las byung ba'i shes rab dag gis sam/_lha'i mig gis mthong ba ni/_bdag gi kha dmar ba zhes bya ba'i srin gang gi tshe zas dag gi skyon gyis ltogs par gyur pa na/_des bdag la me dbal 'dra ba'i nad chen po me dang mnyam par 'gyur ba khrag gi 
[\[131a.7\]]mthar thug par 'byung ba chu ser dang rnag mang por gyur nas nyin mo dang mtshan mo med par yang rab tu nye bar zhi bar mi 'gyur ro/_/khong rma zhes bya ba'i nad rab tu byed par 'gyur ro/_/kha dmar ba'i srin la so sor brtags par gyur pas kyang yang dag pa ji lta ba bzhin du lus la so sor rig par 
[\[131b\]]
[\[131b.1\]]byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas par byed na/_des thos pa las byung ba'i shes rab dag gis sam/_lha'i mig gis mthong bar gyur pa/_myong bar byed pa zhes bya ba'i srin bdag gi rus pa la spyod pa yin te/_des 
[\[131b.2\]]nga la rang bzhin du gnas pa'am/_rang bzhin du mi gnas pa ci zhig byed pa yin na/_des thos pa las byung ba'i shes rab kyis sam/_lha'i mig gis mthong ba ni/_myong bar byed pa zhes bya ba'i srin zas dag gi skyon gyis gal te ltogs par gyur na/_des nga la 'brum bu 
[\[131b.3\]]rnams su byed do/_/lus thams cad kyi yan lag dang nying lag rnams la kun du rgyu bar byed pa yin te/_de lus gang dag nyid kho na la kun du rgyu bar byed pa de dag nyid kho nar bdag rengs par 'gyur ro/_/snying stong pa dang lus la tshor ba med par yang 'gyur ro/_/lgang 
[\[131b.4\]]ba dang bshang ba 'gag par yang 'gyur ro/_/gnyid med par yang 'gyur ro/_/grog ma dang 'dra bar yan lag dang nying lag rnams la rgyug par yang byed do/_/bdag shin tu skom par yang 'gyur ro/_/bdag la mun pa kun du 'byung bar 'gyur ba dang grang ba'i tshad pa dang 
[\[131b.5\]]skrang bar yang 'gyur ro/_/gal te yang myong bar byed pa'i srin ltogs par ma gyur na ni/_ji skad du bshad pa'i nad de dag rnams rab tu zhi bar 'gyur ro/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas par byed pa na/_
[\[131b.6\]]des thos pa las byung ba'i shes rab dag gis sam/_lha'i mig gis mthong bar gyur pa/_pags pa za ba zhes bya ba'i srin lus la gnas pa yin te/_des rang bzhin du gnas pa'am/_rang bzhin du mi gnas pa ci zhig byed pa yin pa yang des thos pa las byung ba'i 
[\[131b.7\]]shes rab bam/_lha'i mig gis mthong ba ni pags pa za ba zhes bya ba rus pa la gnas pa yin te/_de gal te ltogs par gyur na ni des nga'i mchu skrang bar byed pa'am/_kha skrang bar byed pa'am/_mig skrang bar byed pa'am/_rnag gi thor pa'am/_rgyus pa 'khum par 
[\[132a\]]
[\[132a.1\]]gyur pa'i tshor ba dang /_skom dad che ba dang /_mgrin pa skams pa dang /_rna ba skrang ba dang /_mjing pa rengs pa'am/_thod pa rko rlog tu gyur pa'am/_dus ma yin par skra dkar po rnams 'byung bar 'gyur ba'am/_gre ba 'joms pa'am/_dus ma yin 
[\[132a.2\]]par gnyid dang mi 'thun pa'i zas rnams la dga' ba'am/_gnas gcig la mi dga' bar 'gyur ba dang /_gnas dang kun dga' ra ba stong pa rnams la dga' ba'am/_sems rnam par g.yengs par gyur pa'am/_gang cung zad kyis mang du smra bar byed pa'am/_rtag 
[\[132a.3\]]par rgyun du yan lag dang nying lag rnams la sen mos 'phrug pas kyang bdag gi lus thal tshub dang 'dra bar 'gyur te/_pags pa za bar byed pa'i srin rnams kyi skyon gyis yin no/_/de gal te ltogs par ma gyur na ni de'i tshe ji skad du bshad pa'i nad rnams 'khrug par mi 
[\[132a.4\]]'gyur ro/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas par byed pa na des thos pa las byung ba'i shes rab bam lha'i mig gis mthong bar gyur pa ni/_grog ma pa zhes bya ba'i srin bdag gi rus pa'i gseb na rgyu ba yin te/_yang 
[\[132a.5\]]gal te bdag nyid ltogs par gyur na yang rang bzhin du gnas pa'am/_rang bzhin du mi gnas pa ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa ni/_grog ma pa zhes bya ba'i bdag gi srin yang gal te zas kyi skyon 
[\[132a.6\]]gyis khros par gyur na/_de'i nga'i gnad rnams la sbrul bzhin du kun du skrag par byed pa'i yid kyis tshor ba 'byung bar byed do/_/'di lta ste spyi bo dang 'gram pa dag dang snying dang rgyu zhabs dang gzhang dang lag pa dang rkang pa'i mthil dang sen mo'i gseb rnams su song nas khab bzhin du gtur 
[\[132a.7\]]bar byed do/_/rgyun rnams kyang sgul bar byed do/_/sna la snabs rnams chud za bar byed do/_/mig dang kha dang lus rnams kyang sgul bar yang byed do/_/bdag zas rnams la zhe sdang bar gnas par 'gyur ro/_/de yang ltogs par gyur na srin du gyur pa'i srin gzhan gseb na rgyu 
[\[132b\]]
[\[132b.1\]]ba rnams la rtsis med par lus la mtho 'tsham par byed pas nyin mtshan kun du gnas so/_/de'i tshor bas bdag zil gyis mnan pas gnyid 'byung bar mi 'gyur ro/_/gal te de ltogs par ma gyur na ni/_ji skad du bshad pa'i nad de dag rnams 'byung bar mi 'gyur ro/_/grog ma 
[\[132b.2\]]pa'i srin la so sor brtags par gyur pas kyang yang dag pa ji lta ba bzhin du lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas pa na/_des thos pa las byung ba'i shes rab kyis sam/_lha'i mig gis 
[\[132b.3\]]mthong bar gyur pa/_spu gri'i kha zhes bya ba'i srin lus la rab tu gnas pa yin te/_des rang bzhin du gnas pa'am/_rang bzhin du mi gnas pa ci zhig byed pa yin na/_des thos pa las byung ba'i shes rab kyis sam/_lha'i mig gis mthong ba ni/_nga'i srin spu gri'i 
[\[132b.4\]]kha ni skye gnas kyi sgo nas 'byung bar 'gyur ba'i dang po nyid du 'byung bar 'gyur te/_chos nyid kyi khyad par gyis de dang lhan cig tu skye bas skyes pa yin no/_/mngal gyi nang du 'byung bar 'gyur ba'i srin rnams ni thams cad nyid tshe'i 'du byed 'gog pa yin la ma'i nu ma dang zas kyi khyad 
[\[132b.5\]]par las bdag skyes par gyur nas ji skad du bshad pa'i srin rnams 'byung ngo /_/des spu gri'i kha'i srin la so sor brtags par gyur pas kyang lus yang dag pa ji lta ba bzhin rab tu shes so/_/rus pa'i gseb na rgyu ba'i srin gyi rigs rnams yang dag pa ji lta ba bzhin du so sor brtags 
[\[132b.6\]]nas des rus par gyur pa'i lus la dran pas yang dag pa ji lta ba bzhin du lus mthong ste/_rab rib med pa'i mig so so'i skye bo las shin tu 'das par gyur pa nyon mongs pa med pa nga'i ba med pa som nyi med pa mya ngan med pa rnam par dag par gyur pa/_gzhan mu stegs can rnams kyi 
[\[132b.7\]]lta ba'i lam nas ma yin pas lus yang dag pa ji lta ba bzhin du khyad par du shes par gyur pa rnams ni mya ngan las 'das pa'i mthar 'gyur ro/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas par byed pa na/_des thos pa las byung ba'i shes rab 
[\[133a\]]
[\[133a.1\]]kyis sam/_lha'i mig gis mthong bar gyur pa srin gyi rigs bcu bdag gi rtug pa la rgyu bar byed pa rnams ni 'di lta ste/_be'u snabs pa dang khab kyi kha dang phi spi skyes pa dang rkang pa med pa dang bshang ba rnam par 'thor byed dang skom pas gdung ba dang rgyu ma 'byed byed dang 
[\[133a.2\]]rnam par rengs byed dang mdog [{]bzangs [,]bzang [}]dang gzhang smin byed dang /_srin gyi rigs bcu bdag gi rtug pa la rgyu ba rnams la so sor rtog par byed de/_bdag gi srin gang dag gis rang bzhin du gnas pa'am/_rang bzhin du mi gnas pa ci zhig byed pa yin na/_des thos 
[\[133a.3\]]pa las byung ba'i shes rab bam/_lha'i mig gis mthong bar gyur pa ni/_be'u snabs pa zhes bya ba'i srin bshang ba la rgyu bar byed pa yin te/_gal te lus 'di'i me drod nyams par gyur na ni des bdag gi lus kyi me drod shin tu yang nyams par byed do/_/des sha skyes 
[\[133a.4\]]par byed de bshang ba rnams 'jig pas mdog skya bor 'gyur ro/_/bdag 'dir 'phel bar 'gyur ba yang ma yin no/_/nga'i kha gdong skya bor yang 'gyur ro/_/des be'u snabs pa'i srin la so sor brtags par gyur pas kyang lus yang dag pa ji lta ba bzhin du so sor rig par 
[\[133a.5\]]byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas par byed pa na/_des thos pa las byung ba'i shes rab dag gis sam/_lha'i mig gis mthong bar gyur pa/_khab kyi kha zhes bya ba'i bdag gi srin yin te/_de ni nga'i bshang 
[\[133a.6\]]ba'i nang na spyod pa dang sbom pa dang ring ba dang pho ba dang long ka dag na rgyu ba yin te/_srin rnams thams cad kyis gzung bar mi nus pa yin no/_/de'i nga'i pho ba dang long ka dag kyang gyen la bzlog nas bad kan dang lhan cig tu khar 'byin par byed do/_/bdag gi snying la yang ldag 
[\[133a.7\]]par byed do/_/lkugs pa'am me drod nyams par yang byed do/_/yang gang dag lus kyi phyi rol du 'gro bar 'gyur ba rnams ni me tog dang lhan cig tu yud tsam cig 'tsho bar 'gyur ro/_/des khab kyi kha'i srin la so sor brtags par gyur pas kyang yang dag pa ji lta ba bzhin 
[\[133b\]]
[\[133b.1\]]du lus la so sor rtog par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas par byed pa na/_des thos pa las byung ba'i shes rab kyis sam/_lha'i mig gis mthong bar gyur pa/_phi spi skyes zhes bya ba'i srin yin te/_bshang 
[\[133b.2\]]ba'i nang na rgyu bar byed pa dang /_skya bo dang /_lus thung ba dang /_'khor mang bar gyur pa dang /_rtag par yang ljan ljin gyi khu ba la rgyu ba dang /_dri ngan pa dang /_rtag tu yang bro bar gyur pas bshang ba dang lhan cig tu 'byung bar 'gyur ro/_/bdag gi lus las sbrang bu dga' 
[\[133b.3\]]ba'i bshang ba dang mnyam du 'byung bar 'gyur ro/_/bdag gi bshang ba shin tu mang ba rnams 'byin par byed do/_/bdag zas yid du mi 'ong bar 'gyur ro/_/des phi spi skyes kyi srin la so sor brtags par gyur nas kyang yang dag pa ji lta ba bzhin du lus so sor rig par byed 
[\[133b.4\]]do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas par byed pa na/_des thos pa las byung ba'i shes rab kyis sam/_lha'i mig gis mthong bar gyur pa/_rkang pa med pa zhes bya ba'i srin nga'i lus la gnas pa yin te/_de rang bzhin 
[\[133b.5\]]du gnas pa'am/_rang bzhin du mi gnas pa ci zhig byed pa yin na/_des thos pa las byung ba'i shes rab dag gis sam/_lha'i mig gis mthong ba ni rkang pa med ces bya ba'i nga'i srin de dag gal te zas kyi skyon gyis ltogs par gyur na/_de rlung gis btab par gyur 
[\[133b.6\]]pas nga'i rgyun rlug par byed do/_/'di lta ste gcin gyi rgyun rlug pa'am bshang ba'i rgyun rlug pa'am/_gang gi tshe yang long kar song bar gyur na des sgra'i rgyun rlug par byed do/_/glo lu ba'i rgyun rlug pa dang ltogs pa'i rgyun 'byung bar byed pa dang ngal ba'i dbugs kyi rlung 
[\[133b.7\]]gi rgyun 'byung ba dang skom pa'i rgyun 'byung bar yang byed pa ste/_rgyun 'byung ba de dag rnams kyis bdag la rnam pa sna tshogs par gyur pa'i nad rnams 'khrug par byed pa rab tu skyed do/_/des rkang med kyi srin la so sor brtags par gyur pas kyang yang dag pa ji lta ba bzhin du lus so 
[\[134a\]]
[\[134a.1\]]sor rig par 'gyur ro/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas pa na/_des thos pa las byung ba'i shes rab kyis sam/_lha'i mig gis mthong bar gyur pa/_bshang ba rnam par 'thor byed ces bya ba'i 
[\[134a.2\]]srin lus la gnas pa yin te/_de dag gi zas rnams las gang dag nyid kho na zhu bar gyur pa'i bshang ba rgyu ba'i sbubs rnams thams cad du des yan lag dang nying lag rnams bcug par gyur nas bshang ba dang lhan cig tu bdag gi lus thams cad la yang rgyu bar byed pa yin no/_/
[\[134a.3\]]ji srid du rkang pa la sogs pa'i lus kyi yul thams cad la yang yin te/_gang dag de dag rnams kyis ni bdag gi lus gser gyi mdog tu mtshon par byed do/_/de dag rnams ni bshang bas byas pa yin no/_/des bshang ba byed pa po'i srin la so sor brtags par gyur pas kyang 
[\[134a.4\]]yang dag pa ji lta ba bzhin du lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas pa na/_des thos pa las byung ba'i shes rab kyis sam/_lha'i mig gis mthong bar gyur pa/_skom pas gdungs pa zhes bya 
[\[134a.5\]]ba'i srin bdag gi lus la gnas pa yin te/_de gang gi tshe bdag tsha ba skyes par gyur pa des dri ma sun 'byin no/_/bdag gi pho ba yang sun 'don par byed do/_/me shin tu myur bar sun 'don no/_/dri rnams kyang kun du sun 'don no/_/tshad pa dang kun du tsha bar gyur pa 
[\[134a.6\]]des bdag gi lus dang yan lag rnams la srin rnams kun du rgyug par byed do/_/rngul tshad dang tshan mo de yis kun du gdungs par gyur pas khu ba rnams rgyu ba'i sbubs skam par 'gyur ro/_/de bdag la khros par gyur pas kyang skom pa dang mgo bo'i nad kyang byed do/_/des 
[\[134a.7\]]skom pas gdungs pa'i srin la so sor brtags pas kyang yang dag pa ji lta ba bzhin du lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas pa na/_des thos pa las byung ba'i shes rab kyis sam/_
[\[134b\]]
[\[134b.1\]]lha'i mig gis mthong bar gyur pa/_rgyu ma 'byed par byed pa zhes bya ba'i srin lus la gnas pa yin te/_des rang bzhin du gnas pa'am/_rang bzhin du mi gnas pa ci zhig bdag la byed pa yin na/_des thos pa las byung ba'i shes rab kyis sam/_lha'i mig gis 
[\[134b.2\]]mthong bar gyur pa gang dang gang dag ngas bza' bar bya ba dang /_btung bar bya ba dang /_bca' ba dang /_myang ba rnams mid par gyur pa na/_de nang gi gseb tu song bar gyur nas kun du mner bar byed do/_/de yis rgyu ma rnams 'byed par byed do/_/bdag gi gsus 
[\[134b.3\]]pa 'chang bar byed pa'am/_rlung gi gsus par 'gyur ba'am/_mkhris pa'i gsus par 'gyur ba'am/_bad kan gyi gsus par 'gyur bar skyed par byed do/_/gzhi de las de rang ngam gzer zug gzhan rnams kyang bdag la 'byung ngo /_/rgyu ma 'byed par byed 
[\[134b.4\]]pa'i srin des ni bshang ba rnams sun 'don par byed do/_/des rgyu ma 'byed par byed pa'i srin la so sor brtags par gyur pas kyang yang dag pa ji lta ba bzhin du lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta 
[\[134b.5\]]zhing gnas pa na/_des thos pa las byung ba'i shes rab kyis sam/_lha'i mig gis mthong bar gyur pa/_nga'i srin rnam par rengs byed zhes bya ba lus la rab tu gnas pa yin te/_des rang bzhin du gnas pa'am/_rang bzhin du mi gnas pa bdag la ci zhig byed pa yin 
[\[134b.6\]]pa yang /_des thos pa las byung ba'i shes rab kyis sam/_lha'i mig gis mthong bar gyur pa ni/_bdag gi rnam par rengs byed ces bya ba'i srin bshang ba'i nang na rgyu bar byed pa yin te/_gang dag bdag mid par byed pa'i ro de dang de dag rnams mnyam du mid par gyur 
[\[134b.7\]]nas rnam par rengs par byed de chos nyid kyi khyad par gyis yin no/_/des nga'i srog rgyu ba'i sbubs 'byin par yang byed do/_/zas dang lhan cig pa'i me de'i skyon gyis bdag rnam par rengs pa kun du skyed pa dang /_rgyu ma rnams kun du 'khum pa'am/_na tsha bar 'gyur 
[\[135a\]]
[\[135a.1\]]ba'am/_snying gi gzer zug gam pho tshe'i gzer zug yang byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas par byed pa na/_des thos pa las byung ba'i shes rab bam/_lha'i mig gis mthong bar gyur pa/_mdog 
[\[135a.2\]{]bzangs [,]bzang [}]zhes bya ba'i srin bdag gi lus la gnas pa yin te/_des rang bzhin du gnas par gyur pa'am/_rang bzhin du mi gnas par bdag la ci zhig byed pa yin na/_des thos pa las byung ba'i shes rab bam lha'i mig gis mthong bar gyur pa la/_mdog [{]bzangs [,]bzang [}]
[\[135a.3\]]kyi srin ni nas thug gam mi bsod pa rnams sam lci ba'i zas bdag la phan pa ma yin pa rnams kyang rung ste gang dag bdag gis za bar byed pa de dag rnams bdag gi srin mdog [{]bzangs kyis [,]bzang gis [}]yan lag dang nying lag rnams kyi khams la yang phan pa'i zas su byas nas 
[\[135a.4\]]khyab par byed cing bde bar byas nas kyang 'phen par byed do/_/nad rab tu zhi bar gyur pa yang 'phen par byed do/_/stobs rnams kyang 'byung bar byed do/_/skyon rnams dang yang 'bral bar byed do/_/srin 'di ni lus kyi nang na rab tu gnas pa yin no/_/de gal te rab 
[\[135a.5\]]tu stobs che bar gyur na chos nyid kyi khyad par gyis des bdag mdog bzang ba dang stobs dang ldan par 'gyur ro/_/gal te stobs rab tu che bar ma gyur na ni/_des bdag gi lus rid pa nyid du 'gyur ro/_/des mdog [{]bzangs kyi [,]bzang gi [}]srin la so sor brtags par gyur pas kyang yang 
[\[135a.6\]]dag pa ji lta ba bzhin du lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas pa na/_des thos pa las byung ba'i shes rab kyis sam/_lha'i mig gis mthong bar gyur pa/_gzhang smin par byed pa'i srin nga'i lus 
[\[135a.7\]]la rab tu gnas pa yin te/_des rang bzhin du gnas par gyur pa 'am/_rang bzhin du mi gnas pa ci zhig byed pa yin na/_des thos pa las byung ba'i shes rab kyis sam/_lha'i mig gis mthong ba na/_gzhang smin par byed pa zhes bya ba'i srin de gal te ltogs par gyur 
[\[135b\]]
[\[135b.1\]]na/_des bdag la rnam pa sna tshogs par gzhang smin par byed pa'i nad rnams skyed par byed do/_/'di lta ste rlon pa dang /_skam pa dang /_lhan cig skyes pa dang /_sngon gyi dus na skyes pa dang /_rlung las gyur pa dang /_mkhris pa las gyur pa dang /_bad kan las gyur 
[\[135b.2\]]pa dang /_gsum gyi skyon las skyes pa'i 'dus pa las gyur pa'o/_/de gal te ltogs par gyur na nga'i bshang ba rgyu bar gyur pa'i sbubs sun 'don par byed do/_/khrag rgyu bar gyur pa'am/_khu ba rgyu bar gyur pa yang rung ste/_bdag gi me drod kyang nyams par byed do/_/bdag 
[\[135b.3\]]gi me drod nyams pa des gzhang smin par byed pa'i srin khro ba rab tu skye bar 'gyur te/_des nga'i gzhang rnam pa sna tshogs pa rnams su smin par byed do/_/des gzhang smin par byed pa'i srin la so sor brtags par gyur pas kyang yang dag pa ji lta ba bzhin du lus la so sor rig 
[\[135b.4\]]par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas par byed pa na des thos pa las byung ba'i shes rab kyis sam/_lha'i mig gis mthong bar gyur pa/_srin gyi rigs bcu lha ba la rgyu ba rnams 'di lta ste/_spu la yod pa dang /_
[\[135b.5\]]kha nag pa dang /_spro ba med pa dang /_lu ba'i gzer zug chen po dang /_rmongs par byed pa dang /_me mdog can dang /_'og tu 'gro ba dang /_au T+hing gA dang kun du rtog pa dang /_dga' ba pa dang rnams so/_/gzhan yang rnal 'byor spyod pa nang gi bdag nyid kyi lus la lus kyi rjes su 
[\[135b.6\]]lta zhing gnas pa na/_des thos pa las byung ba'i shes rab kyis sam/_lha'i mig gis mthong bar gyur pa/_spu la yod pa zhes bya ba'i lus thams cad kyi spu la gnas pa yin te/_de gal te lha ba ngan par gyur na snyoms par lha ba rnams sun 'don no/_/lam du 'gro bar yang 
[\[135b.7\]]gyur nas yan lag dang nying lag rnams thams cad kyi bdag gi lha ba rnams sun phyung nas za bar byed do/_/de'i skyon gyis bdag mdog ngan pa dang /_mdze dang rus pa'i gzer ba dang /_stobs zad par yang 'gyur ro/_/des spu la yod pa'i srin la so sor brtags par gyur pas 
[\[136a\]]
[\[136a.1\]]kyang yang dag pa ji lta ba bzhin du lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas pa na/_des thos pa las byung ba'i shes rab kyis sam/_lha'i mig gis mthong bar gyur pa/_kha nag 
[\[136a.2\]]pa zhes bya ba'i srin bdag gi lha ba'i gseb na rgyu bar byed pa dang /_yan lag dang /_nying lag rnams thams cad la yang thogs pa med par 'gro ba yin no/_/de gal te ltogs par gyur na des nga'i lha ba bzhu bar byed do/_/des bdag gi rus pa 'byed pa dang /_mdog ngan pa dang /_
[\[136a.3\]]sgal ba 'byung ba dang /_spungs chung ba dang /_nye sar bgrod pa dang /_sgur nas 'gro ba dang /_rnam par nyams par 'gyur ro/_/kha nag gi srin la so sor brtags par gyur pas kyang lus so sor rig par byed do/_/gzhan yang rnal 'byor spyod pa nang gi bdag nyid kyi lus la 
[\[136a.4\]]lus kyi rjes su lta zhing gnas pa na/_des thos pa las byung ba'i shes rab kyis sam/_lha'i mig gis mthong bar gyur pa/_spro ba med pa zhes bya ba'i srin nga'i lus la rab tu gnas pa yin te/_des ni lha ba za bar byed pa yin pas gal te lha bas tshim par gyur na/_des 
[\[136a.5\]]bdag spro ba med pa nyid du skyed par byed pa dang rang yang rung ste/_de gal te lha ba la rgyu bar gyur pa'i srin gzhan rnams kyis tho btsams par gyur na ni/_des nga la mchog tu mi bzad par gyur pa'i lhang kyog skyed par byed do/_/des spro ba med pa'i srin la rnam par bltas 
[\[136a.6\]]par gyur pas kyang yang dag pa ji lta ba bzhin du lus mthong bar gyur to/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas pa na/_des thos pa las byung ba'i shes rab dag gis sam/_lha'i mig gis mthong bar gyur pa/_zug 
[\[136a.7\]]gzer chen po byed pa zhes bya ba'i srin ni lha ba'i nang na rgyu bar gyur pa rtag tu yang rgyu bar gyur pa/_khams gsum po rnams thams cad zad par byed pa nad rnams thams cad kyi rgyur gyur pa/_mthar thug par gyur na yang nga'i chu ser dang gnyid yar bar yang byed do/_/des zug gzer 
[\[136b\]]
[\[136b.1\]]chen po'i srin la so sor brtags par gyur pas kyang yang dag pa ji lta ba bzhin du lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas pa na/_des thos pa las byung ba'i shes rab kyis sam/_lha'i mig gis 
[\[136b.2\]]mthong bar gyur pa/_rmongs par byed pa zhes bya ba'i srin nga'i lus la rab tu gnas pa yin te/_de ni bdag gi yid rgyu bar gyur pa'i sbubs la rnam par rgyu bar byed pa dang /_shin tu phra bar yang gyur nas nga'i yid rangs pa'i rgyun gang yin pa de yang dkrugs par byed do/_/de dag rnams 
[\[136b.3\]]bskyod par gyur pas kyang bdag la snying gi nad kun du skyed par byed do/_/des kyang bdag brgyal bar 'gyur ro/_/mdog ngan pa dang snying stongs par yang 'gyur ro/_/dang ka mi bde ba dang /_tshad pa skye ba dang /_snying gzer ba dang /_'chad par 'gyur ba dang /_snying 'tshir 
[\[136b.4\]]ba dang /_phyi rol du srin mthong bar gyur nas kyang bdag yid 'byung bar 'gyur ro/_/des rmongs byed kyi srin mthong bar gyur pas kyang yang dag pa ji lta ba bzhin du lus rab tu rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta 
[\[136b.5\]]zhing gnas pa na/_des thos pa las byung ba'i shes rab kyis sam/_lha'i mig gis mthong bar gyur pa/_'og tu 'gro ba zhes bya ba'i srin khu chu la rgyu ba'i rtsa rnams kyi nang na rgyu ba yin te/_gal te phan par gyur pa'i bza' ba dang /_btung ba dang /_bca' bas bdag gi 
[\[136b.6\]]khu chu lhag par 'gyur ro/_/de bdag gi gcin gyi sbubs su lhung bar gyur nas gcin dang lhan cig tu 'byung bar 'gyur ro/_/'og tu 'gro ba'i srin de la so sor brtags par gyur pas kyang yang dag pa ji lta bar lus so sor rig par byed do/_/gzhan yang rnal 'byor spyod pa 
[\[136b.7\]]nang gi bdag nyid kyi lus la lus kyi rjes su lta ba na/_des thos pa las byung ba'i shes rab kyis sam/_lha'i mig gis mthong bar gyur pa/_au T+hing gA zhes bya ba'i srin lgang pag la rab tu gnas so/_/gang gi tshe gcin gyis bdag gi lgang pag gang bar gyur na de'i tshe dga' bar 
[\[137a\]]
[\[137a.1\]]'gyur ro/_/dga' bar gyur pas kyang gcin gyi stobs kyis khu chu rgyu ba'i gnas gzhi'i skye mched rnams rtsub mor byed de/_gang la byis pa so so'i skye bo rnams tshul bzhin ma yin pa'i yid la byed pa'i sgo nas so/_/gzhan yang rnal 'byor spyod pa lus la lus kyi rjes su 
[\[137a.2\]]lta zhing gnas pa na/_des thos pa las byung ba'i shes rab bam/_lha'i mig gis mthong bar gyur pa/_kun du rtog par dga' ba zhes bya ba'i srin bdag gi lus la gnas pa yin te/_des rang bzhin du gnas pa'am/_rang bzhin du mi gnas pa ci zhig byed pa yin na/_des thos 
[\[137a.3\]]pa las byung ba'i shes rab bam/_lha'i mig gis mthong ba ni/_kun du rtogs pa la dga' ba zhes bya ba'i bdag gi srin de gal te ltogs par gyur na/_des nga nyal bar gyur pa na dge ba'am/_mi dge ba rab tu phal che ba rnams bdag gis mthong bar gyur te/_de ni bdag gi 
[\[137a.4\]]srin gyi skyon gyis yin te bdag gi yid rgyu ba'i sbubs nas rgyu bar gyur pa'i srin gyi stobs kyis bdag nyal ba na yang 'gyur ro/_/de ltar nA la ti'i grong gi bram ze dang khyim bdag rnams dang /_rnal 'byor spyod pa'i dge sbyong rnams kyis kyang lus las gyur pa'i dran pa nye bar gzhag pas 
[\[137a.5\]]lus yang dag pa ji lta ba bzhin du so sor rtog par byed de/_ci lus 'di la rtag pa'am/_ther zug gam/_yongs su mi 'gyur ba'i chos kyi bde ba'am/_gtsang ba'am/_bdag dang bcas pa'am/_byed pa pos byin gyis brlabs par gyur pa yin nam/_des thos pa las 
[\[137a.6\]]byung ba'i shes rab kyis sam/_lha'i mig gis mthong bar gyur pa/_lus 'di la yang phra ba dang /_rags par gyur pa dang /_phra bar gyur pa'i yang lus kyi rigs su gtogs pa dmigs par 'gyur ba'am gang yang rtag pa dang /_brtan pa dang /_ther zug dang /_yongs 
[\[137a.7\]]su mi 'gyur ba'i chos kyi bde bar 'gyur ba'am/_bdag dang bcas par skye ba'am/_byed pa po rnams kyis byin gyis rlob par byed pa ni med do/_/dper na nyi ma mun pa la rag las pa ma dmigs so/_/phra ba yang ma dmigs so/_/de bzhin du lus la yang rtag pa dang /_bde 
[\[137b\]]
[\[137b.1\]]ba dang /_gtsang ba dang /_byed pa po dang /_shes pa po yang ma dmigs so/_/de ltar rnal 'byor spyod pa des nang gi bdag nyid kyi lus la lus kyi rjes su lta zhing gnas pa ni bdud kyi drung na gnas par mi 'gyur ro/_/mya ngan las 'das pa'i mthar 'gyur ro/_/dga' ba'i 'dod chags 
[\[137b.2\]]dang lhan cig tu gyur pa'i sred pa rnams kyis kyang mi 'ching ngo /_/srid pa yang 'byung ba can gyi nyon mongs pas gnod par mi 'gyur ro/_/des de ltar lus la lus kyi rjes su lta zhing gnas nas/_gzhan yang nang gi bdag nyid kyi lus de nyid la rnam pa gzhan gyis so sor rtog par byed 
[\[137b.3\]]de/_lus su gtogs pa rnams kyi rlung du gyur pa rnams kyi bya ba rnams la yang so sor rtog pa byed de/_ji ltar bdag gi lus rlung gis 'dzin par byed pa dang /_bya ba byed pa dang /_'gro bar byed pa dang /_gnas par byed pa dang /_skum par byed pa dang /_rkyong bar byed pa rnams kyi 
[\[137b.4\]]bya ba thams cad nus par 'gyur ba yin zhing /_bral bar yang rlung gi dbang gis 'gyur ba yin zhe na/_des de ltar lus la lus kyi rjes su lta zhing gnas par byed pa na/_des thos pa las byung ba'i shes rab bam lha'i mig gis mthong bar gyur pa/_bdag gi kha la rten par gyur pa'i 
[\[137b.5\]]rlung yin la des bdag la las ci zhig byed par gyur pa yin pa yang des thos pa las byung ba'i shes rab kyis sam lha'i mig gis mthong ba ni bdag gi kha las rten pa'i rlung gi mthu stobs kyis ni rab tu 'phel bar byed de/_lag pa dang rkang pa dag dang sen mo rnams kyang 'phel bar 
[\[137b.6\]]byed par 'gyur ro/_/rlung de'i mthu stobs kyis rnal 'byor spyod pa pa rnams kyi sems dang po dmigs pa ni sen mo'i rtse mo rnams la yin no/_/rlung 'dis ni lus kyi rnam par thar pa'i bsam gtan gyis gnas pa rnams shin tu bde bar yang byed pa yin no/_/de la lhag par gyur pas kyang pags 
[\[137b.7\]]pa dang sen mo dang lag pa dang rkang pa dag lhag par 'gyur ro/_/shin tu myur bar skyen par yang 'gyur ro/_/kha la rten pa'i rlung yang dag pa ji lta ba bzhin du so sor brtags par gyur pas kyang lus yang dag pa ji lta ba bzhin du rab tu shes so/_/gzhan yang rnal 'byor spyod pa 
[\[138a\]]
[\[138a.1\]]nang gi bdag nyid kyi lus la lus kyi rjes su lta zhing gnas pa na/_des thos pa las byung ba'i shes rab kyis sam lha'i mig gis lta bar byed de/_bdag gi rkang pa'i logs la rten nas gnas pa'i rlung des las ci zhig byed pa yin zhing /_bdag gi rkang pa'i logs 
[\[138a.2\]]la yang ji ltar gnas pa yin na/_des thos pa las byung ba'i shes rab kyis sam lha'i mig gis mthong bar gyur pa/_bdag gi rkang pa'i logs la rten pa'i rlung des ci zhig byed cing ji ltar yang bdag gi rkang pa la gnas na g.yan pa skyed par byed do/_/g.yan pas byas par gyur pa'i 
[\[138a.3\]]'brum pa can du bdag gi rkang pa gnyis 'gyur ro/_/bdag lam du 'gro bar gyur na yang rlung rdol pa'i sgra 'byung bar 'gyur ro/_/bdag gi rkang pa brtan par gyur pa yang 'gro ba na rus pa 'khrol bar 'gyur ro/_/bdag gi rkang pa'i logs la rten pa'i rlung gis mig la mig gi 
[\[138a.4\]]rgyus pas kun nas sbrel ba'i lam nas grang ba dang dro ba rnams dang lhan cig tu 'gyur gyi/_'di dag bskum par gyur pas kyang bdag gi mig dag tshim par yang byas par yang ni mi 'gyur ro/_/des rkang pa'i logs la gnas pa'i rlung la so sor brtags par gyur pas kyang yang dag pa ji 
[\[138a.5\]]lta ba bzhin du lus rab tu rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas pa na/_des thos pa las byung ba'i shes rab kyis sam lha'i mig gis mthong bar gyur pa/_sems med par byed pa zhes bya ba'i bdag gi rlung nga'i pus 
[\[138a.6\]]mor gtogs pa'i pags par gyur pa la rab rab byed par 'gyur ro/_/de dang 'gal bar gyur pas ni nga'i pus mo gnyis la grog ma bzhin du mched par byed do/_/gang gi tshe zug gzer du ma gyur pa de'i tshe rtsa'i gseb tu rgyu bar byed pas rang bzhin du gnas pa yin no/_/bdag la grog ma 
[\[138a.7\]]dang 'dra bar 'phel bar byed do/_/des sems med par gyur pa'i rlung la so sor brtags par gyur pas kyang yang dag pa ji lta ba bzhin du lus so sor yang dag par rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas pa na/_bdag gi 
[\[138b\]]
[\[138b.1\]]rlung gang gis las ci dag byed pa yang /_des thos pa las byung ba'i shes rab kyis sam lha'i mig gis mthong bar gyur pa/_rus pa gcog par byed pa zhes bya ba'i rlung yin te/_des las ci zhig byed pa yin na/_des thos pa las byung ba'i shes rab kyis sam lha'i mig gis mthong ba 
[\[138b.2\]]ni/_rus pa gcog par byed pa zhes bya ba'i rlung des bdag nyin mo spyod pa'i sar 'gro ba na'am kun dga' ra bar 'gro ba na'am lam du zhugs par gyur pa na'am ngal dub tu gyur pa na'am gnas par gyur pa na yang rus pa 'bigs par byed do/_/lhang kyog skyed par byed do/_/gnyid 
[\[138b.3\]]yar bar byed do/_/bdag gis bskum pa dang brkyang bar yang byed mi nus par 'gyur ro/_/ji srid du rang bzhin du gnas par ma gyur pa de srid kyi bar du'o/_/des rus pa gcog pa zhes bya ba'i rlung la so sor brtags par gyur pas kyang yang dag pa ji lta ba bzhin du lus 
[\[138b.4\]]so sor rig par 'gyur ro/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas par byed de/_bdag gi rlung gang dag gis las ci zhig byed pa yin na/_des thos pa las byung ba'i shes rab bam lha'i mig gis mthong bar gyur pa/_'gro ba 'joms 
[\[138b.5\]]par byed pa zhes bya ba'i rlung las ci zhig byed pa yin na/_des bdag gi lus su gtogs pa'i nad du gyur pa'i nad pa'i lus rnams rnam par dkrug par byed do/_/bdag gis 'gro ba dang 'ong bar byed nus par yang mi 'gyur ro/_/'on kyang bdag gi 'gro ba rnam par 'joms par yang mi 
[\[138b.6\]]'gyur ro/_/des 'gro ba 'joms par byed pa'i rlung la so sor brtags par gyur pas kyang yang dag pa ji lta ba bzhin du lus rab tu rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas pa na/_bdag gi lus la rlung gzhan gang gis 
[\[138b.7\]]las ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_bdag gi long bu'i tshigs pa 'byed pa zhes bya ba'i rlung yod de/_des bdag la las ci zhig byed pa yin pa yang /_des thos pa las byung ba'i shes rab kyis sam lha'i mig gis 
[\[139a\]]
[\[139a.1\]]mthong bar 'gyur te/_long bu'i tshigs pa 'byed pa zhes bya ba'i rlung gal te bad kan dang bcas par gyur na/_des bdag gi rgyus pa dang rus pa dang sha'i gseb na yang song nas ral gri'i lhang kyog ji lta ba bzhin du 'byung ngo /_/rang gi gnas su song bar gyur 
[\[139a.2\]]nas brla yang dang yang du na bar byed do/_/brla ma gtogs pa lus thams cad las kyang ni ma yin no/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas pa na/_bdag gi rlung gzhan rnams kyis lus kyi rjes su gseb tu song nas 
[\[139a.3\]]las ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa ljang ngar 'byed par byed pa zhes bya ba'i bdag gi rlung yod de/_des las ci zhig byed pa yin na/_de bdag gi ljang ngar la brten par gyur nas bshang ba rgyu bar gyur pa'i 
[\[139a.4\]]rtsa de dag rnams thams cad sbom por byed do/_/'khum par byed do/_/phan tshun rnams 'byar bar yang byed do/_/lci bar yang byed do/_/ljang ngar la rten par gyur pa'i sha la yang gzer zug chen por byed do/_/ljang ngar gnyis po dag phan tshun du mi 'dra bar byed do/_/rgyus pa'i dra bas 
[\[139a.5\]]g.yogs par yang ljang ngar gcig gi yul phyogs su byed do/_/des ljang ngar 'byed par byed pa'i rlung la so sor brtags par gyur pas kyang yang dag pa ji lta ba bzhin du lus la so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su 
[\[139a.6\]]lta zhing gnas pa na/_bdag gi rlung gzhan dag gis bdag gi lus la las ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_tshigs pa 'byed par byed pa'i rlung yin te/_des nga'i lus la las ci dag byed pa yin na yang des 
[\[139a.7\]]mthong ba ni tshigs pa rnams kyi gseb tu song bar gyur nas tshigs pa la zug gzer byed do/_/'di lta ste mgo bo'i bzhi dang 'gram pa'i gnyis kyi tshigs pa gsum dang dpral ba'i tshigs pa gnyis na bar byed do/_/bdag gi mgrin pa'i tshigs pa gcig dang og sko'i tshigs pa gcig dang 
[\[139b\]]
[\[139b.1\]]sum cu ni so gtun khung gi tshigs pa dang /_rkan gyi tshigs pa gcig dang ma rkan gyi tshigs pa gnyis so/_/ske ba'i tshigs pa bco lnga'o/_/tshigs pa gcig la yang tshigs pa gnyis su gyur pa ni brang ngo /_/tshigs tshigs ma yin pa la 'brel bar gyur pa/_tshigs ma yin pa'i 
[\[139b.2\]]tshigs la 'brel bar gyur pa ni dpung pa'i tshigs gnyis dang gru mo'i tshigs pa dang bcas pa'i tshigs pa gzhan gnyis so/_/mig rus kyi tshigs pa ni bzhi bzhi'o/_/lag mgul gyi tshigs pa gnyis dang /_lag mthil gyi tshigs pa gnyis dang lnga bcu rtsa lnga ni rgyab du gyur 
[\[139b.3\]]pa'i tshigs pa rnams so/_/gzhogs ngos gcig la ni tshigs pa bcu gnyis so/_/de bzhin du gnyis pa la yang ngo /_/thang ba'i tshigs pa bcu gnyis so/_/sha'i dum bu'i tshigs pa bcu gnyis so/_/chu so'i tshigs pa gcig go/_/'phongs tshos kyi rus 'bras 
[\[139b.4\]]tshigs pa gnyis so/_/mo mtshan gyi tshigs pa gcig go/_/brla'i tshigs pa gnyis so/_/ljang ngar gyi mthil gyi tshigs pa gnyis so/_/long bu ni tshigs pa gnyis so/_/sgal mthil gyi tshigs pa drug cu'o/_/rkang pa dang lag pa'i sor mo'i tshigs pa dang sen mo'i tshigs 
[\[139b.5\]]pa rnams ni nyi shu'o/_/'di dag rnams yin te tshigs pa 'byed par byed pa'i rlung de dag rnams la rten pa yin no/_/de dag la gnas par gyur nas gang gi tshe bdag la 'khrug pa skyed par gyur na des 'chi bar yang 'gyur ba'am/_'chi ba tsam gyi sdug bsngal yang 'byung bar 
[\[139b.6\]]'gyur ro/_/des tshigs pa 'byed par byed pa'i rlung la so sor brtags par gyur pas kyang yang dag pa ji lta ba bzhin du lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_bdag gi rlung gzhan 
[\[139b.7\]]gang dag gis lus la las ci zhig byed pa yin na/_des thos pa las byung ba'i shes rab kyis sam/_lha'i mig gis mthong bar gyur pa/_byin pa la nyal bar byed pa'i bdag gi rlung yod de/_bdag gi lus la las ci dag byed pa yin pa yang /_des thos pa las byung ba'i 
[\[140a\]]
[\[140a.1\]]shes rab kyis sam lha'i mig gis mthong bar gyur pa ni/_byin pa la nyal ba po'i bdag gi rlung 'khrugs par gyur na/_de'i tshe bdag gi byin pa 'khums par gyur nas bdag gis rkyong bar mi nus so/_/brkyang bar gyur nas kyang bdag gis bskum par mi nus so/_/
[\[140a.2\]]shing lta bur bdag gis rig par gyur nas kyang phan tshun kun du bdag gi 'brel bar yang mi 'gyur ro/_/bdag gis 'gro ba dang 'ong ba yang nus par mi 'gyur te/_rlung de'i skyon gyis yin no/_/des ljang ngar la kun du nyal bar byed pa'i rlung la so sor brtags par gyur pas 
[\[140a.3\]]kyang yang dag pa ji lta ba bzhin du lus so sor rig par 'gyur ro/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas pa na/_bdag gi lus la gnas pa'i rlung gzhan gang dag gis las ci zhig byed pa yin na/_des thos pa las byung ba'i 
[\[140a.4\]]shes rab kyis sam lha'i mig gis mthong bar gyur pa/_spro bar byed pa zhes bya ba'i rlung bdag gi lus la gnas pa yin te/_de bdag la gang gi tshe bdag la 'khrugs par gyur pa na de'i tshe las ci zhig byed pa yin zhing /_yang gang gi tshe 'khrugs par ma gyur pa de'i tshe nad ci dag byed 
[\[140a.5\]]pa yin pa yang /_des thos pa las byung ba'i shes rab kyis sam lha'i mig gis mthong ba yin te/_gang dag bdag gi lus kyi bya ba'i khams la gnas par gyur pa rnams kyis ni 'di dag byed pa yin te/_lus thams cad la yang 'gro ba dang bral bar byed pa dang dbugs 
[\[140a.6\]]gyen du 'byung ba dang /_zos pa dang /_'thungs pa dang /_'chos pa dang /_myangs pa rnams kyis bskyed pa'i lus mdog bzang por byed do/_/bdag gi mig dang /_rna ba dang /_sna dang /_lce dang /_lus dang /_yid rnams kyi rang rang gi yul rnams la rab kyi stobs dang 
[\[140a.7\]]ldan par 'gyur ro/_/zos pa rnams kyang legs par smin par byed do/_/gang gi tshe 'khrug par 'gyur ba de'i tshe las ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_lus la gnas par gyur pa'i zos pa dang 'thungs 
[\[140b\]]
[\[140b.1\]]pa dang /_'chos pa dang /_myangs pa rnams thams cad kyang bdag gis bde bar 'ju bar mi 'gyur ro/_/lus kyi mdog kyang bzang bar mi 'gyur ro/_/lto rnam par 'gyur bar byed do/_/spro bar byed pa'i rlung la so sor brtags par gyur pas kyang yang dag pa ji lta ba bzhin du lus so 
[\[140b.2\]]sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas par byed pa na/_des thos pa las byung ba'i shes rab kyis sam lha'i mig gis mthong bar gyur pa/_rgyus pa skyod par byed pa zhes bya ba'i bdag gi rlung de 'khrugs 
[\[140b.3\]]par gyur pa dang ma 'khrugs pa na yang las ci zhig byed pa yin na/_nyal ba dang sad pa dang dbang po yid gzhan gang dag gi lus la gnas par gyur pa'i bya ba de dag rnams thams cad kyang 'dis byed do/_/rgyus pa dang ldan pa'i rlung gis byin gyis rlob par mi byed na ni bdag gi lus 
[\[140b.4\]]'khrugs par mi 'gyur ro/_/bdag gi lus la tshor bas gzir bar yang mi 'gyur ro/_/zha bor yang mi 'gyur te/_de'i rlung 'khrugs par ma gyur na'o/_/gal te yang rgyus pa skyod byed kyi rlung 'khrugs par gyur na ni/_nyal ba dang sad pa dang yid gzhan du gyur cing dbang po 
[\[140b.5\]]gzhan la yengs par gyur pa'i bdag gi lus kyi bya ba de dag rnams thams cad ni bdag gis brjod par mi nus te rlung de'i mthu las gyur pa yin no/_/des rgyus pa skyod byed kyi rlung la so sor brtags par gyur pas kyang yang dag pa ji lta bar lus so sor rig par byed do/_/gzhan yang 
[\[140b.6\]]rnal 'byor spyod pa nang gi bdag nyid kyi lus la lus kyi rjes su lta zhing gnas te/_bdag gi lus la gnas par gyur pa'i rlung gzhan gang dag gis las ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_'gro ba rnam par zlog 
[\[140b.7\]]par byed pa zhes bya ba'i rlung bdag gi lus la gnas pa yin na/_'khrugs par gyur pa na'am 'khrugs par ma gyur na bdag la las ci zhig byed pa yang /_des thos pa las byung ba'i shes rab bam lha'i mig gis mthong bar gyur pa na/_lus su gyur pa thams cad kyi lus kyi lam gang 
[\[141a\]]
[\[141a.1\]]yin pa de dag rnams la 'dis gegs byed do/_/de rab tu 'khrugs par gyur na bdag gi gcin sdom par 'gyur ro/_/bdag la lgang pag gi nad 'byung bar 'gyur ro/_/bdag la rlig pa'i nad kyang 'byung ngo /_/zas mi 'dod par yang 'gyur ro/_/mi gtsang 
[\[141a.2\]]bas gsus pa kun du rgyas par byas pas bdag sdug bsngal bar byas nas chu ngan gyi lam nas 'byin to/_/bdag gi yan lag dang nying lag rnams thams cad la srin bu rnams kyang 'byung bar 'gyur ro/_/khong ba'i nad kyang 'byung bar 'gyur ro/_/bdag gi yan lag dang 
[\[141a.3\]]nying lag rnams thams cad rgyas par yang 'gyur ro/_/bdag gi rtsa sdom par yang 'gyur ro/_/gal te 'khrugs par ma gyur na ni des ji skad du bshad pa'i bdag gi nad rnams rab tu zhi bar byed par 'gyur ro/_/des 'gro ba rnam par zlog par byed pa'i rlung la so sor brtags 
[\[141a.4\]]par gyur pas kyang lus yang dag pa ji lta ba bzhin du so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_bdag gi rlung gang zhig 'khrugs par gyur na yang las ci dag byed pa yin na/_des thos pa las byung 
[\[141a.5\]]ba'i shes rab kyis sam lha'i mig gis mthong bar gyur pa/_'gro ba'i 'brel rnam par g.yeng ba zhes bya ba'i rlung bdag gi lus la rab tu gnas te/_de gal te 'khrugs par gyur pa'am/_'khrugs par ma gyur pas bdag la nad ci zhig byed pa yang /_des thos pa las byung 
[\[141a.6\]]ba'i shes rab kyis sam lha'i mig gis mthong bar gyur pa ni gal te 'brel par 'gro ba dkrug pa'i rlung 'khrugs par gyur na/_des bdag gi gsus pa la gnas pa'i rlung gi skran byed do/_/rtug pa 'byung bar 'gyur ba'i gegs byas pas bdag tho btsams par gyur nas lag 
[\[141a.7\]]pa dag gis drud pas rab tu 'khrug pa skyed do/_/khams 'khrugs par gyur pa yang bdag la 'byung ngo /_/bdag la mi bzad pa'i gegs byas par gyur pas mgo'i nad du 'gyur ro/_/bdag gis zos pa dang /_'thungs pa dang /_'chos pa dang /_myangs pa rnams yang dag 
[\[141b\]]
[\[141b.1\]]par bde bar smin par yang mi 'gyur ro/_/bdag gi lus la 'brum bu nye bar skye bar yang 'gyur ro/_/bdag la tshad pa yang 'byung ngo /_/gal te bdag gi 'gro ba'i 'brel rnam par dkrug par byed pa'i rlung 'khrugs par ma gyur na ni de ji skad du bshad pa'i bdag gi nad 
[\[141b.2\]]rnams bdag la rab tu 'byung bar mi 'gyur ro/_/des 'gro ba'i 'brel rnam par dkrug pa'i rlung la so sor brtags par gyur pas kyang yang dag pa ji lta ba bzhin du lus so sor rig par 'gyur ro/_/gzhan yang rnal 'byor spyod pa nang gi bdag nyid kyi lus la lus 
[\[141b.3\]]kyi rjes su lta zhing gnas te/_bdag gi rlung gzhan gang dag gis lus la las ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_spu dang /_sen mo dang /_rtug pa rnams 'byed par byed pa zhes bya ba'i rlung bdag 
[\[141b.4\]]gi lus la rab tu gnas pa yin te/_de gal te bdag la 'khrugs par gyur pa dang /_'khrugs par ma gyur pa yang las ci zhig byed pa yin na/_gal te bdag gi spu dang /_sen mo dang /_rtug pa rnams 'byed par byed pa'i rlung bdag gi lus la 'khrugs par gyur 
[\[141b.5\]]na/_des bdag gi dbang po rnams mner bar gyur nas rid pa nyid du byed pa yin no/_/bdag gi kha dang /_sna bug dang /_rna ba rnams kyi phyed zug gzer gyis gzer bar byed do/_/mig la yang rab rib tu 'gyur ro/_/bdag gi snas kyang dri 'dzin par mi 'gyur 
[\[141b.6\]]ro/_/bdag gi kha yang skya bor 'gyur ro/_/bdag rang bzhin du gnas par bsdad kyang skyug par 'gyur ro/_/bdag gi bsam gtan gyi bde ba la yang gnod par 'gyur ro/_/bdag gi sems kyi rgyun gcig tu gnas par yang mi 'gyur ro/_/lus rang bzhin du 
[\[141b.7\]]gyur pa rnams ni sems rang bzhin du gnas par 'gyur ba yin no/_/lus la ni phung po lngar brten pa yin te/_gzugs dang /_tshor ba dang /_'du shes dang /_'du byed dang /_rnam par shes pa dang rnams so/_/lus kyi rjes su 'gro ba'i 'du byed rnams thams cad 
[\[142a\]]
[\[142a.1\]]rig par gyur nas/_rnal 'byor spyod pa des 'phel ba dang 'grib pa'i chos rnams shes par 'gyur ro/_/des spu dang /_sen mo dang /_rtug pa rnams 'byed par byed pa'i rlung rig par gyur nas yang dag pa ji lta ba bzhin du lus rig par gyur nas/_gzhan 
[\[142a.2\]]yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_bdag gi rlung gzhan gang dag gis lus las gyur pa'i las ci dag byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_khu chu rnam 
[\[142a.3\]]par rlug byed ces bya ba'i rlung lus la rab tu gnas pa yin te/_des bdag la las ci zhig byed pa yin pa yang /_des thos pa las byung ba'i shes rab kyis sam lha'i mig gis mthong bar gyur pa la/_chu'i chu bur 'dra bar khu chu rnam par rlug byed ces bya ba'i bdag gi rlung 
[\[142a.4\]]yod do/_/des bdag gi gcin gyi lam nas rnam par rtog pa ma byas par gyur du zin kyang gcin dang lhan cig tu khu ba rab tu 'byung bar 'gyur ro/_/'di lta ste/_yungs kar gyi tshad tsam dang /_nas tsam du 'thas par byas nas bdag gi lus la 'bab pa'o/_/bshang 
[\[142a.5\]]ba'i gnas kyang des zug gzer du byed par 'gyur ro/_/de ni nad dang mtho 'tsham pa'i rigs can yin te/_bdag gi sems kyi rgyun gcig tu gnas par yang mi 'gyur ro/_/des khu ba rnam par rlug byed kyi rlung la so sor brtags par gyur pas kyang yang dag pa ji lta ba 
[\[142a.6\]]bzhin du lus rab tu rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_bdag gi lus la gnas par gyur pa'i rlung gzhan gang dag gis 'khrugs par gyur pa dang /_mi 'khrug pa na las ci dag byed pa yin 
[\[142a.7\]]na/_des thos pa las byung ba'i shes rab kyis sam lha'i mig gis mthong bar gyur pa ni rgan gog tu byed pa zhes bya ba'i rlung bdag gi lus la rab tu gnas pa yin te/_de gang dang gang du bdag la rgyas par 'gyur ba de dang de dag gis bdag gi 'du byed rnams rnyings 
[\[142b\]]
[\[142b.1\]]par 'gyur zhing rgan gog tu 'gyur ro/_/'gro ba dang 'ong ba'i gnas rnams la yang stobs dang ldan par mi 'gyur ro/_/bdag yud tsam cig nye bar bsdad pas kyang nad par 'gyur ro/_/bdag mal stan gyi gnas su phyin na yang nad par 'gyur ro/_/yan lag dang nying 
[\[142b.2\]]lag rnams la yang bdag dbang sgyur nus pa yang mi 'gyur ro/_/bdag nyid mang bar yang 'gyur ro/_/gal te yang bdag gi rgan gog tu byed pa'i rlung 'khrugs par ma gyur na ni ji skad du bshad par gyur pa'i nad de dag rnams rab tu 'byung bar mi 'gyur ro/_/des rgas 
[\[142b.3\]]'khogs par byed pa'i rlung la so sor brtags par gyur pas kyang yang dag pa ji lta ba bzhin du lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_bdag gi lus la gnas pa'i rlung gang dag gis 
[\[142b.4\]]'khrugs pa dang ma 'khrugs pa'i las ci dag byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_lgang pag rengs par byed pa zhes bya ba'i rlung bdag gi lus la rab tu gnas pa yin te/_de 'khrugs pa dang ma 'khrugs 
[\[142b.5\]]pa na bdag la las ci zhig byed par gyur pa yin pa yang /_des mthong ba ni lgang pag rengs pa zhes bya ba'i rlung de gal te 'khrugs par gyur na/_bdag gi yan lag dang nying lag rnams thams cad la yang 'phro bar byed do/_/dbugs rngub par byed pa dang /_snying gi nad dang /_
[\[142b.6\]]lgang pag tu gyur pa yang g.yeng bar byed pa dang /_bdag gi rtug pa dang gcin rnams thams cad kyang rengs par byed pa'am/_rengs par mi byed pa yang rung ste/_bdag gi rtug pa bde bar mi thon no/_/co 'dri bar byed pa dang zug gzer du byed do/_/sems kyi rgyun rnam par 
[\[142b.7\]]g.yeng bar byed par 'gyur ro/_/bdag gi rnam par shes pa stobs dang ldan par yang mi 'gyur ro/_/chos kyi dbang du byas nas sems rab tu dang bar 'gyur ba dang /_las la mngon par 'dod pa yang ma yin te/_lus sdug bsngal bar gyur na chos la mngon par 'dod par mi 
[\[143a\]]
[\[143a.1\]]'gyur ro/_/gal te lgang pag rengs par byed pa'i rlung mi 'khrugs na ni ji skad du bshad par gyur pa'i nad de dag rnams rab tu 'byung bar mi 'gyur ro/_/des lgang pag rengs par byed pa'i rlung la so sor brtags par gyur pas kyang yang dag pa ji lta ba bzhin du lus 
[\[143a.2\]]so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_bdag gi rlung gzhan gang dag gis 'khrugs par gyur pa dang /_'khrugs par ma gyur pa na las ci zhig byed pa yin na/_des thos pa las byung ba'i 
[\[143a.3\]]shes rab kyis sam/_lha'i mig gis mthong bar gyur pa/_bshang ba skam por byed pa zhes bya ba'i rlung bdag gi lus la rab tu gnas te/_de bdag la 'khrugs pa dang /_ma 'khrugs pa na las ci zhig byed pa yin pa yang /_des thos pa las byung ba'i shes rab kyis sam 
[\[143a.4\]]lha'i mig gis mthong bar gyur pa la/_bdag gi bshang ba kun du skams par byed pa zhes bya ba'i rlung gal te 'khrugs par gyur na/_des bdag gal te rab tu phal che ba'i bza' bar bya ba dang /_bca' bar bya ba rnams bsod par gyur pa'i 'du shes su byas nas mang du zas 
[\[143a.5\]]skom rnams mid par gyur pa na/_de lus kyi gseb tu song bar gyur nas dang /_'gram so'i gseb tu song bar gyur nas dang /_lus kyi gseb na gnas pa dang /_mnan pa'i bar du gnas pa dang /_lus thams cad kyi gseb tu song bar gyur nas kyang bdag la lhang 
[\[143a.6\]]kyog du byed do/_/nga'i bshang ba yang skam par byed do/_/zhag gnyis sam/_zhag gsum mam/_zhag bzhir yang bdag gi rtug pa gtang bar mi nus so/_/gal te bdag gis nus par gyur na yang tshor ba chung ngu bdag la 'byung bar 'gyur ro/_/gal te yang 
[\[143a.7\]]bdag gi bshang ba skams par byed pa'i rlung de 'khrugs par ma gyur na ni/_ji skad du bshad pa'i nad de dag rnams rab tu 'byung bar mi 'gyur ro/_/bshang ba kun du skam byed kyi rlung la so sor brtags par gyur pas kyang yang dag pa ji lta ba bzhin du lus so sor rig par byed 
[\[143b\]]
[\[143b.1\]]do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_bdag gi rlung gzhan gang dag gis las ci zhig byed pa yin na/_des thos pa las byung ba'i shes rab kyis sam/_lha'i mig gis mthong bar gyur pa/_rtsib logs 
[\[143b.2\]]na bar byed pa zhes bya ba'i rlung bdag gi lus la rab tu gnas pa yin te/_des bdag la 'khrugs par gyur pa dang /_'khrugs par ma gyur pa na las ci zhig byed pa yin pa yang /_des mthong ba ni rtsib logs na bar byed pa zhes bya ba'i bdag gi rlung de gal te 'khrugs 
[\[143b.3\]]par gyur na/_des bdag gi logs kyi rus pa la gnas nas logs kyi gseb tu rgyu bar byed pa logs kyi khrag rnams rab tu skams par byed pas bdag la 'jigs su rung ba dang /_rtsub pa dang /_mi bzad cing drag por gyur pa'i tshor ba rnams skyed par byed do/_/gal 
[\[143b.4\]]te rlung de bdag la 'khrugs par ma gyur na ni ji skad du bshad pa'i nad de dag rnams rab tu 'byung bar mi 'gyur ro/_/des logs na bar byed pa'i rlung rig par gyur nas yang dag pa ji lta ba bzhin du so sor rig par byed do/_/gzhan yang rnal 'byor spyod pa nang gi 
[\[143b.5\]]bdag nyid kyi lus la lus kyi rjes su lta zhing gnas pa na/_bdag gi rlung gzhan gang dag gis 'khrugs par gyur pa dang /_'khrugs par ma gyur pa na las ci zhig byed pa yin na/_des thos pa las byung ba'i shes rab kyis sam/_lha'i mig gis mthong bar 
[\[143b.6\]]gyur pa/_bu ga dgu'i nad ces bya ba'i rlung bdag gi lus la rab tu gnas pa yin te/_des bdag la 'khrugs pa dang /_ma 'khrugs pa na las ci zhig byed par gyur pa yang /_des thos pa las byung ba'i shes rab kyis sam/_lha'i mig gis mthong ba las bu 
[\[143b.7\]]ga dgu na bar byed pa zhes bya ba'i bdag gi rlung gal te 'khrugs par gyur na/_des bdag gi bu ga dgu po rnams ma lus par 'chum par byed do/_/bu ga bdun mgo bo la gnas pa dang /_gnyis bshang ba dang /_gci ba'i yin te spyir yo'am/_gal te re re 
[\[144a\]]
[\[144a.1\]]yang rlung bkag par gyur na yang des lus mnyam par na bar byed do/_/dbugs rngub pa dang 'byung ba yang 'dis shin tu sdom par byed do/_/sna bug na yod pa'i rlung gis ni lus rnams thams cad legs par 'dzin par byed pa dang /_bdag gi lus kyi gong 
[\[144a.2\]]bu 'di ni rlung gi dbang du gyur pa yin zhing rlung yang 'khrul 'khor bzhin te/_rlung ni rlung nyid kyis skyod par byed kyi gzhan dag 'ga' zhig kyang ni ma yin no/_/des bu ga dgu na bar byed pa'i rlung la so sor brtags par gyur pas kyang yang dag pa ji lta ba bzhin du lus so 
[\[144a.3\]]sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_bdag gi rlung gzhan gang dag gis las ci zhig byed pa yin na/_des thos pa las byung ba'i shes rab kyis sam/_lha'i mig gis mthong bar gyur 
[\[144a.4\]]pa/_yan lag dang nying lag thung bar byed pa zhes bya ba'i bdag gi rlung yin na/_de 'khrugs par gyur pa dang /_'khrugs par ma gyur pa na bdag la las ci zhig byed pa yang /_des thos pa las byung ba'i shes rab kyis sam/_lha'i mig gis mthong bar gyur pa ni gal te 
[\[144a.5\]]bdag gi yan lag dang nying lag rnams thung bar byed pa'i rlung 'khrugs par gyur na des sor mo rnams 'khum par byed do/_/gnad rnams 'bigs par byed do/_/dman zhing thung bar byed do/_/rkang pa dang lag pa yang kun du 'khum par byed do/_/steng gi rus pa rnams 
[\[144a.6\]]gzer zug byed do/_/brla'i rgyus pa rnams 'khum par byed do/_/'on kyang rgyu ma la gnas pa rnams sbom por yang mi byed do/_/skrang ba dang lus rnams ngal dub skyed par byed do/_/nad 'di dag rnams ni yan lag dang nying lag thung bar byed pa'i bdag gi rlung gis byed do/_/
[\[144a.7\]]gal te 'khrugs par ma gyur na ni ji skad du bshad pa'i nad de dag rnams 'byung bar mi 'gyur ro/_/yan lag dang nying lag thung bar byed pa'i rlung la so sor brtags par gyur pas kyang yang dag pa ji lta ba bzhin du lus la so sor rig par byed do/_/gzhan yang rnal 'byor 
[\[144b\]]
[\[144b.1\]]spyod pa nang gi bdag nyid kyi lus la lus kyi rjes su lta zhing gnas te/_bdag gi rlung gang dag gis las ci zhig byed pa yin na/_des thos pa las byung ba'i shes rab kyis sam/_lha'i mig gis mthong bar gyur pa/_me drod kun du sun 'byin pa zhes bya ba'i rlung bdag 
[\[144b.2\]]gi lus la rab tu gnas pa yin te/_des bdag la 'khrugs par gyur pa dang /_'khrugs par ma gyur pa na las ci zhig byed pa yang des mthong bar gyur pa/_gal te me drod sun 'byin par byed pa'i rlung lus la 'khrugs par gyur na/_des bdag gi lus la gnas par 
[\[144b.3\]]gyur pa'i me drod rnams rang gi gnas nas 'pho bar byas nas nyams par byed do/_/des bdag me drod nyams par gyur nas zas rnams smin par mi 'gyur ro/_/skom yang bdag gis 'ju bar mi 'gyur ro/_/des pags par gyur pa rnams kyang mdog ngan par 'gyur ro/_/khrag 
[\[144b.4\]]rnams kyang skam zhing sha dag kyang yongs su nyams par byed do/_/rgyus pa rnams 'khum par 'gyur ba skyed par byed do/_/tshil rnams med par 'gyur ro/_/bdag gi rus pa rnams kyang skam par 'gyur ro/_/lha ba kun kyang srab mor 'gyur ro/_/bdag gi lus thams cad 
[\[144b.5\]]las gyur pa'i khu chu dag dang stobs rnams kyang nyams par byed do/_/snying la brten pa'i rlung gis ni rtogs par mi byed do/_/gal te yang me drod kun du sun 'byin par byed pa'i rlung 'khrugs par ma gyur na ji skad du bshad pa'i nad de dag rnams 'byung bar mi 'gyur ro/_/gzhan yang 
[\[144b.6\]]rnal 'byor spyod pa nang gi bdag nyid kyi lus la lus kyi rjes su lta zhing gnas te/_bdag gi rlung gang dag gis las ci zhig byed pa yin na/_des thos pa las byung ba'i shes rab kyis sam/_lha'i mig gis mthong bar gyur pa/_bdag gi lus kyi yan lag dang nying lag rnams 
[\[144b.7\]]thams cad grang bar byed pa zhes bya ba'i rlung yin te/_des 'khrugs par gyur pa'am 'khrugs par ma gyur pa na las ci zhig byed pa yin pa yang /_des thos pa las byung ba'i shes rab kyis sam/_lha'i mig gis mthong ba ni/_/bdag gi lus thams cad grang mor byed pa'i 
[\[145a\]]
[\[145a.1\]]rlung gal te 'khrugs par gyur na/_lus la kha chu skyed pa dang rlan par yang 'gyur ro/_/'di lta ste/_nyal bar gyur pa na rtsub pa dang gyong ba'i kha dog dang 'khum par yang byed do/_/snyoms par lus kyi yan lag dang nying lag rnams hrud hrud por 'gyur ro/_/bdag 
[\[145a.2\]]gi lus kyi ba spu rnams langs par yang lus 'gyur ro/_/lab leb mang zhing mi mnyam par gyur par lus kyi yul 'ga' zhig tu skyed par 'gyur ro/_/'dzad par 'gyur ba skyed pa dang g.yan pa'i ngo bor gyur pa'i chu ser khrag gi rgyal po yang skyed do/_/spu rnams kyang ser por 
[\[145a.3\]]'gyur ro/_/tshad pas gdungs par yang 'gyur ro/_/sbom pa nyid du gyur cing lus kyi yul rnams mi mnyam par yang 'gyur ro/_/skya bo nyid du yul de dag rnams 'gyur ro/_/bdag gi lus po la yang pags pa mthug po kab kob mang du 'gyur ro/_/glang po'i pags 
[\[145a.4\]]pa dang 'dra bar yang 'gyur ro/_/bdag gi dka' blas kyis bdag gis langs nus par 'gyur ro/_/rnag gi dri rnams kyang bdag gi lus las 'byung bar 'gyur ro/_/ji srid du zas kyang rtsub pa'i rdag rdog can du 'gyur ro/_/bdag gi lus kyi phyogs gcig nas glang po che'i 
[\[145a.5\]]pags pa dang 'dra bar 'gyur ro/_/'brum 'jur dang snye ba yang bdag gi ngos gcig tu 'gyur ro/_/skyes bu lag pa dang rkang pa dag la rma yang kun du skye bar byed do/_/bdag 'gro ba dang 'ong bar gyur pa na yang ngal zhing dub par 'gyur ro/_/g.yan pa yang bdag gi lus 
[\[145a.6\]]kyi phyogs gcig tu kun nas skye bar byed do/_/rnam par sreg par byed pa yang rtag tu skyed do/_/bdag gi lus reg bya ngan par yang kun du skye bar byed do/_/rnag gi thum po skyes pa rnams rnam par 'phel bar byed do/_/rnam par rmas par byed do/_/so la yang bdag 
[\[145a.7\]]chags pa dang bral bar 'gyur ro/_/bdag gi sna yang zug gzer chen por 'gyur ro/_/bdag gi mig gnyis kyi rdzi ma phra mo rnams 'brul bar 'gyur ro/_/sor mo dang rkang pa'i sor mo rnams kyang rnam par 'brul bar 'gyur ro/_/skad rnams kyang grag yar med par 'gyur ro/_/
[\[145b\]]
[\[145b.1\]]srin bu yang phyi rol du rgyu bar gyur par rab tu 'byung bar 'gyur ro/_/bdag gi yan lag dang nying lag rnams thams cad kyi spu rnams nyil bar 'gyur ro/_/skye bo rnams thams cad kyang bdag la skyug ldog par 'gyur ro/_/sbyin pa po dang sbyin bdag gi khyim du yang bdag smod par 
[\[145b.2\]]bya ba'i gnas su 'gyur ro/_/sbrang bu rnams kyang bdag gi lus la rtag tu rgyug par 'gyur ro/_/chos gos kyang bdag gi lus la mi bzod do/_/bdag gi sen mo rnams kyang rnam par nyil bar 'gyur ro/_/bdag nyal bar gyur pa na yang ngar ngar po'i dbugs rnams kun du 
[\[145b.3\]]'byung ngo /_/bdag sdug bsngal bar gyur pas kyang zas la sred par 'gyur ro/_/'on kyang 'ju ba ma yin no/_/bdag gis btung ba rnams 'thungs pas kyang khyad par du tshad pa skyed par byed do/_/bdag gi lce yang rnam par 'gyur ba skyed do/_/de ltar yan lag dang nying lag rnams 
[\[145b.4\]]thams cad la grang bar byed pa'i rlung dag gis dman par gyur pas lus rnams 'dzag par 'gyur ro/_/gal te yang bdag gi yan lag dang nying lag rnams thams cad la grang bar byed pa'i rlung rab tu rgyas par ma gyur na ni grang ba ma yin pa'i rlung des lus mdog bzang ba dang /_mkhregs 
[\[145b.5\]]pa dang /_'jam zhing snum bag can dang /_dkar ba dang /_mnyen pa dang /_skye bo rnams thams cad dga' bar 'gyur ro/_/rngul ba rnams thams cad ni dro bar 'gyur ba la rigs pas yan lag dang nying lag rnams thams cad dang /_ba spu'i khung bu rnams nas 'byung bar 'gyur ro/_/
[\[145b.6\]]ji skad du bshad par gyur pa'i nad rnams kyang rab tu 'byung bar mi 'gyur ro/_/des yan lag dang nying lag rnams thams cad la grang bar byed pa'i rlung la so sor brtags par gyur pas kyang lus yang dag pa ji lta ba bzhin du so sor rig par byed do/_/gzhan yang rnal 'byor spyod pa nang gi 
[\[145b.7\]]bdag nyid kyi lus la lus kyi rjes su lta zhing gnas te/_bdag gi rlung gzhan gang dag gis lus la las ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_brtan pa 'jig par byed pa zhes bya ba'i rlung lus la 'khrugs par 
[\[146a\]]
[\[146a.1\]]gyur na/_des bdag 'jigs pa chung ngu la yang bdag gi snying dngangs par 'gyur ro/_/yan lag dang nying lag rnams thams cad la yang lhang kyog 'byung ngo /_/rengs par 'gyur ba dang /_dngang bar yang 'gyur ro/_/rmongs par yang 'gyur ro/_/bdag gi 
[\[146a.2\]]dbugs kyang stobs shin tu phul du phyin par 'gyur ro/_/'on kyang dbugs kyang phyir rngub par yang mi nus par 'gyur ro/_/bdag gis chos gos kyang mi bzod do/_/bdag la mgo bo'i nad rnams 'byung bar 'gyur ro/_/bsam gtan la gnas par gyur pa na 
[\[146a.3\]]yang sems kyi dmigs pa gcig tu mi 'gyur ro/_bdag gis rmi lam du yang rnam par 'gyur ba rnams mthong bar 'gyur ro/_/bdag la skyug pa yang 'byung bar 'gyur ro/_/bdag gis zhi bar 'gyur ba'i gzugs rnams kyang drag por gyur par mthong ngo /_/thag nye 
[\[146a.4\]]bar gyur pa'i gzugs rnams kyang bdag gis rgyang ring bar mthong bar 'gyur ro/_/bdag gi sred pa yang rab tu che bar 'gyur ro/_/gal te yang brtan pa 'jig par byed pa'i rlung 'khrugs par ma gyur na ni ji skad du bshad pa'i nad de dag rnams 'byung bar mi 'gyur ro/_/
[\[146a.5\]]des brtan pa 'jig par byed pa'i rlung la so sor brtags par gyur pas kyang yang dag pa ji lta ba bzhin du lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_bdag gi rlung gzhan gang dag gis 
[\[146a.6\]]las ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_lus thams cad la 'phar ba zhes bya ba'i rlung lus la gnas pa yin te/_des bdag la 'khrugs par gyur pa dang 'khrugs par ma gyur pa na las ci zhig byed 
[\[146a.7\]]pa yang /_des thos pa las byung ba'i shes rab kyis sam lha'i mig gis mthong bar gyur pa ni gal te bdag gi lus thams cad la 'phar ba zhes bya ba'i rlung lus la 'khrugs par gyur na des bdag 'phar bar byed do/_/rna ba 'ur 'ur byed cing rnam par 'phar bar byed do/_/rlung 
[\[146b\]]
[\[146b.1\]]gis 'phar bar yang byed do/_/yan lag dang nying lag rnams thams cad la yang 'phar bar byed do/_/nang du rgyu bar yang 'gyur ro/_/yul dang yul rnams su sdom par yang byed do/_/'on kyang nad ni mi skyed do/_/gal te lus thams cad la rgyu ba'i rlung de 'khrugs par 
[\[146b.2\]]ma gyur na ji skad du bshad pa'i nad de dag rnams 'byung bar mi 'gyur ro/_/des yan lag thams cad 'phar ba'i rlung la so sor brtags par gyur pas kyang yang dag pa ji lta ba bzhin du lus so sor rtogs par byed do/_/gzhan yang rnal 'byor spyod pa nang gi bdag nyid kyi 
[\[146b.3\]]lus la lus kyi rjes su lta zhing gnas te/_bdag gi rlung gzhan gang dag gis lus la las ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_sreg par byed pa'i rlung bdag gi lus la gnas pa yin te/_des bdag 
[\[146b.4\]]la 'khrugs par gyur pa dang 'khrugs par ma gyur pa na las ci zhig byed pa yang /_des mthong bar gyur pa sreg byed kyi rlung 'khrugs par gyur na ni des bdag gis mid par gyur pa'i zas rnams mgul pa'i sbu gu la rab tu brten par byas nas myur du sreg par byed do/_/zas la gnas 
[\[146b.5\]]par gyur pas bdag gi 'byung ba chen po rnams rgyas par mi 'gyur ro/_/bza' bar bya ba dang bca' bar bya ba zos par gyur pa rnams kyang rnam pa gnyis su 'gyur ba yin te/_rab tu dang bar gyur pa dang /_rnyog par gyur pa'o/_/de la rab tu dang bar gyur pa rnams kyis ni 'byung ba chen po 
[\[146b.6\]]rnams rgyas par byed do/_/rnyog par gyur pas ni nad rnams rab tu 'byung bar 'gyur ro/_/bdag gi sreg byed kyi rlung de 'khrugs par gyur na phal cher zas kyi rigs rnams rnyog pa can du byed do/_/nyung ngu nyung ngu tsam zhig rab tu dang bar 'gyur ro/_/des bdag gi nad rnams rab tu 
[\[146b.7\]]'khrugs par byed do/_/gal te yang sreg byed kyi rlung 'khrugs par ma gyur na ni des bdag gi zas rnams rnam pa gnyis su byed do/_/rab tu dang bar gyur pa dang rnyog pa ste/_des kyang nga'i 'byung ba chen po rnams snyoms par 'gyur ro/_/nad rnams dkrug par yang mi 'gyur ro/_/des sreg 
[\[147a\]]
[\[147a.1\]]byed kyi rlung la so sor brtags par gyur pas kyang yang dag pa ji lta bar lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_rlung gzhan gang dag bdag gi lus la rab tu gnas pa yin na/_des thos pa las byung 
[\[147a.2\]]ba'i shes rab kyis sam lha'i mig gis mthong bar gyur pa/_srin la kun du 'jug par byed pa'i rlung bdag gi lus la rab tu gnas pa yin te/_des bdag gi yan lag dang nying lag rnams thams cad la gnas pa'i srin rnams so sor 'dre bar byed do/_/rnam par 'dre bar byed do/_/kun du 'gal 
[\[147a.3\]]bar byed do/_/rnam par 'gal bar byed do/_/kun du sgul bar byed do/_/steng 'og tu byed par 'gyur ro/_/mgo bo nas ji srid du rkang pa'i bar du dang /[ {]glad pa [,]klad pa [}]la rgyu bar byed pa de [{]glad pa [,]klad pa [}]la rgyus nas de glad rgyas la rgyu bar gyur nas thod pa la rgyu bar byed cing gseb tu song nas skra za bar byed pa 
[\[147a.4\]]dang /_rna ba la rgyu ba dang snabs shin tu 'phel bar byed pa dang /_tshil la rgyu bar byed pa dang /_tshigs pa rnams dang /_'gram par gyur pa dang /_dpral ba za ba dang /_so'i rtsa ba rnams za ba dang /_skyug byed kyi srin gyi rigs gzhan bcu mgrin pa dang mgul pa la gnas pa rnams la 'di lta ste/_
[\[147a.5\]]zas su ngar snabs za ba dang /_mchil ma rnams shin tu 'grim par byed pa dang /_rab tu skyug byed dang rnams so/_/khu ba rgyu ba bcu'i rtsa rnams kyi nang na rgyu ba mngar myos dang /_rab myos dang /_ro drug la sred pa dang /_g+hur g+hur ra ba dang /_ro la rab tu sdang ba dang /_nyal ba la shin tu mngon par dga' 
[\[147a.6\]]ba dang /_sbom po dang rnams so/_/khrag las skyes par gyur pa'i srin gyi rigs bcu sha dang lhan cig gnas pa rnams 'di lta ste/_spu za ba dang /_so su ra dang /_dzan tumAn da ra dang /_au dum ba raM dang /_kun du 'dzim pa dang /_spu'i gling dang /_khrag la rab tu khro ba dang /_khrag za ba dang /_rab 
[\[147a.7\]]rab byed pa dang /_skyur po dang rnams te/_rkang pa med pa dang /_thung ngu dang /_'phel ba'i dbyibs can dang /_khrag las skyes pa'i srin du gyur pa mig med pa dang /_g.yan pa'i mtshan nyid dang /_'bigs byed kyi mtshan nyid dang ldan pa rnams yin no/_/sha la gnas pa'i srin gyi rigs bcu po rnams 
[\[147b\]]
[\[147b.1\]]ni 'di lta ste/_rma kun nas slong ba dang /_tsun tsu ka ba dang /_rgyus pa sgul ba dang /_rtsa 'bigs pa dang /_pags pa za ba dang /_tshil sgul ba dang /_'phel byed dang /_dri ngan dang /_rngul la rgyu ba dang /_sreg byed dang rnams so/_/mkhris pa la gnas par gyur pa'i srin gyi rigs bcu po rnams ni 'di lta 
[\[147b.2\]]ste/_tsu ra ba tha dang /_sgul byed dang /_rdzas kyis rgyas pa dang /_chen po'i rigs dang /_nag pa pa dang /_zas chen po dang /_dro ba la rgyu ba dang /_rnam par sreg byed dang /_me drod nyams byed dang /_me chen po dang rnams yin no/_/yan lag dang nying lag rnams thams cad la gnas pa'i srin rnams 
[\[147b.3\]]ni 'di lta ste/_rus pa la ldag pa dang /_shin tu 'drud byed dang /_tshigs pa gcod cing rgyu ba dri mi zhim pa dang /_rus pa'i rnag gi rigs dang /_kha dmar ba dang /_myong bar byed pa dang /_pags pa za ba dang /_grog ma dang /_spu gri'i kha dang rnams so/_/bshang ba la rgyu ba'i srin gyi rigs 
[\[147b.4\]]bcu po rnams ni 'di lta ste/_dngas ma pa dang /_khab kyi kha dang /_phi spi skyes dang /_rkang pa med pa dang /_bshang ba rnam par 'thor byed dang /_skom pas gdungs pa dang /_bshang ba 'byed pa dang /_rnam par rengs byed dang /_mdog [{]bzangs [,]bzang [}]dang /_gzhang smin byed dang rnams so/_/lha ba la 
[\[147b.5\]]rgyu bar byed pa'i srin gyi rigs bcu po rnams ni 'di lta ste/_spu la gnas pa dang /_spro ba med pa dang /_kha nag dang /_gzer zug chen por byed pa dang /_rmongs par byed pa dang /_me mdog can dang /_'og tu 'gro ba dang /_au T+hing gA dang /_kun du rtog pa dang /_dga' ba pa dang 
[\[147b.6\]]rnams so/_/'di dag rnams ni ji ltar 'dod pa bzhin du lus la rgyu bar byed pa yin no/_/khams thams cad la 'jug pa dang /_skyon rnams thams cad la 'jug par byed pa'i yan lag dang nying lag rnams thams cad la gnas pa'i srin de dag rnams la/_srin rnams la kun du 
[\[147b.7\]]'jug par byed pa'i rlung gis srin rnams thams cad lus kyi nang du rgyu bas ji ltar 'dod pa bzhin du rlung gis 'bebs par byed pa yin te/_bdag gi lus dang po dang srog srin rnams thams cad kyang ngo /_/des srin bu rnams la kun du 'jug par byed pa'i rlung la so sor brtags par gyur pas 
[\[148a\]]
[\[148a.1\]]kyang yang dag pa ji lta ba bzhin du lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_des thos pa las byung ba'i shes rab kyis sam lha'i mig gis mthong bar gyur pa/_steng 'og tu byed pa zhes bya ba'i 
[\[148a.2\]]rlung bdag gi lus la rab tu gnas pa yin te/_des 'khrugs par gyur pa dang 'khrugs par ma gyur pa na las ci zhig byed pa yin pa yang /_des thos pa las byung ba'i shes rab kyis sam lha'i mig gis mthong ba ni steng dang 'og gi rlung gal te bdag la 'khrugs par gyur na/_de rnam 
[\[148a.3\]]pa lngar lam lnga la rjes su rten par 'gyur ro/_/gnas lnga la gnas pa yin no/_/gnas lnga la gnas par gyur nas kyang las gang dag byed pa yin na/_dbugs 'byung ba dang rngub pa rnams kun du rgyu bar byed do/_/de la 'jig rten 'di na srog ces brjod do/_/de mgo bo dang brang la kun du brten 
[\[148a.4\]]nas de dag gi nang na rgyu bar byed pa lus thams cad la stobs dang ldan par 'phro bar byed pa yin no/_/de yang gang gi tshe mi bzad par gyur pa na des lus kyi 'khrul 'khor rnam par 'jig par byed do/_/de'i las ni lud pa dang glo lu ba 'og tu song bar gyur nas zas kha'i lam nas 
[\[148a.5\]]steng du byed do/_/de'i las kyis dbugs dbyung ba dang rngub pa 'di dag gi cha gnyis pa brang dang snying la legs par brten nas shin tu dga' bar byed do/_/gang gi tshe yang steng du rgyu bar gyur na dga' ba dang bral bar yang 'gyur te/_de mgrin pa'i sbu gu'i gseb nas steng du 
[\[148a.6\]]'byung bar 'gyur zhing mgo bo rab tu brtol bar gyur nas lce'i rtsa bar 'gro'o/_/de lce la brten par gyur pa na de ma thag pa'i yid kyi lhan cig byed pa'i rkyen dang phrad pas yi ge'i brjod pa rnam pa sna tshogs pa rtogs pa dang spyod pa dang ldan pa rnams rjod par byed do/_/cha gsum 
[\[148a.7\]]pas kyang rtag par rgyun du lus kyi me drod 'phel bar byed do/_/skyon yang des 'dug par byed do/_/bzhi pas ni rang gi lus la khyab par gyur nas nges par gnas so/_/rtag tu mig 'dzums pa dang 'byed par byed pa po de la brten nas rked pa dang /_rgyu zhabs dang /_brla dang /_rlig 
[\[148b\]]
[\[148b.1\]]pa dang /_rnams la rten cing bshang ba'i lam la rten par byed do/_/des kyang lto rgyas par byed de bud med rnams ni 'grib par byed do/_/an tong rus pa la brten nas gang gi tshe bud med dag khu chu dang khrag rnams kun du sbyor bar gyur pa na/_bud med kyi rgyu zhabs kyi gnas 
[\[148b.2\]]su shugs dang ldan par kun du rgyug par gyur nas des khu chu dang khrag kun du 'dre bar byed do/_/sla mo rnams ni yang bar byed do/_/gang gi tshe zas rnam par 'ju bar byed pa na cha gsum pa 'dod pa'i me'i bya bas gsal bar byas nas rnam par 'byed par byed do/_/rnam par rtog 
[\[148b.3\]]pas lus ring ba dang /_thung ba dang /_zlum po dang /_gru bzhi yang byed do/_/rlung des ji lta ji ltar lus mngon par gsal ba dang /_tshad dang /_dbyibs rnams mngon par 'brel bar byed pa/_de bzhin du rnam par shes pa yang /_rnam pa sna tshogs pa'i mtshan nyid du 
[\[148b.4\]]'brel bar 'gyur ro/_/dper na zho ska mo dang chu bud med kyis bum par sdud par byed do/_/bsrubs pas ska mo dbu ba rdos par 'gyur ro/_/dbu ba rdos nas 'thas par 'gyur ro/_/'thas pa las mar sar du 'gyur ro/_/de kho na bzhin du rlung yang lus la nyon mongs pa rnams 
[\[148b.5\]]thams cad dang bcas nas kun du mngon par 'jug go/_/cha lnga pas ni zos pa dang /_'thungs pa dang /_'chos pa dang /_myangs par gyur pa rnams gang gi tshe lce'i rtse mo dang sbu gu la rab tu brten par gyur pa'i zas rnams des skra rnams kyi mtha' nas bzung nas ji srid du sen mo rnams 
[\[148b.6\]]la brtson 'grus kyis rnam par 'byed par byed do/_/ro dang /_kha dog dang /_dri rnams kyang lus thams cad la byed do/_/gang gi tshe yang zas steng du byed par gyur pa'i rlung 'khrugs par gyur na ni des rnam pa lngar chags pa dang bral bar 'gyur ba'i las lnga byed pa yin te/_steng du 
[\[148b.7\]]dbugs 'byung bar 'gyur ba'i dbugs mi 'byung bar byed do/_/des lus kyi khams rnams thams cad la lhang kyog chen po 'byung bar 'gyur ro/_/lhang kyog gis kyang lus yongs su btang nas 'khrugs par gyur pa'i las gsum pa byed do/_/dbang po rnams thams cad dang 
[\[149a\]]
[\[149a.1\]]shes pa rnams thams cad kyang rnam par dkrug par byas nas lus kyang 'dor bar byed do/_/lus yongs su dor bas kyang gsum 'joms par 'gyur te/_srog dang drod dang de nas ni rnam par shes pa'o/_/'di la tshigs su bcad pa/_srog drod de nas rnam par shes/_/gang tshe lus 
[\[149a.2\]]'di btang ba na/_/ji ltar shing bzhin sa la ni/_/'gyel nas de tshe nyal ba yin/_/'khrugs par gyur pa'i las gnyis pa yang byed do/_/dbugs thung ngu na 'byung bar byed kyi dbugs ring po 'byung bar ni mi byed de/_de las kyang lus rnams thams cad la rgyug pa'i zug gzer chen po 'byung 
[\[149a.3\]]bar 'gyur ro/_/zug gzer gyis kyang lus yongs su btang bar 'gyur ro/_/'khrugs par 'gyur ba'i las gsum pa rnams byed de/_dbang po rnams thams cad dang shes pa rnams thams cad kyang rnam par g.yeng bar byas pas 'du shes med par yang byas nas lus 'dor bar yang byed 
[\[149a.4\]]do/_/'khrugs par 'gyur ba'i las bzhi pa byed pa yin te/_brgyal na dbugs 'byung ba stobs dang ldan par gyur pas sam/_gal te shed na dman par gyur pas kyang lus 'dor bar byed pa'am/_ma yin pa'am nyal ba'i 'du shes kyi dbugs dang ldan par gyur pas 'tsho ba 'dzin 
[\[149a.5\]]par byed do/_/des steng 'og gi rlung rnams rig par gyur pas kyang yang dag pa ji lta ba bzhin du lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_bdag gi rlung gzhan gang dag gis 'khrugs par gyur pa na las ci 
[\[149a.6\]]zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_kun rdzogs par byed pa zhes bya ba'i rlung lus la rab tu gnas te tsho bar gyur pa dang rjud par yang byed do/_/sems kyi rgyud brtan par yang byed do/_/gal te 'khrugs par gyur na ni des 
[\[149a.7\]]kyang sems kyi rgyun rtsab hral can du byed do/_/rnam par shes pa goms par byas pa yang nyams par byed do/_/thos pa rnams kyang gzhan du byed do/_/des mthong bar gyur pa rnams kyang mi mthong bar byed do/_/de bzhin du rna bas kyang sgra rnams mi thos par byed do/_/de bzhin du dri snom par mi byed 
[\[149b\]]
[\[149b.1\]]cing de bzhin du ro myong bar mi byed la de bzhin du lus kyi reg bya rnams 'dzin par mi byed do/_/de bzhin du yid kyis chos rnams mi shes so/_/bdag nyid rang dang gzhan rnams shes par mi 'gyur ro/_/des kun rdzogs par byed pa'i rlung rig par gyur pas kyang yang dag pa ji lta ba bzhin du lus 
[\[149b.2\]]so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_bdag gi rlung gang dag gis las ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_sems kyi rgyud 
[\[149b.3\]]kun du sun 'byin pa'i rlung bdag gi lus la rab tu gnas pa yin te/_des 'khrugs par gyur pa'am 'khrugs par ma gyur na/_bdag la las ci zhig byed pa yang des thos pa las byung ba'i shes rab kyis sam lha'i mig gis mthong ba na/_gal te bdag la sems kyi rgyud 
[\[149b.4\]]kun nas sun 'byin pa'i rlung 'khrugs par gyur na/_de bdag gi sems rgyu bar byed pa'i lam kun du sun 'byin par byed do/_/skyod par byed do/_/rengs par byed do/_/shin tu skam par byed do/_/rnam par g.yeng bar yang byed do/_/kun du rmongs par yang byed do/_/bdag gis zos par 
[\[149b.5\]]gyur pa rnams kyang lam nas yang dag par yongs su bzhu bar mi 'gyur ro/_/des rang gi sems rnam par g.yeng bar 'gyur ro/_/de yis bdag gi sems dge ba'i chos rnams la mngon par dga' bar mi byed do/_/rtag tu yang bdag gi lus las rngul kun du 'byung ngo /_/bdag gi kha nas lbu ba yang 
[\[149b.6\]]'byung bar 'gyur ro/_/grang mor gyur pa'i reg bya rnams kyang bdag gis mi bzod do/_/gang yang bdag gis gzugs rnams mthong bar gyur pa de dag rnams ni mi gsal bar yongs su 'dzin to/_/bdag gi lus po dag lci bar yang 'gyur ro/_/'on kyang bdag la de dag la mthu stobs yang med 
[\[149b.7\]]do/_/bdag gi lus shin tu rgud par 'gyur ro/_/des sems sun 'byin par byed pa'i rlung la so sor brtags par gyur pas kyang yang dag pa ji lta ba bzhin du lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_bdag gi 
[\[150a\]]
[\[150a.1\]]rlung gzhan gang dag gis 'khrugs par gyur pa dang 'khrugs par ma gyur pa na las ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_'khrugs par byed pa zhes bya ba'i rlung bdag gi lus la rab tu gnas pa yin te/_
[\[150a.2\]]de gal te 'khrugs par gyur na/_bdag gis rmi lam na rmi lam gyi bya ba rnams byed par mthong ngo /_/bdag nyal bar gyur pa yang rnam par 'khrul bar byed do/_/bdag gi drod rnams thams cad shin tu grang ba'i stobs dang ldan par 'gyur ro/_/grong khyer dang khang pa rnams kyang bdag gis shin 
[\[150a.3\]]tu stong par mthong ngo /_/bdag gi mdog skya bor 'gyur ro/_/bdag gi lus ngag gi byed pa rnams nyung bar 'gyur ro/_/mal stan la bdag gi bde ba rnyed par mi 'gyur ro/_/gang yang bdag gis chos rnams mngon sum du byas pa de dag rnams kyang bdag shin tu mngon par 'dod par 
[\[150a.4\]]mi 'gyur ro/_/bdag gi 'byung ba chen po rnams thams cad kyang kun du 'khrugs par byed do/_/zos par gyur pa'i bdag gi 'byung ba chen po rnams thams cad dang /_brjod pa rnams kyang bdag gi snying gi phyogs na kun du gnas par 'gyur ba dang /_bdag glo bur du tshor ba med par 
[\[150a.5\]]yang 'gyur ro/_/bdag gis thal ba'i phung po yang glo bur du mthong bar 'gyur ro/_/gal te yang 'khrugs par ma gyur na ni ji skad du bshad pa'i nad de dag rnams 'byung bar mi 'gyur ro/_/des kun du 'khrugs par byed pa'i rlung la so sor brtags par gyur pas kyang yang dag 
[\[150a.6\]]pa ji lta ba bzhin du lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_bdag gi rlung gzhan gang dag gis 'khrugs par gyur pa dang 'khrugs par ma gyur pa na las ci zhig byed pa yin na/_des thos pa las byung 
[\[150a.7\]]ba'i shes rab kyis sam lha'i mig gis mthong bar gyur pa/_mig 'byed pa dang 'dzums par byed pa zhes bya ba'i rlung bdag gi lus la rab tu gnas pa yin te/_de gal te 'khrugs par gyur na des bdag gi mig 'byed pa dang 'dzums par yang mi byed do/_/de ltar yan lag dang nying lag rnams 
[\[150b\]]
[\[150b.1\]]thams cad la rgyu ba dang rtsa rnams thams cad la rgyu ba dang dbang po rnams thams cad rmongs shing zhen par byed pa'i rlung myur ba ni bdag gis gcig kyang ma mthong ngo /_/'byed pa dang 'dzums par byed pa'i rlung gal te 'khrugs par ma gyur na ni/_ji skad du bshad pa'i nad de dag rnams rab tu 'byung bar mi 
[\[150b.2\]]'gyur ro/_/'byed pa dang 'dzums par byed pa'i rlung la so sor brtags par gyur pas kyang yang dag pa ji lta ba bzhin du lus so sor rtogs par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te bdag gi rlung gzhan gang dag gis 'khrugs par 
[\[150b.3\]]gyur pa'am 'khrugs par ma gyur na las ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_phan tshun kun du dkrug par byed pa'i rlung lnga bdag la 'chi ba'i dus na 'byung bar 'gyur te/_de 'khrugs par gyur pa'am 'khrugs par ma gyur pa na/_
[\[150b.4\]]bdag 'chi bar gyur pa'i dus na las ci zhig byed par 'gyur ba yin na/_mig dang /_rna ba dang /_sna dang /_lce dang /_lus dang /_yid rnams kun du 'gag par byed do/_/rang rang gi yul gzugs dang /_sgra dang /_dri dang /_ro dang /_reg bya dang /_chos rnams kyang ste gal te 'khrugs par ma gyur na ni des bdag 
[\[150b.5\]]myur bar 'chi bar byed par mi 'gyur ro/_/des phan tshun 'khrugs par byed par lnga'i rlung la so sor brtags par gyur pas kyang yang dag pa ji lta ba bzhin du lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_bdag gi 
[\[150b.6\]]rlung gzhan gang dag gis 'khrugs par gyur pa dang 'khrugs par ma gyur pa na las ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_mngal kun du chags par byed pa zhes bya ba'i rlung bdag gi lus la rab tu gnas pa yin te/_des bdag 
[\[150b.7\]]dang po mngal du skye bar gyur pa na/_gal te tha mal pa'i las kyi rkyen gyis bdag nur nur po'i nang du des srog dang 'bral bar byed do/_/nur nur po la gnas par gyur pa na/_gal te yang srog dang bral bar ma gyur na mer mer po la gnas pa na 'bral bar mi byed do/_/nar nar po la gnas par gyur na yang 
[\[151a\]]
[\[151a.1\]]'bral bar mi byed do/_/des lus kyi cha shas rnams thams cad dod pa na 'bral bar byed do/_/yan lag dang nying lag rnams thams cad 'gyus pa la ni srog 'phrog par mi byed do/_/des bdag gi dbang po rnams dod par byas nas 'phrog par byed do/_/skye ba gzhan gang yang rung 
[\[151a.2\]]rnams la ji lta ji ltar srog gcod pa shin tu lci ba rnams byas par gyur na/_de lta de ltar 'di'i mngal nas bzung nas shin tu myur bar srog dang bral bar byed do/_/gal te yang 'dis skye ba gzhan gang yang rung ba rnams su srog gcod pa ma byas par gyur na ni 'chi bar 'gyur ba ji skad du bshad 
[\[151a.3\]]pa de dag rnams shin tu myur bar 'byung bar mi 'gyur ro/_/des mngal 'phel bar byed pa'i rlung la so sor brtags par gyur pas kyang yang dag pa ji lta ba bzhin du lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_
[\[151a.4\]]bdag gi rlung gzhan gang dag gis 'khrugs par gyur pa dang 'khrugs par ma gyur pa na las ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_mngal 'jig par byed pa zhes bya ba'i rlung lus la gnas pa yin te de 'khrugs 
[\[151a.5\]]pa'am ma 'khrugs pa na las ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_gal te bdag gi mngal 'jig par byed pa'i rlung 'khrugs par gyur na/_'dod pas log par g.yem pa'i rkyen dang ldan pas rang bzhin sun 'byin par 
[\[151a.6\]]byed pa yin te/_bdag skyes par gyur nas mngal na gnas pa las des bud med dam ma ning du yang byed do/_/thams cad du yang mngal 'pho bar byed pa yin te/_nyes par byas pa'i las can rnams la'o/_/gal te yang mngal 'jig par byed pa'i rlung sngon nyes par byas pa'i las 
[\[151a.7\]]rnams kyi rkyen dang ldan par gyur pas 'khrugs par ma gyur na ni ji skad du bshad pa'i mngal gyi rnam par 'gyur ba'i nad de dag rnams 'byung bar mi 'gyur ro/_/des mngal 'jig par byed pa'i rlung la so sor brtags par gyur pas kyang yang dag pa ji lta ba bzhin du lus rab tu rig par 
[\[151b\]]
[\[151b.1\]]byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_bdag gi rlung gzhan gang dag gis 'khrugs par gyur pa dang 'khrugs par ma gyur pa na las ci zhig byed pa yin na/_des thos pa las byung ba'i shes rab kyis sam lha'i mig gis mthong 
[\[151b.2\]]bar gyur pa/_gal te bdag 'gro ba dang /_'ong ba dang /_rgyug pa dang /_mchong bar byed pa'i rlung 'khrugs pa dang ma 'khrugs par gyur pa na ste/_des bdag kyog por 'gyur ro/_/lag pa dag kyang 'khum par 'gyur ro/_/sgur por yang 'gyur ro/_/gnas dang gnas su yang 'gro bar mi nus so/_/
[\[151b.3\]]bdag gi zas dang gnas dang kun dga' ra ba rnams su yang 'gro bar mi nus so/_/bdag gi lus kyi dbang po'i blo rnams dang yid kyang rab tu dang bar mi 'gyur ro/_/gal te 'khrugs par ma gyur na ni des bdag gi lus 'gro ba dang 'ong ba rnams nus par 'gyur ro/_/bdag gis 
[\[151b.4\]]rgyug pa dang /_mchong ba dang /_'dzeg pa rnams kyang nus par 'gyur ro/_/des 'gro ba dang /_'ong ba dang /_rgyug pa dang /_mchong bar byed pa'i rlung la so sor brtags par gyur pas kyang yang dag pa ji lta ba bzhin du lus so sor rig par byed do/_/gzhan yang rnal 'byor spyod pa nang 
[\[151b.5\]]gi bdag nyid kyi lus la lus kyi rjes su lta zhing gnas te/_bdag gi rlung gzhan gang dag gis 'khrugs par gyur pa'am 'khrugs par ma gyur pa na las ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_bdag gi mig dang /_
[\[151b.6\]]rna ba dang /_sna dang /_lce dang /_lus rnams kyi so sor las byed pa'i rlung lnga po rnams so sor rgyu bar byed do/_/de la rlung gcig ni mig dang lhan cig tu gyur pa'i 'byung ba bzhi las shin tu g.yo bar byed pas na rlung yin te/_des na 'di la ni rlung zhes brjod do/_/des gal te bdag gi mig 
[\[151b.7\]]rab tu dang bar byed par gyur na ni gang gis bdag gi 'byung ba chen po rnams rab tu dang bar byas pas gzugs rnams lta bar byed pa la nus pa dang ldan par 'gyur ro/_/rna ba la yang bdag gi rlung gzhan rab tu gnas pa yin te/_des sgra rnams 'dzin par byed pa la bdag nus pa dang ldan par 
[\[152a\]]
[\[152a.1\]]'gyur ro/_/de bzhin du snas dri rnams 'dzin par byed pa yin te/_de ltar snas nus par 'gyur ba yin no/_/de ltar bdag gi lces kyang ro rnams myong bar byed pa yin no/_/de ltar bdag gi lus kyis kyang reg bya rnams 'dzin par byed pa yin no/_/de ltar yang rlung lnga po rnams 
[\[152a.2\]]shes par gyur pas kyang yang dag pa ji lta ba bzhin du lus so sor rig par byed do/_/gal te yang rlung de dag rnams kyang 'khrugs par gyur na ni ji skad du bshad par gyur pa'i yul de dag rnams la dbang po rnams nus pa med par 'gyur ro/_/des mig dang /_rna ba dang /_sna dang /_lce dang /_
[\[152a.3\]]lus rnams la gnas par gyur pa'i rlung lnga po rnams shes par gyur pa dag gis kyang yang dag pa ji lta ba bzhin du lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_bdag gi rlung gzhan gang dag lus la rab tu 
[\[152a.4\]]gnas pa yin la de bdag la 'khrugs par gyur pa'am 'khrugs par ma gyur pa na las ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_grog ma pa zhes bya ba'i rlung bdag gi lus la rab tu gnas te/_des 'khrugs pa dang ma 
[\[152a.5\]]'khrugs pa na bdag la las ci zhig byed pa yin pa yang /_des thos pa las byung ba'i shes rab kyis sam lha'i mig gis mthong bar gyur pa ni gal te grog ma pa'i rlung bdag 'chi ba'i dus su gyur pa na shin tu 'khrugs pa skyes par gyur na ni des bdag gi pags pa dang /_khrag dang /_sha dang /_tshil 
[\[152a.6\]]dang /_rus pa'i 'du shes dang /_khu chu yang ste/_khams de dag rnams thams cad kyang skams par byed do/_/kun du sgul bar 'gyur ro/_/'jug par 'gyur ro/_/kun du skams par gyur nas kyang bdag 'chi ba'i dus kyi tshe na de ltar tshor ba rnams byed par 'gyur ro/_/rab tu 'bar bar gyur pa'i 
[\[152a.7\]]lcags kyi rang bzhin gyi grog ma stong phrag rnams gal te lus la bcug par gyur na yang de'i bcu drug gi char yang mi phod do/_/gal te yang bdag 'chi bar gyur pa'i dus na shin tu stobs che bar 'khrugs par ma gyur na legs par byas pa'i las rnams kyi rang bzhin gyis des bdag la 
[\[152b\]]
[\[152b.1\]]shin tu mi bzad pa'i tshor ba rnams 'byung bar mi 'gyur ro/_/des grog ma par gyur pa'i rlung la so sor brtags par gyur pas kyang yang dag pa ji lta ba bzhin du lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_bdag gi 
[\[152b.2\]]rlung gzhan gang dag gis 'khrugs par gyur pa'am 'khrugs par ma gyur pa na las ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_khab pa zhes bya ba'i rlung bdag gi lus la rab tu gnas pa yin te/_des 'khrugs pa dang ma 'khrugs 
[\[152b.3\]]pa na bdag la las ci zhig byed pa yin pa yang des thos pa las byung ba'i shes rab dag gis sam lha'i mig gis mthong bar gyur pa ni/_gal te bdag 'chi bar gyur pa'i dus su khab lta bu'i rlung de 'khrugs par gyur na/_des bdag gi lus su gyur pa rnams thams cad dang /_tshigs 
[\[152b.4\]]su gyur pa rnams thams cad dang /_gnad du gyur pa rnams thams cad dang /_rgyus par gyur pa rnams thams cad dang /_rgyus pa'i gseb tu gyur pa rnams thams cad dang /_khog par gyur pa rnams thams cad dang /_spu'i khung bur gyur pa rnams thams cad dang /_sha'i dum bur gyur 
[\[152b.5\]]pa rnams thams cad dang /_lha bar gyur pa rnams thams cad dang /_rus par gyur pa rnams thams cad la yang rab tu 'bar bar 'gyur zhing khab dang 'dra bar gyur pa rnams kyis lus thams cad la khyab par byed de/_des de bzhin du bdag la tshor ba rnams byed par 'gyur ro/_/dper na khab brgya 
[\[152b.6\]]stong phrag mang po rab tu 'bar bar gyur pa rnams lus thams cad la rab tu btsugs par gyur pas kyang bcu drug gi char yang chog par yang mi 'gyur ro/_/gal te yang sngon legs par byas pa'i las rnams kyi gzi brjid kyis bdag 'chi ba'i dus kyi tshe na khab lta bu'i rlung shin tu stobs 
[\[152b.7\]]che bar mi 'gyur la/_des ji skad du bshad par gyur pa'i tshor ba rnams mi bzad par mi 'gyur ro/_/des khab lta bu'i rlung la so sor brtags par gyur pas kyang yang dag pa ji lta ba bzhin du lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi 
[\[153a\]]
[\[153a.1\]]rjes su lta zhing gnas te/_bdag gi rlung gzhan gang dag gis 'khrugs par gyur pa dang 'khrugs par ma gyur pa na lus la las ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_mkhris pa kun nas sun 
[\[153a.2\]]'byin pa zhes bya ba'i rlung lus la rab tu gnas te/_des 'khrugs par gyur na yang bdag la las ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa ni/_gal te mkhris pa kun nas sun 'byin pa zhes bya ba'i rlung 'khrugs 
[\[153a.3\]]par gyur na/_des bdag gi gsus pa na gnas par gyur pa'i mkhris pa sun phyung nas kha skams par byed pa yin no/_/lus thams cad ni ser skyar byed pa dang /_sen mo dang /_mig dang /_kha dang rnams kyang ser por byas nas gsus pa thang bar byed do/_/sngon po dang 
[\[153a.4\]]ser po'i rtsa rnams bdag gi gsus pa'i stod du skye bar byed do/_/bdag spro ba med par yang 'gyur ro/_/zos pa rnams kyang shin tu 'ju bar mi 'gyur ba dang /_bdag gi kha kha bar yang 'gyur ro/_/bdag gi chu ngan yang ser por 'gyur ro/_/lus thams cad 
[\[153a.5\]]skam por skyed par byed do/_/bdag gis gzugs rnams thams cad kyang /_sngon po dang /_ser po dang /_sngo bsangs su mthong bar 'gyur ro/_/'on kyang bdag gis langs nus par yang mi 'gyur ro/_/rtag tu yang bdag gi gsus pa sgra dang bcas par yang 'gyur ro/_/
[\[153a.6\]]gal te yang bdag gi mkhris pa kun du sun 'byin par byed pa'i rlung 'khrugs par ma gyur na ni/_ji skad du bshad pa'i nad de dag rnams rgyas par mi 'gyur ro/_/des mkhris pa kun du sun 'don par byed pa'i rlung la so sor brtags par gyur pas kyang yang dag pa ji lta 
[\[153a.7\]]ba bzhin du lus so sor rtogs par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_bdag gi rlung gzhan gang dag gis 'khrugs par gyur pa dang /_'khrugs par ma gyur pa na las gang zhig byed pa yin na/_des thos 
[\[153b\]]
[\[153b.1\]]pa las byung ba'i shes rab kyis sam/_lha'i mig gis mthong bar gyur pa/_rgyu ma 'byed pa zhes bya ba'i rlung bdag gi lus la rab tu gnas pa yin te/_de 'khrugs par gyur pa dang /_'khrugs par ma gyur pa na bdag la las ci zhig byed pa yang /_des thos pa las byung ba'i shes rab 
[\[153b.2\]]kyis sam/_lha'i mig gis mthong bar gyur pa ni/_gal te rgyu ma 'byed pa zhes bya ba'i rlung bdag gi lus la rab tu gnas pa las/_de gal te 'khrugs par gyur na/_des kyang bdag gis zos par gyur nas/_lce'i mthar song ba na yang rung ste/_shin tu bar yang 'das 
[\[153b.3\]]shing rus pa'i kreng tor ram lus kyi gre ba 'bigs par byed do/_/de yis zas kyi ro rnams lus kyi gseb tu nges par 'gro'o/_/nges par zas kyi ro rgyu ma'i gseb tu song bar gyur pas kyang bdag gi gsus pa 'phel bar yang 'gyur ro/_/des bdag ches sbom par byed do/_/
[\[153b.4\]]bza' ba dang /_'thungs pa dang /_'chos pa dang /_myangs pa rab tu phal che bar gyur pa rnams bdag gis nye bar spyad par yang mi nus so/_/bdag zas dang bral bar gyur pa de yis spro ba yongs su nyams par 'gyur ro/_/bdag gi lag pa dang /_rkang pa dag kyang 
[\[153b.5\]]skrang bar gyur pa kun du skyed par byed do/_/bdag gi gsang ba'i gnas kyang sreg par byed do/_/rnam par sreg pa yang rgyun gyis 'jug par 'gyur ro/_/lus thams cad dang kha yang skam par 'gyur ro/_/bdag gis dga' bar gyur pa'i rmi lam rnams kyang mi mthong 
[\[153b.6\]]ngo /_/rlung gis rgyu ma rnams yud tsam yang gnas par mi 'gyur ro/_/gal te yang rgyu ma 'byed par byed pa'i rlung 'khrugs par ma gyur na ji skad bshad pa'i nad rnams de dag rnams kyis rgyas par mi 'gyur ro/_/des rgyu ma 'byed par byed pa'i rlung la so sor brtags par 
[\[153b.7\]]gyur pas kyang yang dag pa ji lta ba bzhin du lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_bdag gi rlung gzhan gang dag gis 'khrugs par gyur pa dang 'khrugs par ma gyur pa na las ci zhig byed pa yin na/_des thos pa 
[\[154a\]]
[\[154a.1\]]las byung ba'i shes rab kyis sam lha'i mig gis mthong bar gyur pa/_bad kan kun nas sun 'byin pa zhes bya ba'i rlung bdag gi lus la rab tu gnas pa yin te/_de 'khrugs pa dang ma 'khrugs pa na bdag la las ci zhig byed pa yin pa yang /_des thos pa las 
[\[154a.2\]]byung ba'i shes rab kyis sam lha'i mig gis mthong bar gyur pa ni gal te bdag gi bad kan sun 'byin pa zhes bya ba'i rlung 'khrugs par gyur na ni des bdag gi kha mngar por byed do/_/snying 'phar ba dang /_dang ka mi bde ba dang /_bsam gtan la 'gro bar gyur pa na yang gnyid dang 
[\[154a.3\]]rmugs pa skyed par byed do/_/lce yang lci mor byed pa dang bdag gi mgul pa la yang na tsha skyed par byed do/_/khar blug par gyur pa rnams kyang skad cig la mgrin pa'i spu'i yul phyogs kyi steng du 'ongs par gyur na dri mi zhim zhing tshor ba dang bcas pas kha nas kun du 'byung bar 'gyur ro/_/
[\[154a.4\]]ltogs pa dang skom pa dag kyang stobs dang ldan par 'gyur ro/_bdag gi mgrin par yang 'khyig par byed do/_/gal te yang bdag gi bad kan kun du sun 'byin par byed pa'i rlung 'khrugs par ma gyur na ni ji skad du bshad par gyur pa'i nad de dag rnams rab tu rgyas par mi 'gyur ro/_/
[\[154a.5\]]bad kan kun du sun 'don par byed pa'i rlung la so sor brtags par gyur pas kyang yang dag pa ji lta ba bzhin du lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_gzhan bdag gi rlung gang dag 'khrugs par 
[\[154a.6\]]gyur pa dang /_'khrugs par ma gyur pa na las ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_lha ba kun du sun 'byin pa zhes bya ba'i rlung bdag gi lus la rab tu gnas pa yin te/_de gal te 'khrugs par gyur na des bdag 
[\[154a.7\]]'dar bar 'gyur ba dang /_las cung zad tsam gyis kyang ngal bar 'gyur ro/_/rtag tu bdag nad par 'gyur ro/_/bdag gi ngo bzhin mdzes par yang mi 'gyur zhing bdag gi lus la rko rlog tu byed pa dang /_bdag gis mang du smra bar yang mi nus so/_/bdag gi yid kyang brtan pa ma 
[\[154b\]]
[\[154b.1\]]yin par 'gyur ro/_/nyin mtshan med par yang rus pa'i gseb rnams las gyur pa'i bdag gi tshor ba rnams 'ji bar yang 'gyur ro/_/bdag gi lus po rnams la rtag tu ba spu langs par yang 'gyur ro/_/dbang po rnams thams cad kyang nad dang bcas par 'gyur ro/_/bdag 
[\[154b.2\]]gi mgo bo la yang tshor ba rnams rgyun gyis 'jug par yang 'gyur ro/_/bdag gi mgo bo la kun du spyod par byed pa'i srin rnams kyang rtag tu rlung gis mgo bo'i nang du song bar gyur nas rnam par skyod par byed do/_/de rnam par skyod par gyur pas kyang khab bzhin du bdag gi mgo bo 
[\[154b.3\]]'bigs par byed do/_/gal te yang 'khrugs par ma gyur na ni ji skad du bshad pa'i nad de dag rnams rab tu 'byung bar mi 'gyur ro/_/des lta ba kun du sun 'byin pa'i rlung la so sor brtags par gyur pas kyang yang dag pa ji lta ba bzhin du lus so sor rig par byed do/_/gzhan 
[\[154b.4\]]yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_gzhan bdag gi rlung 'khrugs par gyur pa dang 'khrugs par ma gyur pa na bdag la las ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur 
[\[154b.5\]]pa/_pags pa kun du sun 'byin pa zhes bya ba'i rlung bdag gi lus la rab tu gnas pa yin te/_de 'khrugs pa dang ma 'khrugs pa na bdag la las ci zhig byed pa yin pa yang /_des thos pa las byung ba'i shes rab kyis sam lha'i mig gis mthong bar gyur pa ni gal te pags 
[\[154b.6\]]pa kun nas sun 'byin pa'i rlung lus la rab tu gnas pa 'khrugs par gyur na yang de yis bdag gi pags pa'i mdog rnams dang bral bar 'gyur ro/_/lus thams cad kyang rtsub mo hrud por 'gyur zhing glang po'i pags pa'i kab kob po rnams dang 'dra bar pags pa'i 
[\[154b.7\]]yul kun la thig le du ma nye bar skyes par 'gyur ro/_/yan lag rnams las thogs pa med cing myur bar rngul yang 'byung bar 'gyur ro/_/nyal bar gyur pa na bdag gi lus rnams rtsub par 'gyur ro/_/bdag gi lus rkyong bar yang mi nus la bskums par gyur pa na yang 
[\[155a\]]
[\[155a.1\]]bdag gis rkyong bar byed mi nus so/_/dong rnams dang g.yang sar gyur pa dang rtsub pa'i mdog rnams rmi lam du yang bdag gis mthong bar 'gyur ro/_/bza' bar bya ba rnams dang bca' bar bya ba rnams dron mor gyur pa mid pa yang thams cad grang 
[\[155a.2\]]mor yang bdag gis rtogs so/_/bdag gi lce yang rdol bar 'gyur zhing /_bdag gi zas rnams mid par yang mi nus so/_/gal te yang pags pa kun nas sun 'byin par byed pa'i rlung 'khrugs par ma gyur na ni ji skad du bshad par gyur pa'i nad de dag rnams 
[\[155a.3\]]'byung bar mi 'gyur ro/_/des pags pa kun du 'joms byed kyi rlung la so sor brtags par gyur pas kyang yang dag pa ji lta ba bzhin du lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas par gyur 
[\[155a.4\]]pa na/_gzhan dag gi rlung gang dag 'khrugs par gyur pa dang 'khrugs par ma gyur pa na las ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_khrag kun nas sun 'don pa zhes bya ba'i rlung bdag gi lus la 
[\[155a.5\]]rab tu gnas pa yin te/_de gal te 'khrugs par gyur na des bdag gi mchin pa'i gnas kyi nang gi gseb na rgyu bar gyur pa'i khrag rnams gnyis su rnam par 'byed par byed de/_ma 'grungs pa steng du 'gro ba dang 'og tu 'gro'o/_/de la steng du 'gro ba rnams ni sna 
[\[155a.6\]]bug dang /_mig dang /_rna ba rnams su rgyu bar byed cing khrag rgyu ba'i rgyun rnams kun du sun 'don no/_/de sun bton par gyur pas kyang nang gi khams rnams thams cad 'khrugs par byed do/_/de yis bdag gi yan lag dang nying lag rnams thams cad kyang rtsol 
[\[155a.7\]]ba med par 'gyur ro/_/rna ba las su mi rung ba dang 'gro ba dang 'ong ba yang bdag gis mi nus par 'gyur ro/_/rtag tu yang bdag gi sna bug gnyis dri mi zhim par 'gyur ro/_/tshangs par spyod par 'gyur ba bdag nyin mo spyod pa'i sar 'gro ba na mngon par spro bar mi 'gyur ba 
[\[155b\]]
[\[155b.1\]]dang kun du 'dre bar yang mi byed do/_/gal te yang 'og tu 'gro bar 'gyur ba'i khrag rnam par 'byed par byed na/_de gzhang dang pho mtshan dag rnam par 'jig par byed de/_des kyang bdag gi khrag rnams mtshan ma nas shin tu rab tu rgyu bar byed do/_/bdag gi gzhang yang khro gnyer 
[\[155b.2\]]gsum du sun 'byin par byed la/_bshang ba rgyu bar gyur pa'i sbubs kun du sun phyung bar yang gyur cing khu bas kyang bdag la gzhang 'brum skyed par gyur nas des bdag shin tu yang na tsha bar byed do/_/des yang na khrag gis shin tu yang 'khru bar byed do/_/des khrag kun du sun 
[\[155b.3\]]'don par byed pa'i rlung la so sor brtags par gyur pas kyang yang dag pa ji lta ba bzhin du lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_bdag gi rlung gzhan gang dag gis 'khrugs par gyur pa dang 
[\[155b.4\]]'khrugs par ma gyur pa na las ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_sha kun nas sun 'don pa zhes bya ba'i rlung bdag gi lus la rab tu gnas pa yin te/_de bdag la 'khrugs pa dang ma 'khrugs 
[\[155b.5\]]pa na las ci zhig byed ce na/_gal te sha kun nas sun 'don par byed pa'i rlung bdag la rab tu 'khrugs par gyur na de yis bdag rtsub pa dang /_snum bag can ma yin pa dang /_mdog ngan pa dang /_hrud hrud po dang /_nad chen por gyur pa dang /_dri mi zhim pa dang /_lus 
[\[155b.6\]]su gyur pa rnams thams cad la yang kab kob tu gyur pa'i thig le rnams skyed do/_/kun du skyes par gyur pa rnams kyang dri mi zhim par 'gyur ro/_/bdag shin tu yang chu ngan mang bar 'gyur ba dang /_grang ba rnams bzod pa dang /_dro ba rnams dang chu dron gyi gtam tsam yang bzod 
[\[155b.7\]]par mi 'gyur ba dang /_ro tsha bar gyur pa rnams mi bzod pa dang /_bsil ba dang /_mngar ba dang /_yang ba rnams bzod par 'gyur ro/_/bdag gi lus thams cad kyi sha yang 'drul ba dang /_dri mi zhim pa dang /_rnag 'dzag par yang 'gyur ro/_/des sha sun 'don par byed pa'i 
[\[156a\]]
[\[156a.1\]]rlung la so sor brtags par gyur pas kyang yang dag pa ji lta bar lus rnams so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas par gyur pa na/_rlung gzhan gang dag bdag gi lus la rab tu 
[\[156a.2\]]gnas pa yin zhe na/_des thos pa las byung ba'i shes rab kyis sam lha'i mig gis mthong bar gyur pa/_tshil kun nas sun 'don pa zhes bya ba'i rlung bdag gi lus la rab tu gnas te/_de bdag la 'khrugs par gyur na nad gang dag skyed par byed pa yin na/_des thos pa las byung 
[\[156a.3\]]ba'i shes rab kyis sam lha'i mig gis mthong bar gyur pa ni/_gal te bdag gi tshil kun du ma rungs par byed pa'i rlung des bdag gi tshil rnams shin tu phul du byung ba skyed par gyur nas bdag gi lus kyi gnas rnams las kha cig ni tshil gyis gnon par byed do/_/la la ni skrang bar byed par 
[\[156a.4\]]'gyur ro/_/'ga' zhig ni ma rungs pa'i gnas su byed do/_/'ga' zhig ni dma' bar byed do/_/brgya la ni shin tu sra bar yang byed do/_/'ga' zhig ni skya bor yang 'gyur ro/_/'ga' zhig ni rnam pa thams cad du sems med par 'gyur ro/_/gal te 'khrugs par ma gyur 
[\[156a.5\]]na ni ji skad du bshad par gyur pa'i nad de dag rnams 'byung bar mi 'gyur ro/_/des tshil kun du sun 'don par byed pa'i rlung la so sor brtags par gyur pas kyang yang dag pa ji lta ba bzhin du lus so sor rig go/_/gzhan yang rnal 'byor spyod pa nang gi bdag nyid kyi lus la lus 
[\[156a.6\]]kyi rjes su lta zhing gnas te/_bdag gi rlung gzhan gang dag gis 'khrugs par gyur pa dang 'khrugs par ma gyur pa na las ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_rus pa kun du sun 'don pa zhes bya ba'i rlung lus 
[\[156a.7\]]la rab tu gnas pa yin te/_de 'khrugs pa dang ma 'khrugs pa na bdag la las ci zhig byed pa yin zhe na/_des rus pa'i lhang kyog rnams kun nas skyed par byed do/_/mur 'gram 'byed par yang 'gyur ba dang /_gnyid med par yang byed de/_nyin mtshan med par gnyid med 
[\[156b\]]
[\[156b.1\]]par yang 'gyur ro/_/bdag gi rkang mar yang shin tu sdug bsngal bar byed cing bdag gi lus thams cad kyang slo slo bor kun du skyed par byed do/_/rgyus pa yang rab tu rgyas par mi 'gyur ba dang sra ba yang ma yin no/_/sngo bar gyur pa dang /_rtag par nye bar dga' ba ma yin pa'i tshor 
[\[156b.2\]]ba rnams kyis khyab par byed pas ngal bar gyur pa rnams bzhin du bdag gi lus kyang rtag tu 'gyur ro/_/skad cig tsam yang mig btsum tsam du yang bdag gis bde ba rnyed par mi 'gyur ro/_/des rus pa sun 'don par byed pa'i rlung la so sor brtags par gyur pas kyang yang dag 
[\[156b.3\]]pa ji lta ba bzhin du lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_bdag gi rlung gzhan gang dag 'khrugs pa dang 'khrugs par ma gyur pa na las ci zhig byed pa yin na/_des thos pa las 
[\[156b.4\]]byung ba'i shes rab kyis sam lha'i mig gis mthong bar gyur pa/_khu chu kun du skams par byed pa zhes bya ba'i rlung bdag gi lus la rab tu gnas pa yin te/_de 'khrugs pa dang ma 'khrugs pa na bdag la las ci zhig byed pa yin na/_des thos pa las byung ba'i shes 
[\[156b.5\]]rab kyis sam lha'i mig gis mthong bar gyur pa ni/_gal te khu chu skam byed kyi rlung bdag la 'khrugs par gyur na/_des bdag 'khrul bar byed do/_/mtshan mo yang mal na bu mo dag gi rmi lam gyi rnam par 'gyur ba kun du ston par byed do/_/rnam par 'gyur ba ni kun du 
[\[156b.6\]]rnam par rtog pa las gyur pa'i so so'i skye bo rnams 'dod par gyur pas [{]brdzun [,]rdzun [}]pos 'dod pa la spyod par byed pa ste/_rlung des dmigs par gyur pa ni srin po rgyu ba'i bu mo [{]brdzun [,]rdzun [}]pa bden pa dang rnam par bral ba zhes bya ba des bdag la co 'dri bar byed 'dod pa yin no/_/bdag gi zas 
[\[156b.7\]]kyang smin par mi 'gyur ro/_/des khu chu kun nas sun 'don pa'i rlung la so sor brtags par gyur pas kyang yang dag pa ji lta bar lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_bdag gi rlung gzhan 
[\[157a\]]
[\[157a.1\]]gang dag 'khrugs par gyur pa dang 'khrugs par ma gyur pa na las ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_mthug kob tu byed pa zhes bya ba'i rlung bdag gi lus la rab tu gnas pa yin te/_de 'khrugs 
[\[157a.2\]]pa dang ma 'khrugs pa na bdag la las ci zhig byed pa yang /_des thos pa las byung ba'i shes rab kyis sam lha'i mig gis mthong bar gyur pa ni gal te mthug kob tu byed pa zhes bya ba'i rlung 'khrugs par gyur na des bdag gi rkang pa'i gseb tu gyur pa dang /_rkang pa'i mthil gyi 
[\[157a.3\]]gseb tu gyur pa dang /_pus mo'i lha nga'i gseb tu gyur pa dang /_mjug ma'i gseb tu gyur pa dang /_rgyab kyi gseb tu gyur pa dang /_glo'i gseb tu gyur pa dang /_nu ma'i gseb tu gyur pa dang /_ske'i gseb tu gyur pa dang /_dpung ba'i gseb tu gyur pa dang /_mgo bo'i 
[\[157a.4\]]gseb tu gyur pa dang /_rna ba'i gseb tu gyur pa dang /_smin ma'i gseb tu gyur pa dang /_yan lag dang nying lag rnams thams cad kyi gseb tu gyur pa'i bdag gi lus rnams la mthug po kab kob tu skyed do/_/kun du dkrig par byed cing rab tu 'phel bar byed do/_/kun du 
[\[157a.5\]]'khum par byed pa dang 'khrul bar byed do/_/rkang pa dag rdol bar yang byed do/_/gal te yang bdag gis mar sar dang mar nag dag gis byug pa byas par gyur na des bdag gis bskus pa rnams skam par byed do/_/rnyings par byed do/_/des mthug kob tu byed pa'i rlung la so 
[\[157a.6\]]sor brtags par gyur pas kyang yang dag pa ji lta bar lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_bdag gi rlung gzhan gang dag gis las ci zhig byed par gyur pa yin na/_des thos pa las 
[\[157a.7\]]byung ba'i shes rab kyis sam lha'i mig gis mthong bar gyur pa ni skra dkar por byed pa zhes bya ba'i rlung bdag gi lus la rab tu gnas pa yin la/_de bdag la 'khrugs par gyur pa dang 'khrugs par ma gyur pa na las ci zhig byed pa yin na/_gal te skra dkar por byed pa'i rlung 
[\[157b\]]
[\[157b.1\]]bdag gi lus 'khrugs pa skyes par gyur na/_des bdag gzhon pa lang tsho la bab pa yin yang skra dkar kun du skyed par byed do/_/gzhon pa lang tsho la bab par gyur pa yang rjud pa nyid du skyed par byed de de ni ji ltar rgan po bzhin no/_/gal te yang byis pa so so'i skye bo gzhan 
[\[157b.2\]]dag rnams la yang zas kyis skyed par byed do/_/de dag kyang bu'i rim pa ji lta bas rgan po rnams su 'gyur ro/_/gzhon pa lang tsho la bab par gyur pa de dag rnams kyang nges par yang kun du 'brel par byed do/_/de dag rnams kyang gzhan gang dag byis pa rnams la yin pa 
[\[157b.3\]]las de dag kyang rgyun gyi rim pas rgas pa dang shin tu 'brel par byed do/_/gsar pa lang tsho la bab pa rnams kyang skra dkar por byed pa'i rlung gi mthu stobs kyis gsar pa lang tsho la bab pa rnams kyang rgas pa rab kyi stobs dang ldan par 'gyur ro/_/skra dkar du byed pa'i rlung de 
[\[157b.4\]]yang bzang ldan gyi dus na mi 'byung ngo /_/rtsod ldan gyi dus na yang ji ltar chos ma yin pa la phal cher skye dgu rnams gnas par gyur pa de lta de ltar skra dkar du byed pa'i rlung rab tu 'phel bar 'gyur ro/_/de ltar yang chos ma yin pa la gnas pa'i sems can rnams phal che bar 
[\[157b.5\]]'gyur ro/_/des skra dkar du byed pa'i rlung la so sor brtags par gyur pas kyang yang dag pa ji lta ba bzhin du lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_bdag gi rlung gzhan gang dag gis 
[\[157b.6\]]las ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_'thun pa sun 'don pa zhes bya ba'i rlung bdag gi lus la rab tu gnas pa yin te/_de gal te bdag la 'khrugs par gyur pa dang 'khrugs par ma gyur pa na 
[\[157b.7\]]des bdag la las ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_bdag la 'khrugs par gyur pas ni dang ka mi bde bar byed do/_/sdug pa dang 'thun pa rnams la zhe sdang bar 'gyur ro/_/de nyin mo nyal ba na 'khrugs 
[\[158a\]]
[\[158a.1\]]par 'gyur te/_zas mngar mo rnams kyang bdag gis mid par mi nus so/_/bdag tsha ba dang skyur ba'i zas rnams 'dod par 'gyur ro/_/rtsub mo de dag rnams kyis kyang bdag gi yid rab tu khro ba skyed par byed do/_/nyin mo spyod pa'i sar ma phyin na yang lus ngal 
[\[158a.2\]]bar 'gyur ro/_/des 'thun pa sun 'don par byed pa'i rlung la so sor brtags par gyur pas kyang yang dag pa ji lta ba bzhin du lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_rlung gzhan gang dag 
[\[158a.3\]]bdag gi lus la rab tu gnas pa yin na/_des thos pa las byung ba'i shes rab kyis sam lha'i mig gis mthong bar gyur pa/_gcin lhag ma sun 'don par byed pa zhes bya ba'i rlung bdag gi lus la rab tu gnas pa yin te/_de 'khrugs par gyur pa dang 'khrugs par ma gyur pa na 
[\[158a.4\]]bdag la las ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa ni/_gal te bdag gi gcin kun nas sun 'don par byed pa'i rlung rab tu 'khrugs par gyur na/_de yis nyin mo dang mtshan mo med par yang bdag gi pho 
[\[158a.5\]]mtshan la gnas pa'i tshor ba rnams rab tu zhi bar mi 'gyur ro/_/rtag tu yang bdag chu ngan gtong 'dod par 'gyur ro/_/bdag gi chu ngan gtang bar yang mi nus so/_/bdag gi lus kyang rtag par kun du spro ba med par 'gyur ro/_/bdag gi dbugs 'byin pa na rdzogs par yang 
[\[158a.6\]]mi 'gyur ro/_/de rab tu stobs che bar gyur na bdag shin tu yang skya bor skyed pa dang /_rdzud par yang byed do/_/des gcin lhag ma kun nas sun 'don par byed pa'i rlung la so sor brtags par gyur pas kyang yang dag pa ji lta ba bzhin du lus so sor rig par byed do/_/gzhan yang 
[\[158a.7\]]rnal 'byor spyod pa nang gi bdag nyid kyi lus la lus kyi rjes su lta zhing gnas te/_rlung gzhan gang dag bdag gi lus la rab tu gnas par gyur na/_des thos pa las byung ba'i shes rab kyis sam lha'i mig gis mthong bar gyur pa/_zas dang ldan pa zhes bya ba'i rlung bdag gi 
[\[158b\]]
[\[158b.1\]]lus la rab tu gnas pa yin te/_de bdag la 'khrugs par gyur pa dang 'khrugs par ma gyur pa na las ci zhig byed pa yang /_des thos pa las byung ba'i shes rab kyis sam lha'i mig gis mthong bar gyur pa ni gal te zas dang ldan pa'i rlung rab tu 'khrugs par gyur na rang bzhin 
[\[158b.2\]]du gnas par gyur pa'i zas las de yang gang gi tshe zas bzhi 'gyur ram lnga 'gyur du yang za bar byed do/_/de bdag la rab tu 'khrugs par gyur na zas dang bcas par gyur du zin kyang spro ba 'jig par byed do/_/bdag gis mig 'byed pa dang 'dzums par byed kyang mi nus so/_/
[\[158b.3\]]rlung de stobs dang ldan par gyur pas bdag gi yid la chos rnams srid par yang mi 'gyur ro/_/des zas dang ldan pa'i rlung la so sor brtags par gyur pas kyang yang dag pa ji lta ba bzhin du lus so sor rig par byed do/_/gzhan yang rnal 'byor spyod pa nang gi bdag nyid kyi 
[\[158b.4\]]lus la lus kyi rjes su lta zhing gnas te/_bdag gi rlung gzhan gang dag 'khrugs par gyur pa dang 'khrugs par ma gyur pa na las ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_steng du 'gro bar byed pa zhes 
[\[158b.5\]]bya ba'i rlung bdag gi lus la rab tu gnas pa yin te/_des bdag la las ci zhig byed pa yin pa yang /_des thos pa las byung ba'i shes rab kyis sam lha'i mig gis mthong bar gyur pa ni gal te so 'byin par byed pa'i rlung 'khrugs par gyur na ni des bdag gi so la lhang kyog 
[\[158b.6\]]dang /_so 'jig pa dang /_so rnams rtsa ba nas 'brul ba dang /_so rnams rnyil skrang ba dang /_kha skrang ba dang /_mchu skrang ba dang /_rkan yang sngon por byed do/_/des so 'byin par byed pa'i rlung la so sor brtags par gyur pas kyang yang dag pa ji lta ba bzhin du lus so sor 
[\[158b.7\]]rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_bdag gi lus la rlung gzhan gang dag rab tu gnas pa yin na/_des thos pa las byung ba'i shes rab kyis sam lha'i mig gis mthong bar gyur pa/_lce'u chung 
[\[159a\]]
[\[159a.1\]]dag la rab tu sreg par byed pa zhes bya ba'i rlung lus la rab tu gnas pa yin te/_de 'khrugs par gyur pa dang 'khrugs par ma gyur pa na bdag la las ci zhig byed pa yang /_des mthong bar gyur pa ni lce'u chung la rab tu sreg par byed pa zhes bya ba'i rlung bdag 
[\[159a.2\]]la rab tu 'khrugs par gyur na/_des bdag gi mgrin pa la zug gzer dang /_mgrin pa la sha 'bras dang /_mgrin pa sbom por yang byed do/_/'ur 'ur zhes kyang byed do/_/des lce'u chung la sreg par byed pa'i rlung la so sor brtags par gyur pas kyang yang dag pa ji lta bar 
[\[159a.3\]]lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_bdag gi rlung gzhan gang dag gis 'khrugs par gyur pa dang 'khrugs par ma gyur pa na las ci zhig byed pa yin na/_des thos pa las byung ba'i 
[\[159a.4\]]shes rab kyis sam lha'i mig gis mthong bar gyur pa/_'og tu 'gro ba zhes bya ba'i rlung lus la rab tu gnas pa yin te/_de bdag la 'khrugs par gyur pa dang 'khrugs par ma gyur pa na las ci zhig byed pa yin na/_'og tu 'gro bar byed pa'i rlung de 'khrugs par gyur na yang des 
[\[159a.5\]]bdag gi zas rnams las mang du ni sun bton par gyur nas shin tu nyung ba zhig dngas par 'gyur ro/_/de la zas rnams dngas par gyur pas ni pags pa dang /_khrag dang /_sha dang /_tshil dang /_rus pa dang /_khu chu dang /_lha rkang rnams kyang 'phel bar byed do/_/rnyog par gyur pas 
[\[159a.6\]]ni rlung dang /_mkhris pa dang /_bad kan rnams rab tu 'khrugs par 'gyur ro/_/bdag gi steng dang 'og tu byed pa'i rlung de gal te 'khrugs par gyur na ni des ches mang du zas dang brtson 'grus rnams sun 'byin par byed do/_/shin tu nyung ba zhig dang bar byed do/_/des 'og tu 'gro 
[\[159a.7\]]ba'i rlung la so sor brtags par gyur pas kyang yang dag pa ji lta ba bzhin du lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_bdag gi rlung gzhan gang dag 'khrugs par gyur pa dang 'khrugs par ma gyur pa na 
[\[159b\]]
[\[159b.1\]]las ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_steng du 'gro bar byed pa zhes bya ba'i rlung bdag gi lus la rab tu gnas pa yin te/_des 'khrugs par gyur pa dang /_'khrugs par ma gyur pa na/_bdag la 
[\[159b.2\]]las ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa ni/_steng du 'gro bar byed pa'i rlung ni bdag gi spyi bo la brten nas spyi bo'i thod pa phug par gyur nas du ba lta bu spyi bo nas byung ste 'gro bar byed do/_/bdag tsha bar gyur 
[\[159b.3\]]pa'i nang na 'gro bar gyur na spyi bo brtol nas du ba nyid du rgyu bar byed do/_/de ni gtsug phud nas mthong bar 'gyur ro/_/nyin mo dang mtshan mo med par yang rgyun mi 'chad par 'gro ba'o/_/so so'i skye bo rnams thams cad kyis mngon sum du yang mthong ngo /_/gal te yang rab tu 'khrugs 
[\[159b.4\]]par gyur na de ni spyi bo brtol nas kun tu 'gro bar byed de/_de rgyun ma chad pas zhag gsum na nges par 'chi bar 'gyur ro/_/des steng du 'gro bar byed pa'i rlung la so sor brtags par gyur pas kyang yang dag pa ji lta ba bzhin du lus so sor rig par byed do/_/gzhan yang rnal 'byor 
[\[159b.5\]]spyod pa nang gi bdag nyid kyi lus la lus kyi rjes su lta zhing gnas pa na/_bdag gi rlung gzhan gang dag 'khrugs par gyur pa dang 'khrugs par ma gyur pa na las ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_gal 
[\[159b.6\]]te bdag gi glo na rgyu bar byed pa'i rlung 'khrugs par gyur na/_des bdag gi dbugs dbyung ba dang rngub pa rnams kyang skyod par byed pa dang /_bdag gi rtsa dang rgyus pa rnams thams cad kyang g.yo bar byed do/_/rnam par 'dre bar byed cing 'phyang bar yang byed do/_/kun nas thung bar byed 
[\[159b.7\]]cing ring bar yang byed la/_sna sbubs dag gzhom par byed do/_/shu shu 'u bdag kyang skyed par byed do/_/des kyang bdag 'chi ba la thug pa'i sdug bsngal 'byung bar 'gyur ro/_/des rtsib logs la rgyu bar byed pa'i rlung la so sor brtags par gyur pas kyang yang dag pa ji lta bar lus so 
[\[160a\]]
[\[160a.1\]]sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_bdag gi rlung gang dag 'khrugs par gyur pa dang 'khrugs par ma gyur pa na las ci zhig byed pa yin na/_des thos pa las byung ba'i shes rab 
[\[160a.2\]]kyis sam lha'i mig gis mthong bar gyur pa/_za ma tog la gnas pa zhes bya ba'i rlung lus la rab tu gnas pa yin te/_de 'khrugs pa dang ma 'khrugs pa na bdag la las ci zhig byed pa yin pa yang /_des thos pa las byung ba'i shes rab kyis sam/_lha'i mig gis 
[\[160a.3\]]mthong bar gyur pa ni za ma tog la gnas pa'i rlung gal te 'khrugs par gyur pa na/_des bdag gi rgyus pa mang po lag pa'i gnad la gnas pa rnams dang /_rkang pa la gnas pa'i rgyus pa mang po rnams dang /_rgyab la gnas pa'i rgyus pa mang po rnams dang /_gsang ba 
[\[160a.4\]]la gnas pa'i rgyus pa mang po rnams dang /_lus thams cad la gnas pa'i rgyus pa mang po rnams kun du 'khum par byed do/_/kun nas 'brel par byed do/_/kun du sgo bar byed do/_/sems dang bral bar yang byed do/_/rgyus pa'i tshogs chen po de la yang lus po zhes 
[\[160a.5\]]kyang rjod par byed do/_/des za ma tog la gnas pa'i rlung la so sor brtags par gyur pas kyang yang dag pa ji lta ba bzhin du lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_rlung gzhan gang dag 
[\[160a.6\]]bdag gi lus la rab tu gnas pa yin na/_des spu 'byed par byed pa zhes bya ba'i rlung bdag gi lus la rab tu gnas par 'gyur ba mthong bar gyur to/_/de 'khrugs par gyur pa dang 'khrugs par ma gyur pa na bdag la las ci zhig byed pa yin pa yang /_des thos pa las byung 
[\[160a.7\]]ba'i shes rab kyis sam lha'i mig gis mthong bar gyur pa ni/_gal te spu 'byed pa zhes bya ba'i rlung bdag gi lus la 'khrugs par gyur na ni des bdag gi yan lag dang nying lag rnams thams cad la gnas pa'i spu rnams 'joms par byed do/_/ser skyar yang byed pa dang /_
[\[160b\]]
[\[160b.1\]]yan lag de'i yul phyogs rnams mdog ngan par yang byed do/_/bdag gi spu rnams nyams par 'gyur ro zhes shes par yang 'gyur ba dang /_chud 'dza' bar gyur pa rnams ni phyir zhing lhag par khyad par du 'phel bar yang 'gyur ro/_/des spu 'byed pa'i rlung la so sor brtags 
[\[160b.2\]]par gyur pas kyang yang dag pa ji lta ba bzhin du lus so sor rtogs par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_bdag gi rlung gzhan gang dag 'khrugs par gyur pa dang 'khrugs par ma gyur pa na las ci zhig 
[\[160b.3\]]byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_rlung rjes su 'thun pa zhes bya ba ste/_rlung 'khrugs pa'am ma 'khrugs pa na yang las ci zhig byed pa yang /_des thos pa las byung ba'i shes rab kyis sam lha'i mig gis 
[\[160b.4\]]mthong ba ni rjes su 'thun par g.yo ba'i rlung ni skabs dang skabs rnams su ji lta bar rlung gis rjes su 'thun par spro bar byed pa ste/_tha mal pa'i tshad du 'gro ba dang /_'ong ba dang /_skum pa dang /_rkyong ba dang rnams rjes su 'thun par rnam par 'byed par byed pa'o/_/gal te 
[\[160b.5\]]yang lus thams cad du 'gro bar byed pas bskyod nas ni des yid rgyu bar byed pa'i rgyun yang skyod par byed do/_/de'i rkyen gyis bdag rlung gis smyon par 'gyur ro/_/bdag gi sems mnyam par bzhag par yang mi 'gyur ro/_/des rlung rjes su 'thun pa'i rlung la so sor 
[\[160b.6\]]brtags par gyur pas kyang yang dag pa ji lta ba bzhin du lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_rlung gzhan gang dag bdag gi lus la rab tu gnas pa yin la/_de 'khrugs par 
[\[160b.7\]]gyur pa dang 'khrugs par ma gyur pa na bdag la las ci zhig byed pa yang /_des thos pa las byung ba'i shes rab kyis sam lha'i mig gis mthong bar gyur pa las/_nyal ba las rnam par g.yeng ba ston pa zhes bya ba'i rlung lus la rab tu gnas pa yin te/_de gal te 
[\[161a\]]
[\[161a.1\]]bdag la 'khrugs par gyur na/_des bdag sangs rgyas kyi gsung nyan par gyur pa na ni gnyid skyed par byed do/_/kun nas nyon mongs pa can mi dge bar gyur pa rnams nyan na ni gnyid mi skyed do/_/de sems can gyi rgyun rnam par g.yeng ba nyid du yang byed do/_/
[\[161a.2\]]mtshan mo yang yid la byed pa yang dag par mi 'gyur ro/_/bdag mang du mngon par brjod par 'gyur ro/_/phyogs su gyur pa rnams na yang bdag gis skra shad 'dzings par mthong bar 'gyur ro/_/des nyal bas rnam par g.yengs pa rnams ston pa'i rlung la so sor brtags 
[\[161a.3\]]par gyur pas kyang yang dag pa ji lta ba bzhin du lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas pa na/_rlung gzhan gang dag bdag gi lus la rab tu gnas pa yin/_des las ni ci zhig byed pa 
[\[161a.4\]]yin na/_des thos pa las byung ba'i shes rab kyis sam lha'i mig gis mthong bar gyur pa/_mi bzod pa zhes bya ba'i rlung bdag gi lus la rab tu gnas pa yin te/_de 'khrugs par gyur pa dang 'khrugs par ma gyur pa na bdag la las ci zhig byed pa yang /_des thos pa 
[\[161a.5\]]las byung ba'i shes rab kyis sam lha'i mig gis mthong bar gyur pa las/_gal te bdag gi mi bzod pa'i rlung 'khrugs par gyur na/_des bdag gleng gzhi chung ngu tsam gyis kyang rab tu khro bar byed do/_/des khro ba'i dbang du gyur par yang legs par ston par byed do/_/so 
[\[161a.6\]]so'i skye bo rnams la khro ba skyed par 'gyur ba yang yin no/_/spu rnams kyang langs par byed do/_/snying la gnas pa'i rlan rnams skyed par yang byed do/_/bdag gis nye ba na gnas pa'i gzugs rnams kyang ring ba na gnas pa bzhin du mthong ngo /_/bdag gis nyi ma dang 
[\[161a.7\]]zla ba dag gi dkyil 'khor yang phyin ci log tu mthong bar 'gyur ro/_/zla ba yang nyi ma ltar bdag gis mthong bar 'gyur te/_rlung de rab tu 'khrugs par gyur pa'i skyon gyis yin no/_/des mi bzod pa'i rlung la so sor brtags par gyur pas kyang yang dag pa ji lta ba 
[\[161b\]]
[\[161b.1\]]bzhin du lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_bdag gi rlung gzhan gang dag gis 'khrugs par gyur pa dang 'khrugs par ma gyur pa na las ci zhig byed pa yin na/_des thos pa 
[\[161b.2\]]las byung ba'i shes rab kyis sam lha'i mig gis mthong bar gyur pa/_lce la gsal byed dang yi ge rnams byed pa zhes bya ba'i rlung bdag gi lus la rab tu gnas pa yin te/_de 'khrugs pa dang ma 'khrugs pa na las ci zhig byed pa yang /_des thos pa las byung ba'i shes 
[\[161b.3\]]rab kyis sam lha'i mig gis mthong bar gyur pa ni bdag gi gsal byed dang yi ge gang yin pa 'di dag rnams ni brjod par bya bar yang mi nus kyi/_de dag ni sems dang sems las byung ba dag gis dmigs pas lce las brjod pa dang yi ge rnams dang bcas par rlung gi 
[\[161b.4\]]mngon par brjod pa yin te/_sems kyis byed pa'i rjes su 'brang bar byed pa'i rlung gis bskyod par gyur pas brjod pa dang yi ge rnams gcig ma yin par byed pa yin zhing /_de ltar lce yis brjod pa dang yi ge byed pa'i rlung la brten par gyur nas gsal byed dang yi ge'i 
[\[161b.5\]]kun brjod pa du ma rnams byed pa yin no/_/gal te yang 'khrugs par gyur na ni lce zhan par 'gyur ba'am/_lce mgyogs par yang byed cing lkugs par yang byed do/_/lce la gsal byed dang yi ge byed pa zhes bya ba'i rlung la so sor brtags par gyur pas kyang yang dag pa ji 
[\[161b.6\]]lta ba bzhin du lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_bdag gi rlung gzhan gang dag gis 'khrugs par gyur pa dang /_'khrugs par ma gyur pa na las ci zhig byed pa yin na/_des 
[\[161b.7\]]thos pa las byung ba'i shes rab kyis sam lha'i mig gis mthong bar gyur pa/_ro sred par byed pa zhes bya ba'i rlung lus la rab tu gnas pa yin te/_de bdag la 'khrugs pa'am ma 'khrugs pa na las ci zhig byed pa yang /_des thos pa las byung ba'i shes rab kyis 
[\[162a\]]
[\[162a.1\]]sam lha'i mig gis mthong bar gyur pa ni gal te bdag gi ro sred par byed pa'i rlung 'khrugs par gyur na/_des bdag gi lce'i rtse mo la srin mngar mos 'dod par byed do/_/de yis bdag thams cad du 'dod par gyur pa dang /_thams cad du dga' bar gyur 
[\[162a.2\]]pa dang /_thams cad du yid du 'ong bar gyur pa'i zas rnams la bdag dga' bar 'gyur ro/_/bdag gis mid par yang byed mi nus so/_/bdag zas de dang bral bar gyur na lus bsam gtan la mnyam par 'jog par byed mi nus par 'gyur ro/_/dge ba'i chos rnams 
[\[162a.3\]]la yang shin tu spro bar yang mi 'gyur ro/_/bdag gi lus kyi skyon gyis yin te/_gzugs ni phan tshun gyi dbang gis kun du gnas pa'i phyir na/_ji ltar dbyug gu gnyis phan tshun du ltos pa'i dbang gis 'dzin par byed pa ni phan tshun gyi stobs kyis yin no/_/de bzhin du 
[\[162a.4\]]ming dang gzugs gnyis phan tshun gyi stobs kyis dang /_zas kyi dbang gis kyang 'khor ba'i phung po 'di yin no/_/ji ltar phye dang chu gnyis 'dres par gyur pa dag gi phan tshun gyi stobs kyis gong bur 'gyur ro/_/de bzhin du phan tshun gyi stobs kyis ming dang gzugs dag 
[\[162a.5\]]gnas pa yin no/_/des ro sred par byed pa'i rlung la so sor brtags par gyur pas kyang yang dag pa ji lta ba bzhin du lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_bdag gi rlung gzhan gang 
[\[162a.6\]]dag 'khrugs par gyur pa dang 'khrugs par ma gyur pa na las ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_gal te bdag gi mchin pa kun du sun 'byin par byed pa'i rlung 'khrugs par gyur na/_des bdag gi 
[\[162a.7\]]zas rnams mtshan mo 'ju bar byed pa na lhang kyog skyed par byed pa dang zas rnams kyang skyur por byed do/_/de srid du lhang kyog yod par gyur pa ji srid pa de srid du zas rnams kyang snyoms par mi 'gyur ro/_/bdag gi yan lag dang nying lag rnams thams cad kyang spro ba med par 'gyur ro/_/
[\[162b\]]
[\[162b.1\]]'brel pa rnams thams cad kyang rgyus pa'i dra ba thams cad du 'brel par byas par 'gyur ro/_/mchin pa kun du sun 'don pa'i rlung la so sor brtags par gyur pas kyang yang dag pa ji lta ba bzhin du lus so sor rig par byed do/_/gzhan yang rnal 'byor spyod pa nang gi bdag 
[\[162b.2\]]nyid kyi lus la lus kyi rjes su lta zhing gnas te/_bdag gi rlung gzhan gang dag gis 'khrugs par gyur pa'am 'khrugs par ma gyur pa na las ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_bshang ba steng du byed pa'i 
[\[162b.3\]]bdag gi rlung de 'khrugs pa'am ma 'khrugs par gyur na ste/_des bdag gi kha dang sna bug dag nas dri ngan pa rnams skyed par byed do/_/bdag gi nang nas byung nas spu'i khung bu rnams thams cad las kyang phyir 'byin par byed do/_/zas kyi gnas dang po'i steng du gyur par bshang ba 
[\[162b.4\]]dang zas kyi gnas tha ma dag 'dren par byed do/_/des kyang bdag shin tu drag pa dang tsha ba dang rtsub par gyur pa'i tshor ba lus su gyur pa thams cad la 'byung bar 'gyur ro/_/zas kyang yang dag pa dang bde bar 'ju bar yang mi 'gyur ro/_/bdag bsam gtan gyi bde bas gnas 
[\[162b.5\]]par yang mi 'gyur ro/_/bdag gis nyin mo spyod pa'i sar dge ba'i phyogs la sbyor bar yang mi nus so/_/bshang ba gyen du zlog par byed pa'i rlung la so sor brtags par gyur pas kyang yang dag pa ji lta ba bzhin du lus so sor rig par byed do/_/gzhan yang rnal 'byor spyod pa 
[\[162b.6\]]nang gi bdag nyid kyi lus la lus kyi rjes su lta zhing gnas te/_gzhang la kun du rgyu ba zhes bya ba'i rlung lus la gnas te/_bdag gi rlung gzhan gang dag 'khrugs par gyur pa dang 'khrugs par ma gyur pa na las ci zhig byed pa yin na/_des thos pa las byung ba'i shes rab 
[\[162b.7\]]kyis sam lha'i mig gis mthong bar gyur pa/_gzhang la kun du rgyu ba zhes bya ba'i rlung lus la gnas pa yin te/_de 'khrugs pa dang ma 'khrugs pa na bdag la las ci zhig byed pa yang /_des thos pa las byung ba'i shes rab kyis sam lha'i mig gis mthong ba ni/_gal te 
[\[163a\]]
[\[163a.1\]]bdag gi gzhang la kun du rgyu ba'i rlung 'khrugs par gyur na/_des bdag gi gzhang la 'brum bu'i rigs lnga dang mthug kob tu gyur pa gsum kun nas skyed par byed do/_/gzhang la kun du brten nas kyang rlung gis rnag rnams 'byin par byed do/_/rnam 
[\[163a.2\]]par sreg par byed pa dang gnyid du yang 'gyur ro/_/rgyus pa dang glad phor dag 'khrugs cing 'khrugs par yang 'gyur ro/_/me drod nyams par yang 'gyur ba dang /_bdag gi lce yang ro la sred pa dang bral bar 'gyur ro/_/des bshang ba la rgyu ba'i rlung la so sor brtags par 
[\[163a.3\]]gyur pas kyang yang dag pa ji lta ba bzhin du lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_bdag gi lus la rlung gzhan gang dag rab tu gnas pa yin la/_de bdag la 'khrugs par gyur pa'am 
[\[163a.4\]]'khrugs par ma gyur pa na las ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa dran pa kun nas 'joms pa zhes bya ba'i rlung bdag gi lus la rab tu gnas pa yin te/_de 'khrugs pa dang ma 'khrugs pa na bdag la las 
[\[163a.5\]]ci zhig byed pa yang /_des thos pa las byung ba'i shes rab kyis sam lha'i mig gis mthong bar gyur pa la/_gal te bdag gi dran pa kun nas sun 'don pa'i rlung 'khrugs par gyur na/_des bdag gi dran pa rnams 'joms par byed do/_/bdag gis sngon blags pa rnams ni 
[\[163a.6\]]mi dran no/_/bdag gis dmigs pa med pa bzhin du phyogs rnams mthong ngo /_/glo lu bar byed pa dag kyang yang dang yang du 'gyur ro/_/spu rnams thams cad kyang rtsub mor 'gyur ro/_/bdag gi sen mo rnams kyang mdangs khrag med par 'gyur ro/_/bdag la tsha grang 
[\[163a.7\]]dag kyang lhan cig tu 'gyur ro/_/bdag gis zos pa rnams kyang ha cang dran pa yang ma yin no/_/des dran pa sun 'byin pa'i rlung la so sor brtags par gyur pas kyang yang dag pa ji lta ba bzhin du lus so sor rig par byed do/_/gzhan yang rnal 'byor spyod pa nang gi 
[\[163b\]]
[\[163b.1\]]bdag nyid kyi lus la lus kyi rjes su lta zhing gnas te/_bdag gi rlung gzhan gang dag gis 'khrugs par gyur pa dang 'khrugs par ma gyur pa na las ci zhig byed pa yin pa yang /_des thos pa las byung ba'i shes rab kyis sam lha'i mig gis mthong bar gyur pa/_gal te 
[\[163b.2\]]spro bar byed pa'i rlung bdag gi lus la rab tu gnas pa yin te/_de 'khrugs pa'am ma 'khrugs pa na bdag la las ci zhig byed pa yang /_des thos pa las byung ba'i shes rab kyis sam lha'i mig gis mthong gyur pa la/_gal te bdag gi spro bar byed pa'i rlung 
[\[163b.3\]]'khrugs par gyur na/_des rab tu phal che bar gyur pa'i bza' bar bya ba dang /_bca' bar bya ba shin tu bsod pa rnams la bdag gis rab tu brtson pa bskyed nas mid par gyur kyang lus la spro ba skye bar 'gyur ba nyid kyang ma yin no/_/bdag gi lus po dug gis 
[\[163b.4\]]bdugs pa bzhin du 'gyur te rlung de rab tu 'khrugs pa'i rkyen gyis so/_/des spro bar byed pa'i rlung la so sor brtags par gyur pas kyang yang dag pa ji lta ba bzhin du lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes 
[\[163b.5\]]su lta zhing gnas te/_bdag gi rlung gzhan gang dag gis 'khrugs par gyur pa dang 'khrugs par ma gyur pa na las ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_lus dang sems kyi stobs byed pa zhes bya 
[\[163b.6\]]ba'i rlung lus la rab tu gnas pa yin te/_de 'khrugs pa dang ma 'khrugs pa na bdag la las ci zhig byed pa yang /_des thos pa las byung ba'i shes rab kyis sam lha'i mig gis mthong bar gyur pa la/_ji lta ji ltar bdag mngal la sogs pa rnams nas de lta 
[\[163b.7\]]de ltar bdag gi sems kyang 'phel bar byed do/_/rlung de'i mthus bya ba dang bya ba ma yin pa dag la yang bdag gi sems gsal por yang rlung des byed do/_/bdag gis shes par 'gyur zhing dang po dus ring po nas byas pa'i bya ba rnams la yang bdag gis yang dag par 
[\[164a\]]
[\[164a.1\]]dran no/_/bdag gi 'gro ba dang 'ong ba dag yang 'joms par mi 'gyur ro/_/bdag grang ba dang /_dro ba dang /_ltogs pa dang /_skom pa rnams dang bcas par 'gyur ro/_/bdag gi lus mkhrang por yang 'gyur zhing skra dkar rnams kyang dus ma 
[\[164a.2\]]yin par mi skye'o/_/des lus dang sems kyi stobs byed pa'i rlung la so sor brtags par gyur pas kyang yang dag pa ji lta ba bzhin du lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_bdag 
[\[164a.3\]]gi rlung gzhan gang dag gis 'khrugs par gyur pa dang 'khrugs par ma gyur pa na las ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa ni/_mgrin pa dang ngag rnam par 'joms par byed pa zhes bya ba'i rlung lus la 
[\[164a.4\]]rab tu gnas pa yin te/_de 'khrugs pa dang ma 'khrugs pa na bdag la las ci zhig byed pa yang /_des thos pa las byung ba'i shes rab kyis sam lha'i mig gis mthong bar gyur pa ni/_gal te bdag gi mgrin pa dang ngag rnam par 'joms par byed pa zhes bya ba'i rlung 
[\[164a.5\]]'khrugs par gyur na/_des bdag gi lus rang bzhin du gnas par ni rgyu gzhan gyis 'gyur ro/_/rlung de gzhi des 'khrugs par gyur pas de'i phyir lkugs par byed do/_/des yang na 'on par byed pa'am/_des yang na/_lag pa 'khum par byed pa'am/_
[\[164a.6\]]des yang na sgur po nyid du byed pa'am/_des yang na dmus long du byed par 'gyur te rnam pa de lta bu rnams kyi nad rnams kun du skyed do/_/gal te 'khrugs par ma gyur na ni ji skad du bshad par gyur pa'i nad de dag rnams 'byung bar mi 'gyur ro/_/des mgrin pa dang 
[\[164a.7\]]ngag rnam par 'joms par byed pa'i rlung la so sor brtags par gyur pas kyang yang dag pa ji lta ba bzhin du lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_rlung gzhan gang dag bdag gi 
[\[164b\]]
[\[164b.1\]]lus la rab tu gnas pa yin na/_des thos pa las byung ba'i shes rab kyis sam lha'i mig gis mthong bar gyur pa/_nyal ba na lu bar byed pa zhes bya ba'i rlung lus la rab tu gnas pa yin te/_de 'khrugs par gyur pa dang 'khrugs par ma gyur pa na las ci zhig byed 
[\[164b.2\]]pa yang /_des thos pa las byung ba'i shes rab kyis sam lha'i mig gis mthong bar gyur pa ni/_gal te bdag nyal ba na glo lu bar byed pa'i rlung 'khrugs par gyur na ni des bdag gis rnam par 'gyur ba dang bcas pa'i rmi lam rnams mthong bar 'gyur ro/_/rna ba ngan par 
[\[164b.3\]]gnas par gyur pa'i 'khrul pa'i bya ba rnams byis pa rnams thams cad la yang 'byung ba yin te/_bdag gi rus pa'i tshigs rnams kun du 'bigs par byed pa'i tshor ba dag kun du skyed do/_/nyal ba na phyis lus la 'gyur ro/_/des nyal ba na glo lu bar byed pa'i rlung 
[\[164b.4\]]la so sor brtags par gyur pas kyang lus yang dag pa ji lta ba bzhin du rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_rlung gzhan gang dag bdag gi lus la 'khrugs par gyur pa dang 'khrugs par ma gyur pa na 
[\[164b.5\]]las ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_drod 'dzin pa zhes bya ba'i rlung bdag gi lus la rab tu gnas pa yin te/_srog chags rnams thams cad 'ga' zhig gi lus la yang nyung bar mi byed 
[\[164b.6\]]do/_/de ni srog chags 'di dag rnams thams cad kyi srog ces bya ba ste/_lhan cig tu lus 'dzin par byed pa rnam par shes pa'i rten du gyur pa yin no/_/de gal te 'khrugs par gyur na srog chags rnams thams cad gsod par byed do/_/des drod kun du 'dzin pa'i rlung la so 
[\[164b.7\]]sor brtags par gyur pas kyang yang dag pa ji lta ba bzhin du lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_rlung gzhan gang dag bdag gi lus la rab tu gnas pa dang /_de 'khrugs par gyur 
[\[165a\]]
[\[165a.1\]]pa dang 'khrugs par ma gyur pa na yang bdag la las ci zhig byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_bdag gi rlung lus thams cad 'khyil pa zhes bya ba gal te mngal na gnas pa rnams kyi yang 
[\[165a.2\]]gang la lus rab tu rgyas par gyur pa yod pa rnams kyang des de'i lus ches mi 'phel ba dang /_shin tu nyams pa dang /_lhag par yang 'gyur ro/_/thung ba'am gog po'am 'khums par yang 'gyur ro/_/des lus thams cad sdom par byed pa'i rlung la so sor brtags par 
[\[165a.3\]]gyur pas kyang yang dag pa ji lta bar lus so sor rig par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas pa na/_rlung gzhan gang dag bdag gi lus la rab tu gnas pa yin na/_des thos pa las byung ba'i shes rab 
[\[165a.4\]]kyis sam lha'i mig gis mthong bar gyur pa/_pags pa 'dzin pa zhes bya ba'i rlung lus la rab tu gnas pa yin te/_de phyi rol gyi rlung dang mtshungs par 'grogs pas kun du reg par byed de/_rlung de ni grang ba dang /_dro ba dang /_dman pa dang /_gsod pa dang /_rab tu 
[\[165a.5\]]stobs che ba dang /_dus su ji lta bar rigs pa dang /_ji ltar dus su rigs pa rnams yin no/_/des pags pa 'dzin pa'i rlung la so sor brtags par gyur pas kyang yang dag pa ji lta ba bzhin du lus so sor rig par byed do/_/gzhan yang rnal 'byor spyod pa nang gi bdag 
[\[165a.6\]]nyid kyi lus la lus kyi rjes su lta zhing gnas te/_rlung gzhan gang dag bdag gi lus la rab tu gnas pa yin zhe na/_des thos pa las byung ba'i shes rab kyis sam/_lha'i mig gis kyang rung ste/_nyon mongs pa med pa gzhan gyi skyon gyis mi bkri ba ngam grog rnams 
[\[165a.7\]]las rgal ba ji lta ba bzhin du de kho na nyid mthong bar gyur pa'i lha'i mig gis mthong ba 'di ni rlung gzhan ni yod pa ma yin la/_lus la yang de tsam cig dang ldan pa yin no/_/rlung gi tshogs rnams ni 'di dag yin zhing rlung gi phung po dang /_srin gang dag gis khams la 
[\[165b\]]
[\[165b.1\]]dmigs par byed pa'i dbang po las dang nyon mongs pa dang bcas pa'i lus 'dzin par byed pa dang /_mtho 'tsham par byed pa rnams ni de dag las med do/_/rnal 'byor spyod pa des tha ma'i rlung la so sor brtags shing lus kyi gong bu 'di mthong bar gyur nas 'dod pa rnams las 
[\[165b.2\]]'dod chags dang bral bar 'gyur ro/_/dga' ba'i 'dod chags dang lhan cig tu gyur pa'i sred pa rnams kyis mi 'ching ngo /_/bdud kyi yul la mi gnas so/_/mya ngan las 'das pa'i mtha' la gnas pa yin no/_/thog ma med pa'i dus nas rab tu zhugs par gyur 
[\[165b.3\]]pa'i 'dod chags dang /_zhe sdang dang /_gti mug gi mun pa rnams 'joms par byed do/_/ye shes kyi nyi ma'i mthar yang 'byung bar 'gyur ro/_/som nyi med pa dang /_ngam grog rnams dang rnam par bral bar yang 'gyur ro/_/kun nas nyon mongs pa can du gyur pa'i sgra dang /_reg 
[\[165b.4\]]bya dang /_ro dang /_gzugs dang /_dri rnams kyis 'khrid pa yang ma yin no/_/yul gyi de kho na nyid ma mthong ba yin par mi 'gyur ro/_/khams gsum ma lus pa rnams mi rtag pa dang /_sdug bsngal ba dang /_stong pa dang /_bdag med par yang ji lta ba bzhin du mthong 
[\[165b.5\]]ngo /_/nA la ti'i grong gi bram ze dang /_khyim bdag rnams dang dge sbyong rnal 'byor spyod pa rnams kyis kyang yang dag pa ji lta ba bzhin du lus so sor rig par gyur to/_/lus dran pa nye bar gzhag pa la mngon par dga' bar 'gyur ro/_/skye ba dang 'jig par 'gyur ba'i chos 
[\[165b.6\]]rnams shes pa dang /_gzhan rnams kyis 'khrid par mi 'gyur ba dang /_lus thams cad la so sor rtog par gyur pa na bcing ba dang thar pa rnams thams cad shes par 'gyur ro/_/gzhan yang rnal 'byor spyod pa lus de nyid la rnam par 'jig pa'i mthar dang /_zad pa 
[\[165b.7\]]dang /_'grib pa dang /_rnam par 'jig pa'i rnam pa gzhan dag rnams kyi rnam pa gzhan rnams kyis so sor rtog par byed de/_ji ltar na lus 'di rnam par 'jig pa yin/_'chi ba'i dus na med par 'gyur ba yin/_ji ltar na srin rnams rlung rnams kyis kun du bcom nas 
[\[166a\]]
[\[166a.1\]]rlag par byed pa yin/_ji ltar na khams rnams thams cad 'khrugs par 'gyur ba yin/_ji ltar na tha ma'i dus kyi bya bar 'gyur ba yin/_srin rnams rlung gis 'joms par gyur pa na ji ltar na steng 'og tu 'gyur ba yin/_de ltar na nang gi bdag nyid du gyur 
[\[166a.2\]]pa'i lus kyi lus la rtag par rgyun du rnam par lta bar byed do/_/'chi ba'i dus na khams rnams thams cad kyi srin kun tu 'khrugs par gyur pa/_des thos pa las byung ba'i shes rab kyis sam lha'i mig gis mthong bar gyur pa ni/_sngon du na srin rnams rlung gis 'joms par 
[\[166a.3\]]gyur la/_phyi nas ni bdag 'chi bar 'gyur ba yin no/_/bdag gi 'du byed rnams thams cad kyang rnam par 'jig par 'byung bar 'gyur zhing bdag 'chi bar 'gyur ba'i mthar ni mi bzad cing rtsub pa'i tshor ba rnams 'byung bar 'gyur ro/_/des rnam par lta bar byed de/[ {]glad pa [,]klad pa [}]la gnas 
[\[166a.4\]]nas rgyu ba'i srin rnams ni sen mo la brten pa'i rlung gis mgo las kun du bgrod nas 'joms par byed do/_/'chi bar byed do/_/mgo bo dang mgul pa la rgyu ba'i srin rnams ni rkang pa'i logs la brten pa'i rlung gis 'joms par byed do/_/thod pa la rgyu ba'i srin rnams ni sems med 
[\[166a.5\]]par byed pa'i rlung gis 'joms par byed do/_/skra za ba'i srin rnams ni rus pa gcog par byed pa'i rlung gis 'joms par byed do/_/rna ba la rgyu ba'i srin rnams ni 'gro ba 'joms par byed pa'i rlung gis 'joms par byed do/_/snabs kyis g.yogs pa'i srin rnams ni long bu'i 
[\[166a.6\]]tshigs pa 'byed pa'i rlung gis 'joms par byed do/_/tshil gyi mtha' na rgyu ba'i srin rnams ni ljang ngar 'byed par byed pa'i rlung gis 'joms par byed do/_/tshigs pa rnams dang /_'gram par gyur pa dang /_lud pa za ba'i srin rnams ni tshigs pa 'byed par byed pa'i rlung gis 
[\[166a.7\]]'joms par byed do/_/so'i rtsa ba nas za ba'i srin rnams ni byin pa rab tu 'byed cing nyal ba'i rlung gis 'joms par byed do/_/bdag gi srin gyi rigs gzhan bcu mgrin pa dang /_brang gi gseb na rgyu ba rnams rlung gi snga phyi rim pas 'joms par byed pa rnams ni 'di lta ste/_zas 
[\[166b\]]
[\[166b.1\]]su ngar snabs za ba'i srin rnams ni spro ba 'phel ba'i rlung gis 'joms par byed do/_/rab tu skyug par byed pa'i srin rnams ni khu ba rgyu ba bcu'i rtsa rnams kyi nang na rgyu bar gyur pa de 'dra ba'i 'gro ba rnam par zlog par byed pa'i rlung gis 'joms par byed do/_/mngar myos kyi srin 
[\[166b.2\]]rnams ni tshigs rnam par dkrug pa'i rlung gis 'joms par byed do/_/ro drug la dga' ba'i srin rnams ni spu dang sen mo dang bshang ba dang rnams 'byed par byed pa'i rlung gis 'joms par byed do/_/g+hur g+hur ba'i srin rnams ni khu chu rnam par rlug byed kyi rlung gis 'joms par 
[\[166b.3\]]byed do/_/ro la rab tu sdang ba'i srin rnams ni rgan gog tu byed pa'i rlung gis 'joms par byed do/_/nyal ba la shin tu mngon par dga' ba'i srin rnams ni lgang pag rings par byed pa'i rlung gis 'joms par byed do/_/khrag las skyes par gyur pa'i srin gyi rigs bcu 'di 
[\[166b.4\]]lta ste/_lus la spu za ba'i srin rnams ni bshang ba kun du skam byed kyi rlung gis 'joms par byed do/_/slubs can gyi srin rnams ni logs na bar byed pa'i rlung gis 'joms par byed do/_/dzan tu mAn da ra'i srin rnams ni bu ga dgu la gnas pa'i nad ces bya ba'i rlung gis 
[\[166b.5\]]'joms par byed do/_/au dum ba ra'i srin rnams ni yan lag dang /_nying lag dang /_thung bar byed pa'i rlung gis 'joms par byed do/_/dzan tu mAn da ra dang /_kun du 'dzag pa'i srin rnams ni me drod kun du sun 'don pa'i rlung gis 'joms par byed do/_/spu'i gling 
[\[166b.6\]]gi srin rnams ni yan lag dang nying lag rnams thams cad grang bar byed pa'i rlung gis 'joms par byed do/_/khrag za ba'i srin rnams ni brtan pa 'jig par byed pa'i rlung gis 'joms par byed do/_/skyur po pa'i srin rnams ni sreg par byed pa'i rlung gis 'joms par byed do/_/
[\[166b.7\]]rkang pa med pa dang /_dbyibs thung bar gyur pa dang /_khrag las skyes pa'i srin shin tu phra ba dang /_mig med pa dang /_g.yan pa dang /_'bigs byed kyi mtshan nyid do/_/de la de dag rnams ni gang gi tshe 'chi ba'i yul dang dus su gyur pa na de'i tshe rlung rnams kyis srin de dag 
[\[167a\]]
[\[167a.1\]]rnams bcom par gyur nas khrag kyang skam par byed do/_/de la de dag rnams ni 'chi bar 'gyur ba na yin te/_rtsub par gyur pa dang mi bzad par gyur pa'i tshor ba rnams kyis kyang shin tu skems par byed do/_/'chi bar gyur pa'i mtha' na so so'i skye bo rnams rang gi 
[\[167a.2\]]mdza' bo dang /_grogs po dang /[ (]gnyan [,]gnyen [)]'brel dang /_bu dang /_chung ma dang /_phun sum tshogs pa dang /_yongs su spyad par bya ba rnams yongs su gtong bar 'gyur ba'i sred pa dag gis byas pa'i 'chi ba'i 'jigs pa drag po rnams blo dman pa rmongs pa'i kun du sbyor 
[\[167a.3\]]bas bcings pa rnams las 'byung ste/_skyabs med par gyur pa chos dang chos ma yin pa dang lhan cig tu gcig pu nyid du gyur pa lus dang sems kyi sdug bsngal gyis yan lag dang nying lag rnams thams cad nas khrag kun du tshim par 'gyur ro/_/gzhan yang rnal 'byor spyod 
[\[167a.4\]]pa nang gi bdag nyid kyi lus la lus kyi rjes su lta zhing gnas te/_bdag gi srin gyi rigs gzhan dag rnams ni gang yin zhing rlung gi tshogs rnams kyang gang dag gis srin gang bcom pas bdag la sdug bsngal du byed par 'gyur ba yin zhe na/_des thos pa las byung ba'i shes rab 
[\[167a.5\]]kyis sam lha'i mig gis mthong bar gyur pa/_srin gyi rigs bcu bdag gi sha la gnas pa rnams ni 'di lta ste/_rma la kun du 'byung ba rnams te de la rma la kun du 'byung ba'i srin rnams ni sdud pa'i rlung gis 'joms par byed do/_/tsun tsu ka'i srin rnams ni steng 'og gi rlung gis 
[\[167a.6\]]'joms par byed do/_/rgyus pa sgul ba zhes bya ba'i srin rnams ni srog gi rlung gis 'joms par byed do/_/gang gi phyir song bar gyur pa'i skyes bu 'chi bar 'gyur ro/_/rtsa 'bigs par byed pa'i srin rnams ni 'dzums par byed pa'i rlung gis 'joms par byed do/_/pags pa 
[\[167a.7\]]gtub pa'i srin rnams ni sems sun 'byin par byed pa'i rlung gis 'joms par byed do/_/tshil sgul bar byed pa zhes bya ba'i srin rnams ni 'khrug par byed pa'i rlung gis 'joms par byed do/_/'phel byed kyi srin rnams ni mig 'byed pa dang /_'dzums par byed pa'i rlung gis 
[\[167b\]]
[\[167b.1\]]'joms par byed do/_/dri ngan pa'i srin rnams ni phan tshun du dkrug par byed pas 'chi ba'i mthar thug par byed pa'i rlung lngas 'joms par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_ji ltar bdag 'chi bar gyur pa'i 
[\[167b.2\]]dus na rngul la rgyu ba'i srin rnams rlung gang dag gis 'joms par byed pa yin na/_des thos pa las byung ba'i shes rab kyis sam lha'i mig gis mthong bar gyur pas/_de bzhin du mkhris pa las rgyu ba'i srin rnams la rnal 'byor spyod pas so sor rtog par byed pa ni 'di lta ste/_
[\[167b.3\]]tsu ra ba kaH'i srin rnams ni mngal kun du 'phel byed kyi rlung gis 'joms par byed de/_skyes bu'i las rnams dang khyad par du 'phel bar byed do/_/sgul byed kyi srin rnams ni mngal 'jig par byed pa'i rlung gis 'joms par byed do/_/skyes bu'i stobs skam par byed do/_/
[\[167b.4\]]gur gum gyi mdog 'dra ba'i skyur po gcig kha'i sgo nas kun du 'byung bar yang byed do/_/gal te na yang bud med du 'gyur bar yang byed do/_/ku shi me tog gi srin rnams ni 'gro ba dang /_'ong ba dang /_rgyug pa dang /_mchong bar byed pa'i rlung gis 'joms par byed do/_/chen 
[\[167b.5\]]po'i rigs kyi srin dang /_nag pa pa dang /_zas chen po dang /_dro ba la rgyu ba rnams ni mig rna ba sna lce lus rnams rnam par 'joms par byed pa'i rlung lngas 'joms par byed do/_/rim pa ji lta ba bzhin du rnam par sreg byed kyi srin rnams ni grog ma pa'i rlung gis 'joms par byed do/_/
[\[167b.6\]]me drod nyams byed kyi srin rnams ni khab pa'i rlung gis 'joms par byed do/_/me chen po'i srin rnams ni rgyu ma 'byed pa'i rlung gis 'joms par byed do/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_ji ltar bdag 'chi bar gyur pa'i 
[\[167b.7\]]dus na rus pa la gnas pa'i srin rnams rlung gang dag gis 'joms par byed pa yin na/_des thos pa las byung ba'i shes rab kyis sam lha'i mig gis mthong bar gyur pa/_yan lag dang nying lag rnams thams cad la gnas pa'i srin rnams ni 'di lta ste/_rus pa la ldag 
[\[168a\]]
[\[168a.1\]]pa'i srin rnams ni mkhris pa kun du sun 'don par byed pa'i rlung gis 'joms par byed do/_/dro ba la rgyu ba'i srin rnams ni bad kan kun nas sun 'don pa'i rlung gis 'joms par byed do/_/tshigs pa gcod cing rgyu ba dang dri mi zhim pa'i srin rnams ni pags pa kun 
[\[168a.2\]]nas sun 'don pa'i rlung gis 'joms par byed do/_/rus pa'i rnag gi rigs kyi srin rnams ni khrag kun du sun 'don par byed pa'i rlung gis 'joms par byed do/_/kha dmar ba'i srin rnams ni sha sun 'don par byed pa'i rlung gis 'joms par byed do/_/pags pa la spyod cing za 
[\[168a.3\]]ba'i srin rnams ni khrag kun du sun 'don pa'i rlung gis 'joms par byed do/_/grog ma pa'i srin rnams ni khu chu kun nas sun 'don pa'i rlung gis 'joms par byed do/_/spu gri'i kha'i srin ni 'khrul par byed pa'i rlung gis 'joms par byed do/_/gzhan yang rnal 'byor 
[\[168a.4\]]spyod pa nang gi bdag nyid kyi lus la lus kyi rjes su lta zhing gnas te/_bdag 'chi bar gyur pa'i dus na bshang ba la rgyu ba'i srin gang dag rlung gang dag gis 'joms par byed pa yin zhe na/_des thos pa las byung ba'i shes rab kyis sam lha'i mig gis mthong bar gyur pa dngas ma pa'i 
[\[168a.5\]]srin rnams ni stobs byed pa'i rlung gis 'joms par byed do/_/khab kyi kha'i srin rnams ni rngul kun nas sun 'don pa'i rlung gis 'joms par byed do/_/phi spi skyes kyi srin rnams ni gcin lhag par sun 'don par byed pa'i rlung gis 'joms par byed do/_/rkang med kyi srin rnams ni 
[\[168a.6\]]tshil kun du sun 'don pa'i rlung gis 'joms par byed do/_/mi spyod pa'i srin rnams ni zas dang ldan pa'i rlung gis 'joms par byed do/_/bshang ba rnam par 'thor byed kyi srin rnams ni so rnam par 'byed pa'i rlung gis 'joms par byed do/_/bshang ba 'byed pa'i srin rnams ni rtse'u 
[\[168a.7\]]chung sdud par byed pa'i rlung gis 'joms par byed do/_/rgyu ma 'byed pa'i srin rnams ni 'og tu 'gro ba'i rlung gis 'joms par byed do/_/zas smin pa rnams so sor rengs par byed pa'i srin rnams ni steng du 'gro ba'i rlung gis so sor 'joms par byed do/_/mdog [{]bzangs kyi [,]bzang gi [}]srin 
[\[168b\]]
[\[168b.1\]]rnams ni logs la rgyu ba'i rlung gis 'joms par byed do/_/gzhang smin par byed pa'i srin rnams ni za ma tog la gnas pa'i rlung gis 'joms par byed do/_/srin rnams dang rlung de dag rnams kyis kyang bshang ba rnams thams cad kyang nges par skams par 'gyur zhing /_khams 
[\[168b.2\]]rnams thams cad kyang khyad par du skams nas phan tshun gyis g.yoms shing kun du drud par gyur pas steng 'og tu gyur par byas nas khams rnams thams cad kyang dkrug par gyur pas gog por gyur pa dang /_myags par gyur pa dang /_rnam par g.yogs par gyur pas kyang 
[\[168b.3\]]bye brag tu byas shing dman par byas pas ni skyes bu rnams sam bdag kyang rung ste/_'chi ba'i mthar gyur pa na rtsub pa gzhan rnams dang mi 'dra ba'i tshor ba rnams nges par myong bar 'gyur bar skye bo rnams thams cad la nges par myong bar 'gyur bar byed do/_/gzhan yang 
[\[168b.4\]]rnal 'byor spyod pa nang gi bdag nyid kyi lus la lus kyi rjes su lta zhing gnas te/_bdag gi srin gang dag 'chi ba'i mthar thug par gyur pa na rlung gang dag gis 'joms par byed pa yin zhe na/_des thos pa las byung ba'i shes rab kyis sam lha'i mig gis mthong bar 
[\[168b.5\]]gyur pa/_bdag gi rkang mar la rgyu bar gyur pa'i srin gyi rigs bcu la 'di lta ste/_spu la gnas pa'i srin rnams ni spu kun nas sun 'don pa'i rlung gis 'joms par byed do/_/kha nag pa'i srin rnams ni rjes su 'thun par byed pa'i rlung gis 'joms par 
[\[168b.6\]]byed do/_/spro ba med pa'i srin rnams ni nyal ba na rnam par g.yeng bar ston pa'i rlung gis 'joms par byed do/_/gzer zug chen por byed pa'i srin rnams ni mi bzod pa'i rlung gis 'joms par byed do/_/rmongs par byed pa'i srin rnams ni lce la gsal byed dang yi ge 
[\[168b.7\]]byed pa'i rlung gis 'joms par byed do/_/me'i mdog gi srin rnams ni ro rnams 'dre bar byed pa'i rlung gis 'joms par byed do/_/'greng ba'i srin rnams ni mchin pa kun nas sun 'don pa'i rlung gis 'joms par byed do/_/'og tu rgyu ba'i srin rnams ni bshang ba gyen du 
[\[169a\]]
[\[169a.1\]]byed pa'i rlung gis 'joms par byed do/_/o'u T+hing ka'i srin rnams ni gzhang la rgyu ba'i rlung gis 'joms par byed do/_/kun du rtogs pas dga' ba'i srin rnams ni dran pa kun nas sun 'don pa'i rlung gis 'joms par byed do/_/gzhan yang rnal 
[\[169a.2\]]'byor spyod pa nang gi bdag nyid kyi lus la lus kyi rjes su lta zhing gnas te/_rtag par kun du mthong ba ma yin/_gtsang mar mthong ba ma yin/_bdag tu mthong ba ma yin no/_/sngon gyi srin gcig ni mkhal ma sun 'don par byed pa'i rlung gis 'joms par byed do/_/srin 
[\[169a.3\]]'di dag rnams ni 'chi ba'i dus dang 'chi ba'i dus su rlung rnams kyis 'joms par byed do/_/de de ltar na nang gi bdag nyid kyi lus la lus kyi rjes su lta zhing gnas par byed pa yin te/_dge slong gis thog ma med pa'i dus nas rab tu bzhugs par gyur pa'i mun pa rnams lhag ma 
[\[169a.4\]]lus pa med par 'joms par 'gyur ro/_/zag pa med pa shin tu mthar thug par gyur pa gzhan rnams dang mi 'dra bar gyur pa 'jig rten las 'das pa'i snang ba rnams kyang 'di la rab tu 'byung bar 'gyur ro/_/rjes su dran pa rnams kyang rnam pa bdun du gyur pa las 'chi ba rjes 
[\[169a.5\]]su dran pa ni mchog tu bstan pa yin no/_/'di lta ste/_sangs rgyas rjes su dran pa dang /_chos rjes su dran pa dang /_dge 'dun rjes su dran pa dang /_lha rjes su dran pa dang /_mi rtag pa rjes su dran pa'o/_/gzhan yang rnal 'byor spyod pa nang gi bdag nyid kyi lus la 
[\[169a.6\]]lus kyi rjes su lta zhing gnas te/_chos rnams thams cad la rgud pa 'byung bar byed pa'i 'chi ba rnam pa du zhig yod ce na/_des thos pa las byung ba'i shes rab kyis sam lha'i mig gis mthong bar gyur pa/_'chi ba ni rnam pa bzhi yin no/_/'di lta ste/_sa'i khams ma 
[\[169a.7\]]snyoms pas bskyed pa dang /_chu'i khams ma snyoms pas bskyed pa dang /_me'i khams ma snyoms pas bskyed pa dang /_rlung gi khams ma snyoms pas bskyed pa'o/_/de la ji ltar na sa'i khams ma snyoms pas bskyed pa'i 'chi bas 'chi bar 'gyur ba yin zhe na/_gang 
[\[169b\]]
[\[169b.1\]]gi tshe sa'i khams rnams 'khrugs par gyur pa na phyir zhing rlung gis kyang sa'i khams rnams kyang sra zhing mkhrang bar gyur nas yan lag dang nying lag rnams thams cad kun du g.yos shing kun du mnan pas myags par byed do/_/phan tshun du 'joms par byed cing kun du 'tshir bar 
[\[169b.2\]]byed do/_/dper na rdo rje'i rang bzhin gyi ri gnyis su gyur pa de dag gi bar du mar sar pa'i gong bu gcig bcug par gyur la de dag kyang phan tshun du dus kyis rlung gi tshad du gyur pa'i rlung gi shugs kyis legs par drud par gyur na/_de la ji ltar na mar sar gyi gong bu'i snying po nyid du 
[\[169b.3\]]tha snyad gdags par bya/_de kho na bzhin du sa'i khams 'khrugs par gyur pas bdag gi yan lag dang nying lag rnams thams cad dang /_khams rnams thams cad dang /_rgyus pa'i za ma tog gi pags pa dang /_khrag dang /_sha dang /_tshil dang /_rus pa dang /_/rkang 
[\[169b.4\]]mar dang /_khu chu dang rnams ni thams cad kyang mar sar dang 'dra bar 'gyur ba yin no/_/rtag tu rgyun mi 'chad par kun nas mnan par gyur pa'i nye 'khor rnams ni shin tu nyams par mi 'gyur ro/_/des bdag gi khams rnams de ltar mnan par gyur pas sdug bsngal rnams 
[\[169b.5\]]'byung bar 'gyur ro/_/sangs rgyas rjes su dran pa'am/_chos rjes su dran pa'am/_dge 'dun rjes su dran par gyur pa yang rung ste/_srid pa tha ma pa rnams kyis yang dag pa'i blos dmigs pa rgyun ma chad par gyur na so so'i skye bo 'di dag rnams thams cad la yang 
[\[169b.6\]]rgyud la dmigs pa dang cha 'dra ba'i skye ba 'byung bar 'gyur ro/_/rgya'i cha rnams ci 'dra bar gyur pa yin pa'i rgyas btab pa rnams kyang de dang 'dra bar 'gyur ro/_/de bzhin du 'chi ba'i dus kyi srid pa tha ma pa rnams kyi sems kyi rgyun rnam pa ji srid dang 'dra bar gyur pa'i skye ba de dang 
[\[169b.7\]]de 'dra ba'i rnams 'byung ba yin no/_/sems spre'u'i dbang gis skye ba dang 'chi ba rnams 'byung ba yin no/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_ji ltar na bdag cag gi chu'i khams rnams ma snyoms par gyur 
[\[170a\]]
[\[170a.1\]]pas byis pa so so'i skye bo 'di dag rnams thams cad 'chi ba yin zhe na/_des thos pa las byung ba'i shes rab kyis sam lha'i mig gis mthong bar gyur pa/_gal te bdag gi chu'i khams rnams 'khrugs par gyur na des bdag gi yan lag dang /_nying 
[\[170a.2\]]lag rnams thams cad kyang rgyus pa'i sbubs rnams thams cad dang /_khams rnams thams cad dang /_pags pa dang /_khrag dang /_sha dang /_tshil dang /_rus pa dang /_rkang mar dang /_khu chu dang rnams kun du sku bar byed cing kun nas bzhu bar 'gyur ba ni 'chi ba'i 
[\[170a.3\]]dus na bdag dang so so'i skye bo 'di dag rnams thams cad la yang nges par 'brel par 'gyur ro/_/phan tshun du kun nas sku bar byed cing skyod par byed do/_/'di lta ste/_ri gnyis ni sngon bzhin no/_/de la mar sar gyi gong bu rgya mtshor bcug par gyur cing dus kyi rlung gis 
[\[170a.4\]]rnam par bcom par gyur pa la ni gnas pa med do/_/skyob pa med do/_/snying por gyur pa gang yang med cing de la ni brtan pa yang yod pa ma yin no/_/bdag chu'i khams kyis mnar bar gyur pa'i sdug bsngal rnams ni de lta bu yin no/_/sangs rgyas rjes su dran 
[\[170a.5\]]pa'am/_chos rjes su dran pa'am/_dge 'dun rjes su dran pa yang rung ste/_srid pa tha ma pa rnams kyi yang dag pa'i blos dmigs pa rgyun ma chad par gyur na so so'i skye bo 'di dag rnams thams cad la yang rgyud la dmigs pa'i rgya'i rjes dang cha 'dra ba'i skye ba 'byung 
[\[170a.6\]]bar 'gyur ro/_/rgya'i cha rnams ci 'dra bar gyur pa yin pa'i rnam pa de srid kyi rgyas btab pa'i skye ba 'byung ngo /_/dpe de bzhin du 'chi ba'i dus kyi tshe na srid pa tha ma pa rnams kyi sems kyi rgyan rnams ji srid du gyur pa de bzhin du skye ba rnams 'byung bar 'gyur ro/_/gang gi phyir 
[\[170a.7\]]sems spre'u'i dbang gis rga shi'i dus na skye ba'i gnas yin no/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_ji ltar bdag 'chi bar gyur pa'i dus na me'i khams 'khrugs pas 'chi bar 'gyur ba yin zhe na/_des thos 
[\[170b\]]
[\[170b.1\]]pa las byung ba'i shes rab kyis sam lha'i mig gis mthong bar gyur pa ni/_gal te bdag 'chi bar gyur pa'i dus na me'i khams rnams 'khrugs par gyur na des bdag gi yan lag dang nying lag rnams thams cad rtsa dang rgyus pa'i za ma tog rnams thams cad dang /_khams 
[\[170b.2\]]rnams thams cad dang /_pags pa dang /_khrag dang /_sha dang /_tshil dang /_rus pa dang /_rkang mar dang /_khu chu rnams sreg go/_/'tshed do/_/kun du tsha bar byed do/_/kun nas rab tu 'bar bar byed de/_dper na/_seng ldeng gi me mdag gi phung po chen po ri dang 
[\[170b.3\]]mtshungs par gyur pa dag tu mar sar gyi gong bu bcug par gyur la de sreg par byed/_'tshed par byed/_kun nas rab tu 'bar bar byed do/_/kun du skol bar yang byed pa de bzhin du bdag gi lus po rnams thams cad kyang mar sar gyi gong bu dang 'dra bar gyur pa yin na/_de 
[\[170b.4\]]yis bdag 'chi bar gyur pa'i tha ma'i lus kun du tsha bar sdug bsngal bar byed do/_/sangs rgyas rjes su dran pa'am/_chos rjes su dran pa'am/_dge 'dun rjes su dran par gyur pa yang rung ste/_yang dag pa'i blos tha ma'i sems kyi dmigs pa rgyun ma chad par gyur 
[\[170b.5\]]na so so'i skye bo 'di dag rnams thams cad la yang rgyud la dmigs par gyur pa'i sgrub pa'i rgya dang cha 'dra ba'i skye ba rnams 'byung bar 'gyur ro/_/ji ltar rgya gang dag dang 'dra bar gyur pa'i rnam pa de srid kyi rgya'i rjes kyi skye ba 'byung ba yin no/_/de ltar rnam pa ji srid par gyur pa'i 
[\[170b.6\]]'chi ba'i dus na srid pa tha ma'i sems 'byung bar gyur pa de ltar skye ba yang 'byung bar 'gyur ro/_/gang gi tshe sems spre'u'i dbang gis rga shi'i dus su skye ba nye bar gnas pa yin no/_/gzhan yang rnal 'byor spyod pa nang gi bdag nyid kyi lus la lus kyi rjes su lta zhing gnas te/_
[\[170b.7\]]bdag 'chi bar 'gyur ba'i dus na ji ltar na rlung 'khrugs pas 'chi bar 'gyur ba yin zhe na/_des thos pa las byung ba'i shes rab kyis sam lha'i mig gis mthong bar gyur pa/_gal te bdag 'chi bar gyur pa'i dus su rlung gi khams rnams rab tu 'khrugs par gyur na/_
[\[171a\]]
[\[171a.1\]]des bdag gi yan lag dang nying lag rnams thams cad dang /_rgyus pa'i za ma tog rnams thams cad dang /_khams rnams thams cad kyi yang 'di lta ste/_pags pa dang /_khrag dang /_sha dang /_tshil dang /_rus pa dang /_rkang mar dang /_khu chu 
[\[171a.2\]]rnam par nyams par byed do/_/kun du skems par byed do/_/kun du gyong ba nyid du byed do/_/phan tshun du gshag par byed do/_/rkang pa'i sen mo rnams nas bzung nas ji srid du mgo bo'i bar du bye ma dang 'dra bar phye mar byed do/_/dper na mar sar gyi gong bu dus kyi rlung gis phan 
[\[171a.3\]]tshun du btab par gyur na mar gyi gong bu rnam par nyams par byed do/_/kun du skams par byed do/_/kun nas gyong po nyid du byed do/_/nam mkhar phan tshun gyis yan lag rnams bye ma bzhin du phye mar byed do/_/de kho na bzhin du bdag 'chi bar gyur pa'i dus na rlung gi khams 
[\[171a.4\]]rnams rab tu 'khrugs par gyur pas/_de las bdag 'chi bar gyur pa'i tha ma'i lus kun nas mngon par sred pa'i tshor ba'i sdug bsngal rnams 'byung ngo /_/sangs rgyas rjes su dran par gyur pa'am/_chos rjes su dran par gyur pa'am/_dge 'dun rjes su dran par gyur pa 
[\[171a.5\]]yang rung ste/_yang dag pa'i blos tha ma'i sems kyi dmigs pa rgyun ma chad par gyur na/_so so'i skye bo 'di dag rnams thams cad la yang rgyud la yang dmigs pa so so dang so so'i rgya rnams dang cha 'dra ba'i skye ba rnams 'byung ba yin no/_/ji ltar rgya rnams ji srid kyi rnam pa yin 
[\[171a.6\]]par gyur pa de bzhin du rnam pa ji srid du 'chi ba'i dus kyi srid pa tha ma pa'i sems su gyur pa de ji lta ba bzhin du skye bar 'gyur te/_gang gi phyir lus sems spre'u'i dbang yin pa'i phyir 'chi ba'i tshe na skye ba'i gnas yin no/_/de ltar na 'byung ba chen po bzhi po rnams rab tu 'khrugs 
[\[171a.7\]]pa'i 'chi ba rnam pa bzhi yin no/_/rnal 'byor spyod pa nang gi bdag nyid kyi lus la lus kyi rjes su lta ba rnams kyis ni mi rtag pa dang /_sdug bsngal ba dang /_stong pa dang /_bdag med par sems can rnams mtshungs par mthong ba yin no/_/de mthong bar gyur pas kyang 
[\[171b\]]
[\[171b.1\]]bdud kyi drung na mi gnas so/_/mya ngan las 'das pa'i mtha' la gnas pa yin no/_/de kun nas nyon mongs pa can du 'gyur ba'i 'dod pa'i sgra dang /_reg bya dang /_ro dang /_gzugs dang /_dri rnams kyis 'khrid par byed pa nyid kyang ma yin no/_/dga' ba'i 'dod 
[\[171b.2\]]chags dang lhan cig 'grogs par gyur pa'i sred pa rnams kyis 'ching bar mi byed do/_/nyon mongs pa'i rdul rnams dang rnam par bral bar 'gyur ro/_/ngam grog rnams dang rnam par bral ba dang /_gzugs dang dris kyang phrogs pa ma yin no/_/gzugs kyis rgyags pas 
[\[171b.3\]]rgyags par yang mi 'gyur ro/_/lang tsho'i rgyags pas rgyags par yang mi 'gyur ro/_/gson pa'i rgyags pas rgyags par yang mi 'gyur ro/_/tshogs pa 'dus pa la dga' bar yang mi 'gyur ro/_/rtag tu grong khyer rnams su 'jug par yang mi 'gyur ro/_/gang de la 
[\[171b.4\]]mngon par dga' bar yang mi byed do/_/'chi bar 'gyur ba'i 'jigs pas kyang 'jigs par 'gyur ro/_/kha na ma tho ba phra rab tsam rnams la yang 'jigs par lta bar 'gyur ro/_/yang dag pa ji lta ba bzhin du lus so sor rig par 'gyur ro/_/skye ba dang 'jig pa'i chos 
[\[171b.5\]]rnams kyang shes par 'gyur ro/_/de ni kun nas nyon mongs pa can du gyur pa'i 'dod pa rnams thams cad las 'dod chags dang bral bar 'gyur ro/_/snyom las can du mi 'gyur ro/_/dam pa'i chos la yang rgyun du dga' bar 'gyur ro/_/de ltar nA la ti'i grong gi bram ze dang /_
[\[171b.6\]]khyim bdag rnams dang /_dge sbyong rnams kyang nang gi bdag nyid kyi lus la lus kyi rjes su lta zhing gnas so/_/rnal 'byor spyod pa rnams ji ltar gnas pa yin zhe na/_dge slong dag 'di na phyi rol gyi chos kyis rnal 'byor spyod pa rnams nang gi bdag nyid kyi lus la so 
[\[171b.7\]]sor rtog par byed do/_/'di lta ste/_phyi rol gyi chos rnams mthong nas nang gi bdag nyid kyi lus la lus kyi rjes su lta zhing gnas pa las dang po sa bon gyi tshogs rnams la so sor rtog par byed de/_sa bon las ni myu gu 'byung ngo /_/myu gu las ni sdong bu 'byung ngo /_/
[\[172a\]]
[\[172a.1\]]sdong bu las ni 'dab ma 'byung ngo /_/'dab ma rnams las ni me tog 'byung ngo /_/me tog las ni 'bras bu 'byung bar 'gyur ro/_/de kho na bzhin du rnal 'byor spyod pa pa rnams kyis nang gi bdag nyid rnams la yang mthong ba yin te/_dang po sa bon du gyur 
[\[172a.2\]]pa'i rnam par shes pa las dang nyon mongs pa rnams dang bcas pa khu chur ltung ba yin no/_/khu chu las ni mer mer por 'gyur ro/_/mer mer po las nur nur por 'gyur ro/_/nur nur po las ni gor gor por 'gyur ro/_/gor gor po las ni nar nar por 'gyur ro/_/nar nar 
[\[172a.3\]]po las ni 'bur 'bur lnga 'byung bar 'gyur te/_rkang pa'i 'bur 'bur gnyis dang /_lag pa'i 'bur 'bur gnyis dang /_mgo'i 'bur 'bur gcig go/_/de ltar 'bur 'bur lnga po rnams las ni dbang po rnams gsal bar skye bar 'gyur ro/_/de ltar snga phyi'i rim pas rga 
[\[172a.4\]]shi'i mthar thug par 'gyur ro/_/gzhan yang rnal 'byor spyod pa phyi rol gyi lus la lus kyi rjes su lta zhing gnas te/_ji ltar sa bon gyi tshogs rnams ni dang po sngon po nyid du 'gyur ro/_/phyi nas ni skya bor 'gyur zhing rnyings par 'gyur ro/_/thams cad nyid du med par yang 
[\[172a.5\]]'gyur ro/_/de kho na bzhin du lus 'di yang dang po ni byis par 'gyur ro/_/byis pa las ni dar la bab par 'gyur ro/_/dar la bab pa las ni rgas par 'gyur ro/_/rgas par gyur nas ni rnam pa thams cad du med par 'gyur ro/_/gzhan yang rnal 'byor spyod pa phyi rol gyi lus 
[\[172a.6\]]la lus kyi rjes su lta zhing gnas te/_ji ltar na phyi rol gyi sa bon gyi tshogs rnams 'byung bar 'gyur ba yin zhing ci ltar yang sa gzhi las sman dang nags tshal rnams mngon par 'phel bar 'gyur ba yin na/_des thos pa las byung ba'i shes rab kyis sam lha'i mig gis 
[\[172a.7\]]mthong bar gyur pa/_chos 'di dag rnams thams cad ni phan tshun gyi rgyu can dang phan tshun gyi rkyen can yin zhing /_phyi rol du gyur pa dang nang gi bdag nyid du gyur pa'i 'dus byas thams cad ni phan tshun gyi stobs kyis skye bar 'gyur ba yin la chos gsum ni ma gtogs so/_/'di 
[\[172b\]]
[\[172b.1\]]lta ste/_so sor brtags pa'i 'gog pa dang /_so sor ma brtags pa'i 'gog pa dang /_nam mkha' dang rnams so/_/ji ltar na phan tshun gyi stobs kyis chos rnams rab tu 'jug par 'gyur ba yin zhe na/_'di lta ste/_ma rig pa'i rkyen gyis ni 'du byed rnams so/_/
[\[172b.2\]]'du byed kyi rkyen gyis ni rnam par shes pa'o/_/rnam par shes pa'i rkyen gyis ni ming dang gzugs dag go/_/ming dang gzugs kyi rkyen gyis ni skye mched drug go/_/skye mched drug gi rkyen gyis ni reg pa'o/_/reg pa'i rkyen gyis ni tshor ba'o/_/tshor ba'i rkyen gyis ni sred 
[\[172b.3\]]pa'o/_/sred pa'i rkyen gyis ni len pa'o/_/len pa'i rkyen gyis ni srid pa'o/_/srid pa'i rkyen gyis ni skye ba'o/_/skye ba'i rkyen gyis ni rga shi dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang /_yongs su ngal ba rnams 
[\[172b.4\]]'byung bar 'gyur ro/_/de ltar sdug bsngal gyi phung po chen po 'di 'ba' zhig kun tu 'byung bar 'gyur ba yin no/_/yang dge slong dag ma rig pa 'gags par gyur pas kyang 'du byed rnams 'gag go/_/'du byed rnams 'gags par gyur na rnam par shes pa 'gag go/_/rnam par shes 
[\[172b.5\]]pa 'gags par gyur na ming dang gzugs 'gag go/_/ming dang gzugs 'gags par gyur na skye mched drug 'gag go/_/skye mched drug 'gags par gyur na reg pa 'gag go/_/reg pa 'gags par gyur na tshor ba 'gag go/_/tshor ba 'gags par gyur na sred pa 'gag go/_/
[\[172b.6\]]sred pa 'gags par gyur na len pa 'gag go/_/len pa 'gags par gyur na srid pa 'gag go/_/srid pa 'gags par gyur na skye ba 'gag go/_/skye ba 'gags par gyur na rga shi dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang /_
[\[172b.7\]]nyam thag pa rnams kun du 'gag par 'gyur ro/_/de ltar sdug bsngal 'ba' zhig gi phung po chen po 'di 'gag par 'gyur ba yin no/_/de ltar chos de dag ni gcig la gcig gi rkyen gyi dbang gis yin te/_phyi rol gyi chos rnams sam nang gi bdag nyid kyi chos rnams kyang rung ste/_
[\[173a\]]
[\[173a.1\]]phan tshun gyi dbang gis yin no/_/de ltar rnal 'byor spyod pa des ji ltar nang gi bdag nyid yin pa de ltar phyi rol rnams yin zhing ji ltar phyi rol yin pa de ltar nang gi bdag nyid kyi chos rnams yin no zhes nang gi bdag nyid kyi lus la lus kyi rjes su lta bar byed pa dang /_
[\[173a.2\]]phyi rol gyi lus rnams la yang dag pa ji lta ba bzhin du lus kyi rjes su lta zhing gnas so/_/de ltar rnal 'byor spyod pa rnams kyi phyi rol dang nang gi bdag nyid kyi chos rnams rab tu shes par byed de/_dang po re zhig 'dzam bu'i gling pa rnams kyi chos rnams 'phel bar 'gyur ba 
[\[173a.3\]]la'o/_/de nas ni nang gi bdag nyid rnams ches gsal bar byed pa'i chos gcig so sor shes par byed pa dang /_so so ba rnams legs par rab tu shes par byed pa dang /_kun tu mdzes pa rnams dang /_tshor ba rnams dang /_so so bar gyur pa'i chos rnams kyang rab tu shes 
[\[173a.4\]]par byed do/_/phyi dang nang gi dbang gis 'byung po'i grong rnams thams cad dang phyi rol gyi dbang gis kyang nang gi bdag nyid kyi sems dang sems las byung ba'i tshogs rnams so/_/gal te yang phyi rol du gyur pa'i chos rnams kyis nang gi bdag nyid kyi chos rnams 'phel bar 'gyur 
[\[173a.5\]]zhing de las kyang nang gi bdag nyid kyi chos rnams ches gsal bar 'gyur ba dang /_gal te yang nang gi bdag nyid kyi chos rnams kyis phyi rol gyi chos rnams 'phel bar 'gyur ba yin zhing /_des kyang ches gsal bar 'gyur ba yin zhe na/_de la yang phyi rol gyi chos rnams kyis 
[\[173a.6\]]ji ltar nang gi bdag nyid kyi chos rnams 'phel bar 'gyur ba ni gal te gnas mal dang /_nad kyi rkyen sman rnams rab tu phal che ba dang ldan par gyur na/_des dge slong rnams dge ba'i chos rnams la mngon par dga' bar 'gyur ro/_/gal te gnas mal dang /_nad kyi rkyen sman 
[\[173a.7\]]dang /_yo byad rnams rab tu phal che ba dang ldan par ma gyur na ni de thams cad du yang dge ba'i chos rnams la mngon par dga' bar mi 'gyur ro/_/de ltar chos rnams ni gcig gis gcig skyed par byed pa dang /_phan tshun du ltos pa dang /_phan tshun du skyed par byed pa dang /_phan 
[\[173b\]]
[\[173b.1\]]tshun gyi rgyu can gyi don gzhan du gyur pa'i byed pa po dang /_rtag pa dang /_brtan pa dang /_ther zug dang /_yongs su mi 'gyur ba'i chos can rnams gang yin pa'am/_rgyu rnams kyi nang du 'du bar 'gyur ba'i rgyu med pa rnams kyis kyang kun kyang skyed par 'gyur ba la shin tu 'bad 
[\[173b.2\]]par byed pa ni 'di na mthong ba ma yin no/_/gzhan yang rnal 'byor spyod pa phyi rol gyi lus la lus kyi rjes su lta zhing gnas te/_ji ltar khams gsum du skyes par gyur pa'i sems can rnams thams cad kyang phyi rol gyis don gcig par gyur pa'i phyi rol gyi las gang gis nang gi 
[\[173b.3\]]bdag nyid kyi chos rnams 'phel bar 'gyur ba yin na/_des thos pa las byung ba'i shes rab kyis sam lha'i mig gis mthong bar gyur pa/_'du byed par skyes pa'i sems can rnams thams cad kyi chos gcig tu gyur pa ni zas gang dag yin pa rnam pa bzhi po kham gyi zas dang /_yid la 
[\[173b.4\]]sems pa dang /_reg pa dang /_dga' ba dang /_'di dag rnams yin no/_/de la 'dod pa'i khams rnams na ni zas 'di dag rnams gang yin pas sa bon gyi tshogs byas nas phyi rol gyi zas de dag gis kyang nang gi bdag nyid kyi bsam gtan la bde bar gnas pa rnams 'phel bar byed 
[\[173b.5\]]do/_/de la dang po nyid du re zhig phyi rol gyi chos rnams kyis so sor rtog par byed de/_ci ltar nang gi bdag nyid kyi chos de dag rnams phyi rol gyi chos rnams kyis 'dzin par byed pa yin zhe na/_des thos pa las byung ba'i shes rab kyis sam lha'i mig gis mthong bar gyur pa/_
[\[173b.6\]]rgyu gang dang rkyen gang dag dang /_gzhi ci las gang gi tshe bzang ldan gyi dus kyi srog chags rnams thams cad kyi zas yin na yan lag brgyad dang ldan pa rnams yin no/_/de la yan lag brgyad po de dag rnams kyang gang dag yin na/_'di lta ste/_'dod pa'i sgra dang /_reg 
[\[173b.7\]]bya dang /_ro dang /_gzugs dang /_dri dang /_'dod pa sdug pa'i khu ba 'thas pa'i mdog dang dbyibs so/_/de la gal te mal stan dang nad kyi rkyen sman dang yo byad rab tu phal che bar gyur pa'i phyi rol gyi chos rnams kyis lus 'phel bar 'gyur na de'i tshe na nang gi bdag nyid 
[\[174a\]]
[\[174a.1\]]kyi dge ba'i chos rnams la yang mngon par dga' bar 'gyur ro/_/de ltar rnal 'byor spyod pa phyi rol gyi lus la lus kyi rjes su lta zhing gnas so/_/phyi rol gyi sbrang bu mchu rnon dang /_sha sbrang dang /_grog ma phra mo la sogs pa rnams kyis gal te 
[\[174a.2\]]lus la mtho 'tsham par mi byed na de las nang gi bdag nyid kyi chos rnams la yang mngon par 'dod par 'gyur ro/_/gal te yang grang ba dang dro ba dang char pa la sogs pa rnams kyis lus la mtho 'tsham par mi byed na de'i tshe nang gi bdag nyid kyi chos rnams la mngon par spro bar 'gyur ro/_/
[\[174a.3\]]gal te yang 'dod pa sdug pa yid du 'ong ba rnar snyan par gyur pa'i sgra rnams thos par gyur pa na de'i tshe nang gi bdag nyid kyi chos rnams la mngon par dga' bar 'gyur ro/_/gal te 'dod pa sdug pa yid du 'ong ba'i dri rnams kyi dbang du gyur pa na de'i tshe nang gi bdag nyid kyi chos rnams la 
[\[174a.4\]]mngon par dga' bar 'gyur ro/_/gal te grang ba dang /_tsha ba dang /_char pa la sogs pa lus la co ma dris na de'i tshe nang gi bdag nyid kyi chos rnams la mngon par dga' bar 'gyur ro/_/dbang po lnga po rnams gal te rgyas par byed pa'i phyi rol gyi skye mched lnga po rnams 
[\[174a.5\]]kyis nang gi bdag nyid kyi skye mched lnga 'phel bar gyur pa'o/_/de ltar phyi rol gyi lus la lus kyi rjes su lta zhing gnas te/_theg pa chen po la yang dag par gnas pa'i rigs kyi bu'am/_'phags pa nyan thos rnams kyis kyang yang dag pa ji lta ba bzhin du lus so sor 
[\[174a.6\]]rig par byed do/_/gzhan yang rnal 'byor spyod pa phyi rol gyi lus la lus kyi rjes su lta zhing gnas pa na/_ji ltar bdag gi rnam par shes pa'i tshogs drug chos rnams la dga' bar 'gyur ba yin na/_des thos pa las byung ba'i shes rab kyis sam lha'i mig gis mthong bar 
[\[174a.7\]]gyur pa/_gal te phyi rol gyi chos rnams kyis mtho 'tsham par ma gyur na de'i tshe nang gi bdag nyid kyi chos rnams rang bzhin du gnas pas chos rnams la mngon par dga' bar 'gyur ro/_/rnam par shes pa'i tshogs drug po de dag rnams kyang gang zhe na/_mig gi rnam par shes pa dang /_
[\[174b\]]
[\[174b.1\]]rna ba'i rnam par shes pa dang /_sna'i rnam par shes pa dang /_lce'i rnam par shes pa dang /_lus kyi rnam par shes pa dang /_yid kyi rnam par shes pa rnams so/_/de ltar nang gi bdag nyid kyi chos rnams kyi phyi rol gyi dngos po rnams dang lhan cig phan tshun 
[\[174b.2\]]gyi dbang du gyur pa dang /_phan tshun 'grogs pa yin te/_dper na 'di lta ste/_bya nam mkha'i dkyil du song bar gyur nas rab tu rgyu bar byed pa de gang dang gang du ji ltar nam mkha' la 'gro bar 'gyur ba de dang de dag rnams su 'di'i grib ma de kho na bzhin du dbang du gyur nas 'gro'o/_/
[\[174b.3\]]de kho na bzhin du phyi rol gyi dngos po rnams kyi dbang gis nang gi bdag nyid kyi dngos po rnams thams cad yin no/_/gal te lus thams cad rgyas par gyur na ni de las kyang sems rnam par nyams par mi 'gyur ro/_/des na thams cad kyang phan tshun du ltos nas rkyen gyi dbang 
[\[174b.4\]]gis thams cad 'byung ba yin no/_/de ni de ltar rnal 'byor spyod pa rnams kyis 'dir mthong ba yin la mi rtag pa dang /_mi brtan pa dang /_ther zug ma yin pa dang /_yongs su 'gyur ba'i chos can ma yin pa zhes bya ba'i chos rnams ni gcig kyang skye ba na yod pa ma yin 
[\[174b.5\]]no/_/gzhan yang rnal 'byor spyod pa phyi rol gyi lus kyis lus la rjes su lta zhing gnas te/_ji ltar 'dzam bu'i gling pa'i mi rnams kyi tshe thung ba dang 'phel bar 'gyur ba yin na/_des thos pa las byung ba'i shes rab kyis sam lha'i mig gis mthong bar gyur pa/_
[\[174b.6\]]gang gi tshe bzang ldan gyi dus kyi mi rnams thams cad ni 'od gsal gyi lha'i ris las babs par gyur pa rnams yin pas sa zhag zas yin te/_dper na sum cu rtsa gsum gyi lha rnams kyi zas ni bdud rtsi yin pa de bzhin du dge ba'i sems dang ldan pa'i bzang ldan gyi dus kyi mi 
[\[174b.7\]]rnams kyis ni sa'i bcud mdog dang /_dri dang /_gzugs dang /_reg bya bzang ba/_skyon rnams thams cad dang bral bar gyur pa'i mi rnams zas rnams kyi dbang gis 'tsho ba yin no/_/de'i stobs kyis tshe'i tshad ni lo stong phrag brgyad cu rtsa bzhir 'gyur ro/_/nad kyang gsum 
[\[175a\]]
[\[175a.1\]]'byung bar 'gyur ro/_/'di lta ste/_ltogs pa dang /_skom pa dang /_'dod pa la bltos nas de dag rnams thams cad kyang 'tsho ba dang nad med par 'gyur ro/_/de nas gnyis ldan gyi dus na ni sa'i bcud de dag nyes pa dang bcas par 'gyur zhing mi 
[\[175a.2\]]rnams kyang de bzhin du sems dge ba'i sems dang ldan par mi 'gyur ro/_/nad rnams thams cad kyang mi rnams la 'byung bar 'gyur ro/_/'di lta ste/_ltogs pa dang /_skom pa dang /_dus ma yin par 'chi ba dang /_tsha ba skye ba'o/_/de ltar phyi rol gyi zas 
[\[175a.3\]]rnams kyi dbang gis 'dzam bu'i gling gi mi de dag rnams thams cad kyang 'tsho ba dang nad med par yang 'gyur ro/_/gzhan yang rnal 'byor spyod pa phyi rol gyi lus la lus kyi rjes su lta zhing gnas te/_ji ltar na 'dzam bu'i gling pa'i mi rnams thams cad gsum ldan gyi dus 
[\[175a.4\]]na zas kyi dbang gis kha dog dang tshe ji lta bu yin na/_des thos pa las byung ba'i shes rab kyis sam lha'i mig gis mthong bar gyur pa/_gsum ldan gyi dus na ni sa'i bcud de dag de bzhin du nub par 'gyur ro/_/nad du ma rnams kyang 'byung bar 'gyur te/_zas kyi skyon 
[\[175a.5\]]gyis mi rnams la rlung dang mkhris pa dang bad kan rnams rab tu 'khrugs par 'gyur ro/_/rnal 'byor spyod pa de phyi rol gyi zas rnams kyi nang gi bdag nyid kyi skye mched rnams 'phel bar 'gyur ba'i 'du byed kyi tshogs rnams thams cad mthong bar gyur nas yang dag pa ji lta ba bzhin 
[\[175a.6\]]du lus la phyi rol gyi chos rnams kyis kun tu lta bar byed do/_/gzhan yang rnal 'byor spyod pa phyi rol gyi lus la lus kyi rjes su lta zhing gnas te/_ji ltar na bzhi ldan rtsod pa'i dus kyi 'dzam bu'i gling pa'i mi rnams kyi zas gang yin na/_des thos pa las byung ba'i shes 
[\[175a.7\]]pas mthong bar gyur pa/_rtsod pa'i dus kyi 'dzam bu'i gling gi mi rnams ni khre rgod kyi zas dang /_nas thug gi zas dang /_nya'i zas dang /_rdog gu rtsa ba'i zas rnams yin gyi ro rnams thams cad ni nub par 'gyur ro/_/mi de dag rnams la ni rtag tu nad rnams 'byung bar 'gyur 
[\[175b\]]
[\[175b.1\]]ro/_/dus ma yin par rgas pa yang 'byung bar 'gyur ro/_/rtsod ldan gyi dus kyi mi rnams ni spro ba med par yang 'gyur ro/_/gzhan yang rnal 'byor spyod pa phyi rol gyi lus la lus kyi rjes su lta zhing gnas te/_ji ltar bzhi ldan gyi mi rnams kyi tshe dang tshad rnams 'phel ba dang 
[\[175b.2\]]'grib pa yin zhe na/_des thos pa las byung ba'i shes rab bam lha'i mig gis mthong bar gyur pa/_bzang ldan gyi dus su 'dzam bu'i gling pa'i mi rnams kyi tshe rab tu ring ba ni lo stong phrag brgyad cu rtsa bzhi yin no/_/bdag nyid kyi dngos po ni gzhu 'dom brgya phrag bcur 'gyur ro/_/
[\[175b.3\]]gzhan yang rnal 'byor spyod pa phyi rol gyi lus kyis lus la rjes su lta zhing gnas te/_gnyis ldan gyi dus na 'dzam bu'i gling pa'i mi rnams kyi tshe rab tu ring ba ji lta bu yin na/_des thos pa las byung ba'i shes rab kyis sam lha'i mig gis mthong bar gyur pa/_gnyis ldan gyi 
[\[175b.4\]]dus kyi 'dzam bu'i gling pa'i mi rnams kyi tshe ring ba ni lo stong phrag bzhi bcur 'gyur ro/_/bdag gi dngos por gyur pa'i tshad ni gzhu 'dom nyis brgya yin no/_/gzhan yang rnal 'byor spyod pa phyi rol gyi lus la lus kyi rjes su lta zhing gnas te/_gsum ldan gyi dus na 
[\[175b.5\]]'dzam bu'i gling pa'i mi rnams kyi tshe ring bar gyur pa ji lta bu yin na/_des thos pa las byung ba'i shes rab kyis sam lha'i mig gis mthong bar gyur pa/_gsum ldan gyi dus kyi 'dzam bu'i gling pa'i mi rnams kyi tshe ring bar gyur pa ni lo stong phrag nyi shu yin no/_/bdag nyid kyi 
[\[175b.6\]]dngos po ni gzhu 'dom brgya phrag gcig tu 'gyur ro/_/gzhan yang rnal 'byor spyod pa phyi rol gyi lus la lus kyi rjes su lta zhing gnas te/_rtsod ldan gyi dus kyi 'dzam bu'i gling pa'i mi rnams kyi tshe rab tu ring bar gyur pa dang /_bdag nyid kyi dngos po'i tshad kyang ji lta bu yin na/_
[\[175b.7\]]des thos pa las byung ba'i shes rab kyis sam lha'i mig gis mthong bar gyur pa/_rtsod ldan gyi dus na 'dzam bu'i gling pa'i mi rnams kyi tshe shin tu ring bar 'gyur ba ni lo brgya'o/_/bdag nyid kyi dngos po yang gzhu 'dom gcig ni yang mtha' yin no/_/rtsod ldan dang rjes 
[\[176a\]]
[\[176a.1\]]su 'brel pa 'jig pa'i dus dman pa dang ldan pa mi rnams dge ba bcu dang bral bar gyur pa'i skye bo'i tshogs thams cad bdag nyid bzang po yin par shes par byed pa rnams kyi tshe shin tu ring bar gyur pa ni gang dag ce na/_des thos pa las byung ba'i shes rab kyis 
[\[176a.2\]]sam lha'i mig gis mthong bar gyur pa/_'jig par gyur pa'i dus dman pa dang ldan pas ro'i gtso bo rnams thams cad ni nub par 'gyur ro/_/'di lta ste/_tshwa dang /_mar dang /_zho dang /_sha dang /_sbrang rtsi dang /_ro mngar po dang /_bu ram shing dang rnams te/_'bras 
[\[176a.3\]]sA lu rnams thams cad kyang rnam par 'gyur ba dang bcas par gyur na drug cu pa la sogs pa rnams yin gyi ji ltar gtso bor gyur pa rnams ni nub par 'gyur ro/_/shA li gzhan rnams kyang dper na 'di lta ste/_'bras shA li dmar po dang /_ros 'phrog pa dang /_pa tang gaHdang /_skya 
[\[176a.4\]]bo dang /_lcags kyi stobs dang /_rab tu dga' bar byed pa dang /_shA ri kaHdang /_dung gi mu tig dang /_sU rna ka dang /_lo ha ba lA zhes bya ba dang /_kun du bi na taHdang /_dmar po dzu lakaHdang /_phye ma ba dang /_ardzu naHdang /_ban dza kaHdang /_skam po ru haHdang /_rgya mtsho 
[\[176a.5\]]kun du ru haHdang /_gnyis su 'phel ba dang /_sa ma ha saHdang /_rab tu tsha ba pa dang /_gra ma med pa dang /_rtsub pa rab tu tsha ba dang /_yA ba kaHdang /_thams cad du skye ba dang /_sing ha DaHdang /_sdig pa med pa dang /_kha dog chen po dang /_thams cad du legs par skye ba dang /_
[\[176a.6\]]ardzu naHdang /_rab tu tsha bar byed pa dang /_dri ru haHdang /_sprul gyi gcod pa dang /_kas ma ra ya ru haHdang /_ri las skye ba dang /_rtag tu skye ba dang /_tshigs pa med pa dang /_thams cad la skye ba dang /_kA ling kaHdang /_kA ling ka chen po dang /_he ma ston po dang /_dung chen 
[\[176a.7\]]po dang /_rnyed sla ba dang /_bA hi ni ro dang /_she khri NI dang /_ang gu skyes dang /_san d+ha ba kaHdang /_kA la bA haHdang /_pra si bu dang /_bi g+ha saHdang /_rab tu sbyin byed dang /_ing ga li kaHdang /_tshad ma pa dang /_byA bid d+haHdang /_mi 'dod pa dang /_lhan cig tu rnam par 
[\[176b\]]
[\[176b.1\]]'dres pa dang /_bud d+hilaHdang /_nyi ma'i dbang dang /_dri ma med pa dang /_mA ga d+ha'i dang /_rgya mtsho lbu ba dang /_be la ru haHdang /_snyoms par ban tsa kaHdang /_sbun pa med pa dang /_rab kyi mchog tu gyur pa dang /_dron po dang /_rgya nag gi dang /_gur gum gyi 
[\[176b.2\]]mdog dang /_dri ma dang bcas pa dang /_rab tu 'brel pa dang /_'dzing ka'i sems dang /_stobs can dang /_khad ka khaN Di kaHdang /_rnam par 'dres pa dang /_bdud rtsi 'gram pa na rgyu ba dang /_gro'i mdog rnams so/_/nas rnams ni rnam pa drug ste/_sbun pa dang bcas 
[\[176b.3\]]pa dang /_sbun pa med pa dang /_rnam par 'dres pa dang /_mngar po dang /_mdog nag pa dang /_mdog skya ba'o/_/nas chung ba ni rnam pa gnyis te/_'dod rgyal ba dang /_sa bon las skyes pa'o/_/shin tu dri bzang bar gyur pa'i me tog rnams thams cad kyang shin tu sdug 
[\[176b.4\]]bsngal bar gyur pa'i 'jig pa'i dus na nub par 'gyur ro/_/til dang /_mon sran sde'u dang /_rgya sran leb bu dang /_skyes pa dang /_btag pa dang /_byas pa dang /_ma byas pa rnams kyang nye 'khor du thams cad nub par 'gyur ro/_/ba lang dang /_ma he ShA'i khu ba'i bcud 
[\[176b.5\]]dang /_rgun 'brum dang /_khur ba pa dang /_'dod par gyur pa'i ro rab tu phal che ba rnams dang /_mngon par 'dod pa'i ro rnams kyang nub par 'gyur ro/_/de dag rnams rab tu zhig par gyur pas kyang 'dzam bu'i gling pa'i mi rnams pags pa dang /_drod dang /_rus pa dang /_
[\[176b.6\]]rkang mar rnams kyi grangs tsam du thams cad kyang 'gyur ro/_/ro'i zas rnams dang rnam par bral bas 'dir ni thams cad kyang rus pas sbrel ba tsam du 'gyur ro/_/gang gi phyir phyi rol dang nang gi bdag nyid rnams thams cad kyang phan tshun gyi ltos pa'i dbang gis yin pa'i phyir 
[\[176b.7\]]'du byed rnams thams cad kyang 'jig par 'gyur bar rnal 'byor spyod pas so sor rig par byed do/_/yang dag pa ji lta ba bzhin du phyi rol rnams rab tu rig par byed do/_/rtag pa ma yin/_bde ba ma yin/_gtsang ba ma yin/_bdag dang bcas pa ma yin la byed pa 
[\[177a\]]
[\[177a.1\]]pos byin gyis brlabs pa yang ma yin no/_/rgyu med pa ma yin zhing 'dod rgyal ba yang ma yin te/_byed pa po gcig gis byas pa ma yin/_gnyis kyis ma yin/_gsum gyis ma yin/_bzhis ma yin/_lngas ma yin/_lam log pa ston par 
[\[177a.2\]]byed pa'i gzhan mu stegs can rnams kyi rgyu drug pas kyang ma yin no/_/de ltar phyi rol gyi dbang du byas nas rnal 'byor spyod pa lus la lus kyi rjes su lta zhing gnas so/_/gzhan yang rnal 'byor spyod pa des de ltar bzang ldan gyi dus nas 'jig pa'i dus kyi bar du thams 
[\[177a.3\]]cad la rgyas par sngar bzhin du rig par gyur nas yang dag pa ji lta ba bzhin du phyi rol gyi lus kyis lus la rjes su lta zhing gnas so/_/gzhan yang rnal 'byor spyod pa phyi rol gyi lus kyis lus la rjes su lta zhing gnas te/_ji ltar mi'i gnas bzhi po rnams thams cad 
[\[177a.4\]]na ri dang /_chu bo dang /_thang dang /_rgya mtsho rnams dang /_ri'i rgyal po ri rab lhun po'i bar du yang re re zhing cher 'phel bar 'gyur ba dang /_chung du 'grib pa rnams kyang gang dag zhe na/_skyes bu'i gnas bzhi po rnams 'di lta ste/_'dzam bu'i gling dang /_nub kyi 
[\[177a.5\]]ba lang spyod dang byang gi sgra mi snyan dang /_shar gyi lus 'phags po dang bcas pa rnams so/_/dmyal ba yang chen po brgyad do/_/[{]yi dgas [,]yi dwags [}]rnams dang /_dud 'gro rnams dang /_'dod pa na spyod pa'i lha'i ris drug go/_/de ltar phyi rol gyi lus kyis lus la rjes su lta zhing 
[\[177a.6\]]gnas so/_/gzhan yang rnal 'byor spyod pa pa 'dzam bu'i gling gi shar phyogs kyi cha de'i ri dang /_chu bo dang /_yul dang /_mtshams la kun du lta bar byed do/_/des thos pa las byung ba'i shes rab kyis sam lha'i mig gis mthong bar gyur pa/_'dzam bu'i gling gi shar 
[\[177a.7\]]phyogs na yang ming a nU na zhes bya ba'i ri yod do/_/ri a nU na de ni dpag tshad bcu pa yin no/_/gzhan pha rol po a nU na'i ri ni dpag tshad sum cu pa yin no/_/ri de dag gnyis kyi bar gyi sa la chu bo mtho ris dga' ba bya ba 'bab pa'o/_/chu klung kau shi ka dang /_chu klung gzhan 
[\[177b\]]
[\[177b.1\]]ko sha lA dang /_yul yang gra ma can zhes bya ba dang /_yul gnyis pa'i ming yang rnam par sreg byed ces bya ba'o/_/kau shi ka dang /_ko sha lA dang lhan cig tu yongs su gang bar yul ljongs rnams dang 'brel pa yin no/_/de bzhin du ang ga zhes bya ba yul ljongs gnyis 
[\[177b.2\]]pa'o/_/de la rnam par sreg byed ni rgyar dpag tshad brgya yin no/_/gra ma can zhes bya ba'i ri de yang dpag tshad brgya phrag nyi shu yin no/_/kau shi ka'i yul ljongs ni grong stong phrag bcu yin no/_/ljongs gnyis pa'i phyed ko'u ra ba zhes bya ba'i ljongs ni kun nas gang bar gyur pa 
[\[177b.3\]]shing phun sum tshogs pa ste/_nA ga dang /_nA Di dang /_go'ur ba pa dang /_dza la hi na ta dang /_tA la dang /_ta lo rnams kyis nye bar brgyan pa dang /_kha rdzu'u ra dang /_pa na sa dang /_nA Di ke ke re'i 'bras bus gang bar gyur pa'i ljongs ko sa la de rnal 'byor spyod pas mthong 
[\[177b.4\]]bar gyur to/_/rna ba gon pa rnams dang /_sha ba na ba 'chad pa dang /_kar+N+Ni ka dang /_dga' ba'i bzhin dang /_rnga mo'i bzhin dang rnams kyi yul ljongs de dag rnams ni dpag tshad brgya sum cu yin no/_/yul ljongs de dag rnams la bltas par gyur nas kyang rnal 'byor 
[\[177b.5\]]spyod pa phyi rol gyi lus la lus kyi rjes su lta zhing gnas so/_/yul ljongs de dag rnams kyi mthar thug pa yin nam ni 'on te 'dzam bu'i gling na chu klung du bya ba dang /_gzhan dag kyang yod do/_/des thos pa las byung ba'i shes rab kyis sam lha'i mig gis mthong 
[\[177b.6\]]bar gyur pa/_chu bo chen po Sho No zhes bya ba rgyar dpag tshad phyed pa me g+ha la ti'i ri las 'bab pa yin te/_ring du ni dpag tshad lnga brgyar gyur pas ji srid du rgya mtsho'i shar du 'bab par 'gyur ro/_/'di'i gzhi yang brag gi gcal gyis rnam par brgyan pa yin no/_/gzhan 
[\[177b.7\]]yang rnal 'byor spyod pa phyi rol gyi lus la lus kyi rjes su lta zhing gnas te/_'dzam bu'i gling 'di na ri'i rigs su gyur pa'am chu klung gi tha snyad du bya ba gzhan dag kyang yod dam zhe na/_des thos pa las byung ba'i shes rab kyis sam lha'i mig gis mthong bar gyur pa/_ri'i 
[\[178a\]]
[\[178a.1\]]rigs gzhan dag kyang yod pa yin te/_gcig pu pa zhes bya ba'i ri'i ring du ni dpag tshad brgyar gyur pa 'phang du ni dpag tshad lnga brgya pa yin no/_/ri de las dmar po zhes bya ba'i chu bo 'bab pa yin te/_gzi brjid che ba dang ldan par gyur pa/_rgyar ni dpag tshad 
[\[178a.2\]]phyed yin zhing ring du ni dpag tshad lnga brgya yin te/_ji srid du rgya mtshor 'jug go/_/gzhan yang rnal 'byor spyod pa phyi rol gyi lus kyis lus la rjes su lta zhing gnas te/_rnam pa de lta bu'i chu klung gi rigs gzhan 'dzam bu'i gling na yod pa yin nam zhe na/_des thos pa las 
[\[178a.3\]]byung ba'i shes rab kyis sam lha'i mig gis mthong bar gyur pa/_'dzam bu'i gling na rab tu 'bab par gyur pa'i chu bo chen po kA be rI zhes bya ba me tog chen po rnams kyis nye bar mdzes par byas pa rnams la 'di lta ste/_ke ta ka dang /_tsam pa ka dang /_ardzu nA dang /_ka dam+ba dang /_mA 
[\[178a.4\]]li ka gsar pa dang /_a ti muk+ta ka dang rnams kyis nye bar mdzes par byas pa'o/_/gnyis pa yang ba lang can zhes bya ba ba lang gi gzhi rnams kun du gang ba yin no/_/chu bo de dag gnyis ka yang zheng du ni dpag tshad phyed yin la ring du ni dpag tshad sum brgya yin no/_/
[\[178a.5\]]gzhan yang rnal 'byor spyod pa phyi rol gyi lus kyis lus la rjes su lta zhing gnas te/_'dzam bu'i gling na ri'i rigs su gyur pa'am chu klung gi rigs su gyur pa gzhan dag kyang yod dam zhe na/_des thos pa las byung ba'i shes rab kyis sam lha'i mig gis mthong bar gyur 
[\[178a.6\]]pa/_'dzam bu'i gling na ri'i rigs dang chu bo'i rigs gzhan dag kyang yod do/_/de dag kyang 'di lta ste/_Ta ka sho b+ho chen po zhes bya ba'i ri yod pa ni mi thams cad kyis bgrod du rung ba rgya mtshos bskor ba yin no/_/ri de'i tshad ni dpag tshad sum cu yin no/_/'di la mi 
[\[178a.7\]]rnams gnas pa yang cung zad kin+ki ki rA tA zhes bya ba'i mi brtse ba med pa dang /_kla klo dang /_rna ba gon pa dang rnams so/_/gzhan rnams kyang rab tu gnas par gyur pa ni lo ma gyon pa rnams te/_de dag kyang rgya mtsho'i chu'i nang gi glang po che'i sha rnams za bar byed do/_/goms 
[\[178b\]]
[\[178b.1\]]par gyur pa'i dbang gis zas rnams za ba yin pas mi'i sha rnams kyang za bar byed do/_/gzhan yang rnal 'byor spyod pa phyi rol gyi lus kyis lus la rjes su lta zhing gnas te/_'dzam bu'i gling las shin tu 'das par gyur pa'i rgya mtsho na ri'i rigs sam gling gi 
[\[178b.2\]]rigs gzhan yang gang dag zhe na/_des thos pa las byung ba'i shes rab kyis sam lha'i mig gis mthong bar gyur pa/_rin po che dang ldan pa zhes bya ba'i ri rgya mtsho'i nang na dpag tshad stong du gyur pa rin po che rnam pa sna tshogs pa rnams kyis nye bar mdzes par gyur pa 
[\[178b.3\]]rnams la 'di lta ste/_in+d+ra nI la dang /_nI la chen po dang /_rdo rje dang /_bai DUr+ya dang /_mu sa ra galba dang /_arka dang /_pad+ma ra ga dang /_su ku ma ri kA la sogs pa rnams kyis ri de nye bar mdzes par byas pa yin no/_/de la bzang ldan gyi dus na ni las kyis 
[\[178b.4\]]rjes su 'jug par 'gyur ba'i tshong pa rnams rgya mtsho'i rlung gis bdas nas rab tu 'jug par byed do/_/ri de las shin tu 'das pa'i rgya mtshor stong phrag bcur nya chen po dang /_chu srin byis pa gsod dang /_grib ma'i rtse bya ba'i srin mo rnams kyis kun du gang ba yin no/_/
[\[178b.5\]]rgya mtsho de las kyang shin tu rgal bar gyur nas gser gyi rtsig pa zhes bya ba'i gling yod pa yin te/_gser gyi sa gzhis yongs su khebs par gyur pa de na mthong na shin tu 'jigs par 'gyur ba brtul zhugs che ba'i srin po rnams rab tu gnas pa yin no/_/yul de 
[\[178b.6\]]las shin tu 'das nas rgya mtsho dpag tshad nyis stong gi pha rol na d+hi ri ko zhes bya ba'i ri yod pa yang rtse mo gsum pa ste 'phang du dpag tshad bdun/_rgyar ni dpag tshad sum brgya pa la rin po che bdun gyis mdzes par byas pa rnams ni 'di lta ste/_in dra nI la dang /_rdo rje dang /_
[\[178b.7\]]baiDUr+ya dang /_pad+ma ra ga dang /_su ku ma ri dang /_nI la chen po ka dang /_mu sa ra dang rnams kyis nye bar mdzes par byas pa'o/_/gzhan yang rnal 'byor spyod pa phyi rol gyi lus kyis lus la rjes su lta zhing gnas te/_ri de las 'das par gyur nas ri'i rigs sam rgya 
[\[179a\]]
[\[179a.1\]]mtsho'i rigs gzhan dag yod dam zhe na/_des thos pa las byung ba'i shes rab kyis sam lha'i mig gis mthong bar gyur pa/_chu nag po zhes bya ba'i rgya mtsho chen po dpag tshad stong phrag bcur gyur pa/_gang la lha ma yin rnams klu'i bu mo dang lhan cig tu rtse 
[\[179a.2\]]bar byed pa yin no/_/rgya mtsho 'di'i klu rnams kyang mthong na 'jigs su rung ba yin no/_/de la yang grib ma'i rtse la 'byung ba zhes bya ba'i srin mos lha ma yin stobs dman par rgyu bar byed pa gang dag bzung nas rgya mtshor 'phen par byed do/_/chu nag po chen po de'i chu'i nang 
[\[179a.3\]]rnams ni ri yis gang bar gyur pa sprin nag po chen po dang mtshungs par gyur pa/_lto 'phye chen po rnams kyis ches gang bar gyur pa rnams kun du mthong bar gyur nas rnal 'byor spyod pas yang dag pa ji lta ba bzhin phyi rol rnams la rnam par lta bar byed do/_/rnal 'byor spyod pa pas 
[\[179a.4\]]chu nag po de las yang dag par 'das nas 'di dag las pha rol na ri'i rigs su gyur pa'am/_rgya mtsho'i rigs su gyur pa yod dam zhes lta bar byed do/_/des thos pa las byung ba'i shes rab kyis sam lha'i mig gis mthong bar gyur pa/_rin po che rnams kyis kun tu gang 
[\[179a.5\]]ba zhes bya ba dang gzhan ni dmar po zhes bya ba ste/_rgya mtsho de dag na ni 'dzam bu zhes bya ba 'di'i shing rnams las lhag pa dpag tshad dgu bcu'i tshad du gyur pa'o/_/de la ni rdo rje'i mchu dang ldan pa'i bya'i rgyal po nam mkha' lding 'di gnas pa yin no/_/ljon shing de las nyung bar 
[\[179a.6\]]gyur na ni dpag tshad brgya na chu sngon po zhes bya ba'i rgya mtsho yod do/_/de la rgyang grags kyi tshad tsam gyi srin mo man de ha zhes bya ba yod do/_/de ni chu'i nang gi ri'i mchog rnams la rgyu bar byed pa yin te/_rgya mtsho'i chu'i nang gang dag na ri bo rnams yod par gyur pa de dag rnams la 
[\[179a.7\]]rnam par rgyu bar byed do/_/de dag las 'das par gyur nas ri'i rigs su gyur pa'am chu klung gi rigs su gyur pa gzhan dag rgya mtsho na yod dam zhes rnal 'byor spyod pa pa yul rnams la lta bar byed do/_/des thos pa las byung ba'i shes rab kyis sam lha'i mig gis 
[\[179b\]]
[\[179b.1\]]mthong bar gyur pa/_chu rab tu dang ba zhes bya ba'i rgya mtsho dpag tshad lnga brgya pa yod do/_/rgya mtsho de'i nang na 'od zer gyi phreng ba can zhes bya ba'i ri 'phang du dpag tshad brgya pa/_rgyar ni dpag tshad sum brgyar gyur pa yin no/_/ri 'di ni dngul gyi rang bzhin du gyur pa la 
[\[179b.2\]]rin po che rnams thams cad kyis kyang mdzes par byas pa dang /_gser gyi pad ma rnams kyis nye bar mdzes par byas pa rnams ni 'di lta ste/_stong du mthong ba zhes bya ba'i pad ma'i rdzing bu zabs su ni dpag tshad brgya yod pa ring du dpag tshad sum cur gyur pa'o/_/de la 
[\[179b.3\]]song nas phreng ba thogs pa'i lha dang /_yol go thogs pa rnams kyang dga' bar byed do/_/lha'i ngang pa dang /_kA raN+Da bdag gis kyang mdzes par byas par gyur pa yin no/_/gzhan yang rnal 'byor spyod pa phyi rol gyi lus kyis lus la rjes su lta zhing gnas te/_rab 
[\[179b.4\]]tu dang bar gyur pa'i rgya mtsho las kyang gzhan du gyur pa'i ri dang rgya mtsho'i rgyal po'i rigs su gtogs pa rnams sam gling du gyur pa dag yod dam zhe na/_des thos pa las byung ba'i shes rab kyis sam lha'i mig gis mthong bar gyur pa/_rlabs chen po zhes bya ba'i rgya mtsho yod 
[\[179b.5\]]de dpag tshad ni lnga brgyar gyur pa yin no/_/de la sa'i 'og gi chu'i nang du song bar gyur pa'i rlung rnams steng du gyur pa gang yin pas rgya mtsho dang gling de dag rnams thams cad kyang 'khrug par byed de/_sems can rnams kyi las kyi dbang gi phyogs kyis yin no/_/rlabs rnams 
[\[179b.6\]]ni dpag tshad nyis brgyar 'byung ngo /_/lhag ma rnams ni 'dzam bu'i gling gi rgya mtsho'i rlabs zhes gang dag rjod par byed do/_/de la ni nya thams cad rta'i gdong can du gyur pa rnams rab tu gnas so/_/gzhan yang rnal 'byor spyod pa phyi rol gyi lus kyis lus la rjes su lta zhing 
[\[179b.7\]]gnas te/_rlabs chen po'i rgya mtsho'i ri las ri'i rigs sam rgya mtsho'i rigs yod dam zhe na/_des thos pa las byung ba'i shes rab kyis sam lha'i mig gis mthong bar gyur pa/_rlabs chen po'i ri'i pha rol byang phyogs ngos na ri ngos gcig pa zhes bya ba dpag tshad brgya phrag bcu 
[\[180a\]]
[\[180a.1\]]bzhir gyur pa'i ri gser 'bar ba dag gis rnam par brgyan pa nyi ma gnyis pa dang 'dra bar gyur pa yin no/_/de la lha'i me tog tu gyur pa man dA ra ba dang /_pad ma ku she sha yA dang /_bai DUr+ya'i rang bzhin gyi pad ma rnams skye ba yin no/_/lha'i nags dang nye 
[\[180a.2\]]ba'i nags rnams kyang ri 'di la yod pa yin no/_/ngos gcig pa'i ri de las 'das par gyur nas gzhan ri'i rigs su gyur pa dag yod dam zhes rnal 'byor spyod pa kun tu lta bar byed pa na/_des thos pa las byung ba'i shes rab kyis sam lha'i mig gis mthong bar gyur 
[\[180a.3\]]pa/_shar gyi phyogs su rgya mtsho dpag tshad sum stong du nges par byung nas song bar gyur pa na gser 'bar ba zhes bya ba ri rab las ha cang mi ring ba na yod do/_/de nas lhun po'i logs la shar ba zhes bya ba'i ri yod de/_gang gis 'dzam bu'i gling 'di ni des bai DUr+ya'i rang 
[\[180a.4\]]bzhin gyi mdog tu byed pa dang /_gang gis shar gyi lus 'phags po ni des gser gyi mdog tu byed pa yin no/_/ri de'i ngos sngon por snang ba yin pas ri yis 'dzam bu'i gling gi nam mkha' yang sngon por mthong ngo /_/gzhan yang rnal 'byor spyod pa phyi rol gyi lus kyis 
[\[180a.5\]]lus la rjes su lta zhing gnas te/_ri shar ba de dang thag nye bar gyur pa na gzhan dag yod dam zhe na/_des thos pa las byung ba'i shes rab kyis sam lha'i mig gis mthong bar gyur pa/_ri shar ba de las ring du 'das par gyur nas shar gyi lus 'phags su ri rab lhun 
[\[180a.6\]]po de'i rwa gnyis par gyur pa yid bde ba zhes bya ba lha'i 'dzam bu'i chu bo'i gser gyi rang bzhin du gyur pa yangs pa gser gyi pad mas legs par kun tu brgyan pa ste/_rgyar ni dpag tshad bcu pa'o/_/'phang du ni dpag tshad lnga brgya yin no/_/de la ni gser gyi rang 
[\[180a.7\]]bzhin gyi ljon shing dang /[ {]ri dgas [,]ri dwags [}]dang /_bya rnams dang /_gser sa le sbram gyi rang bzhin gyi ljon shing lo ma rnams dang /_lha'i glu mkhan rnams kyis kyang bsten pa yin no/_/de la yang phreng ba thogs par gyur pa'i lha rnams dang /_pi bang gsum pa can rnams 
[\[180b\]]
[\[180b.1\]]kyang rtse dga' bar byed do/_/ji ltar las rnams kyis bskyed par gyur pa rnams dman pa dang /_bar ma dang /_khyad par du 'phags pa'i las rnams kyis mngon par sprul pa ste/_rang gi las kyi bgo skal la spyod par byed pa'i lha de dag rnams yid bde 
[\[180b.2\]]ba'i ri de dang ji srid du ri nyi ma dang mtshungs par gyur pa'i shar ba la yang sten par byed do/_/'dzam bu'i gling gi rtse mor gyur pa shin tu mtho ba yin te/_de tsam zhig 'dzam bu'i gling gi shar phyogs na yod pa yin no/_/gzhan yang rnal 'byor spyod pa phyi rol 
[\[180b.3\]]gyi lus kyis lus la rjes su lta zhing gnas te/_ji ltar 'dzam bu'i gling gi lho phyogs na chu bo'i rigs su gyur pa'am/_ri'i rigs su gyur pa'am/_rgya mtsho yongs su 'khrugs par gyur pa'am/_ci tsam gcig gis mthar thug par 'gyur ba yin zhe na/_
[\[180b.4\]]des thos pa las byung ba'i shes rab kyis sam lha'i mig gis mthong bar gyur pa/_de la 'bigs byed ces bya ba'i ri'i nye 'khor du dpag tshad brgyad yod pa las/_chu klung na ra ma dA zhes bya ba zheng du dpag tshad phyed du gyur pa ring du dpag tshad brgya phrag gnyis yod pa ste/_
[\[180b.5\]]de la yang dug chen po dang ldan pa'i klu rnams rab tu gnas shing chu srin byis pa gsod dang chu srin 'dzin khris kyang gang bar gyur pa yin no/_/chu klung de las gnyis par gyur pa chu klung rlabs ldan zhes bya ba yang 'bigs byed las kun du 'bab pa'o/_/chu klung gsum 
[\[180b.6\]]pa shugs dang ldan pa zhes bya ba ste/_dga' bar gyur pa shing rnams kyis yongs su bskor bar gyur pa yin no/_/chu klung gzhan yang nag po 'khyil pa zhes bya ba zabs su ni dpag tshad gsum du gyur pa/_ring du gyur pa'i dngos por ni dpag tshad sum brgya pa yin te/_
[\[180b.7\]]ji srid du rgya mtshor 'bab pa yin no/_/chu klung yang ro d+hAchen po zhes bya ba la dug chen po dang ldan pa'i klus gang bar gyur pa yin no/_/ri ma la ya zhes bya ba ni tsan dan gyi rang bzhin du gyur pa mchog tu dga' ba ring bar gyur pa'i ngo bor ni dpag tshad lnga brgya yin la 'phang du 
[\[181a\]]
[\[181a.1\]]gyur pa ni dpag tshad sum brgya yin no/_/rlabs chen zhes bya ba'i chu klung rab tu 'bab pa yin te/_zheng du dpag tshad gcig yin la ring ba'i ngo bor ni dpag tshad brgyar gyur pa ji srid du rgya mtshor 'bab pa yin no/_/be tra can zhes bya ba'i chu klung ni ljon 
[\[181a.2\]]shing sna tshogs pa rnams kyis gang bar gyur pa la bya rnams kyis khyab par gyur pa ste/_rgyar ni dpag tshad gcig yin la ring du ni dpag tshad lnga brgyar gyur pas ji srid du rgya mtshor 'bab pa yin no/_/gzhan yang rnal 'byor spyod pa phyi rol gyi lus kyis lus la rjes su lta zhing 
[\[181a.3\]]gnas te/_'dzam bu'i gling na gzhan dag ci yin zhe na/_des thos pa las byung ba'i shes rab kyis sam lha'i mig gis mthong bar gyur pa/_yul rnams la 'di lta ste/_me la ko'i ljongs kyi yul phyogs ni rnam pa du ma rnams yin te/_yul de dag ni dpag 
[\[181a.4\]]tshad bzhi bcu yin no/_/tso ka la zhes bya ba'i yul ljongs gnyis pa ni dpag tshad lnga bcu pa yin te/_ljon shing dang /_ke ta kA dang /_nA Di ker dang /_pa na sa dang /_chu shing dang /_bi la dang /_ka pit+tha dang /_pa ru Sha ka dang /_ba da ra dang /_ardzu na dang /_tsam+pa ka dang 
[\[181a.5\]]rnams kyis nye bar mdzes par gyur pa'o/_/ljon shing gzhan ni tsha bi ka ling ka zhes bya ba dpag tshad brgya pa ste/_shing gsar pa rnams thams cad dang shA li dag gis nye bar mdzes par byas pa'o/_/de nas chu ldan zhes bya ba'i yul gzhan ni zheng du dpag tshad brgya yin te/_
[\[181a.6\]]ljon shing dang shA li dag gis nye bar mdzes par byas pa yin no/_/nags na [{]ri dgas [,]ri dwags [}]dang stag dang /_mi bgrungs par gyur pa daN+Da kA ra N+yang zhes bya ba ni dpag tshad nyi shu yin no/_/gzhan yang rnal 'byor spyod pa phyi rol gyi lus kyis lus la rjes su lta zhing gnas te/_
[\[181a.7\]]'dzam bu'i gling gi lho phyogs na chu klung gi rigs sam/_ri'i rigs gzhan dag yod dam zhe na/_des thos pa las byung ba'i shes rab kyis sam lha'i mig gis mthong bar gyur pa/_chu klung go dA ba rI zhes pa rab tu dang bar gyur pa'i chu yod de/_zheng du ni rgyang grags yin la 
[\[181b\]]
[\[181b.1\]]ring du gyur pa'i ngo bor ni dpag tshad nyis brgya pa'o/_/ljongs kyang tson twa zhes bya ba ste dpag tshad nyi shu yin no/_/ma drA zhes bya ba'i ljongs ni dpag tshad brgya phrag bzhi bcu yin no/_/ke ta ko zhes bya ba'i yul ni dpag tshad lnga bcu pa yin te/_ba lang dang ma he Sha rnams kyis 
[\[181b.2\]]kun nas gang bar gyur pa/_ljon shing dang shA li thams cad phun sum tshogs pa yin no/_/gzhan yang rgya mtsho'i nang na kar ko la'i rang bzhin gyi shing thams cad phun sum tshogs par gyur pa ste/_ring du gyur pa'i dngos por ni dpag tshad sum brgya'o/_/zheng du ni dpag 
[\[181b.3\]]tshad lnga brgya yin no/_/kA be ri zhes bya ba'i chu klung ni shing rnams thams cad kyis nye bar mdzes par gyur pa ste/_rab tu dang ba'i chu zheng du ni dpag tshad do/_/ring du gyur pa'i ngo bor ni dpag tshad lnga brgya pa yin no/_/de la ni dga' bar gyur pa kar ko la kA dang /_na ra 
[\[181b.4\]]ka dang /_ke ta ka dang rnams kyis shin tu dga' bar gyur pa'i nags yod do/_/chu klung yang bA sa'i chu zhes bya ba yin no/_/gzhan yang rnal 'byor spyod pa phyi rol gyi lus kyis lus la rjes su lta zhing gnas te/_'dzam bu'i gling las rgal bar gyur nas rgya mtsho dang /_
[\[181b.5\]]ri'i rigs dang gling gi rigs su gyur pa gzhan dag kyang yod dam zhe na/_des thos pa las byung ba'i shes rab kyis sam lha'i mig gis mthong bar gyur pa/_rgya mtsho pu Dis g.yogs pa zhes bya ba dpag tshad stong phrag bcu pa ste/_de na rlung gis rlabs rnams ni mi byed do/_/
[\[181b.6\]]pad ma'i 'dab ma'i tshogs rnams ldan pa yin no/_/rgya mtsho chen po 'di las 'das par gyur nas rgya mtsho'i gling dpag tshad lnga brgya pa yod do/_/de la ni srin mo rnams rab tu gnas pa yin te/_zas su nya za bar byed pa 'jigs pa'i gzugs can rnams yin no/_/
[\[181b.7\]]de las rgal bar gyur nas dbang chen gyi ri yin te/_rgyar ni dpag tshad bzhi bcu par gyur pa 'phang du dpag tshad bcu pa la ta la dang /_shA li'i phreng ba dang ldan par gyur pa'o/_/de la lha ma yin rnams klu'i bu mo dang rtse bar byed de klu dang lhan cig tu 'jug ngogs dang nye ba'i 
[\[182a\]]
[\[182a.1\]]nags su yang ngo /_/ri de la gnas par gyur nas rgyal po chen po bzhis 'dzam bu'i gling rnams thams cad brgyad dang bcu bzhi la so sor rtog par byed do/_/skyes bu su dag ni ma la gus pa yin/_chos la spyod par byed pa su dag yin/_chos 
[\[182a.2\]]kyi rjes su phyogs par 'jug pa ni su dag yin/_bsnyen gnas la nye bar gnas pa ni gang dag yin/_sangs rgyas la dad pa ni gang dag yin/_chos la dad par gyur pa ni gang dag yin/_dge 'dun la dad par gyur pa ni gang dag yin/_bdud dang lhan cig 
[\[182a.3\]]g.yul 'gyed par byed pa ni su dag yin/_su ni drang po'i rang bzhin can yin/_su ni sbyin bdag tu gyur pa yin/_su ni ser sna med pa yin/_su ni gzhan dag la gnod pa mi byed pa yin/_su ni byas pa khyad du mi gsod pa yin/_su ni med par smra ba ma yin/_dge 
[\[182a.4\]]ba bcu'i las kyi lam rnams la spyod par byed pa ni gang dag yin/_gang dag ni theg pa chen po pa rnams yin/_su ni nyan thos kyi theg pa pa yin/_su ni rang sangs rgyas kyi theg pa pa yin/_su ni grogs po'i dgrar ma gyur pa yin/_gzhan mu stegs can rnams 
[\[182a.5\]]kyi log par lta ba ma yin pa su yin zhes de ltar rgyal po chen po bzhi po de dag gis dbang chen gyi ri la 'dzam bu'i gling rnams thams cad la so sor rtog par byed do/_/gal te 'dzam bu'i gling gi mi rnams chos dang ldan par gyur na ni rgyal po chen po bzhi mgu bar gyur nas brgya 
[\[182a.6\]]byin la kun du rig par byed cing dbang po dang bcas pa'i lha rnams dga' bar 'gyur ro/_/bdud kyi phyogs rnams ni nyams par gyur to/_/lha'i phyogs rnams ni 'phel bar gyur to/_/'dzam bu'i gling gi mi rnams ni thams cad kyang dge ba'i chos la spyod par byed pa 
[\[182a.7\]]dang /_chos kyi rjes su phyogs par gyur pa de thos nas dbang po dang bcas pa'i lha rnams dga' bar 'gyur ro/_/gal te chos dang mi ldan zhing chos kyi rjes su mi phyogs par 'dzam bu'i gling gi mi rnams gyur na des rgyal po chen po bzhi sdug bsngal bar gyur nas sum cu rtsa gsum gyi 
[\[182b\]]
[\[182b.1\]]lha rnams la rjod par byed de/_'dzam bu'i gling gi mi rnams thams cad kyang chos dang ldan pa ma yin zhing chos kyi rjes su 'jug par byed pa yang ma yin no/_/bdud kyi phyogs rnams ni 'phel bar gyur to/_/lha'i phyogs rnams ni nyams par gyur to zhes des thos nas 
[\[182b.2\]]dbang po dang bcas pa'i lha rnams kyang sdug bsngal bar 'gyur ro/_/gzhan yang rnal 'byor spyod pa phyi rol gyi lus kyis lus la rjes su lta zhing gnas te/_dbang chen gyi ri'i pha rol na ri'i rigs su gyur pa'am gling gi rigs su gyur pa dag yod pa yin nam zhe na/_des 
[\[182b.3\]]thos pa las byung ba'i shes rab kyis sam lha'i mig gis mthong bar gyur pa/_dbang chen gyi ri de las ring du 'das par gyur pa na yang rgyar dpag tshad brgya par gyur pa'i gling yod do/_/de la rkang pa gcig pa'i mi rnams rab tu gnas pa yin te/_rtsa ba dang 'bras bu dag 
[\[182b.4\]]gi zas dang /_tshe lo lnga bcu par gyur pa dang /_shing lo gos su gyon pa dang /_shing drung na kun du gnas pa rnams yin te/_yul 'di thams cad na yang mi sha za bar byed pa'i gcan gzan dang seng ges kun du gang bar gyur pa/_gshog pa can rnams kyang shin tu rtsub pa 
[\[182b.5\]]rnams yul de na so sor gnas pa yin no/_/dro ba dang bsil ba dang bcas pas yul 'di yang dga' ba yin zhing de la yang bud med rnams khyi'i gdong can yin zhing skad snyan pa yin no/_/de las rgal bar gyur nas rgya mtsho dpag tshad stong phrag nyi shu pa yod do/_/rgya mtsho de brtol bar 
[\[182b.6\]]gyur nas tA la'i phreng ba zhes bya ba'i ri shel dang /_bai DUr+ya dang /_dngul gyi rang bzhin du gyur pa la gser gyi bya rnams kyis sten par byed pa me tog man dA ra ba dang /_pad ma ku she sha ya rnams phun sum tshogs par gyur pas dus drug tu rnam par brgyan pa yin no/_/de la lha 
[\[182b.7\]]ma yin rdzu 'phrul dang ldan pa rnams 'dod par gyur pa'i sgra dang /_reg bya dang /_ro dang /_dri rnams kyis dga' zhing rtse bar byed la yongs su spyod par yang byed do/_/ri de'i ring bar gyur pa'i ngo bor ni dpag tshad stong phrag lngar gyur pa yin la/_'phang du ni dpag tshad brgya pa 
[\[183a\]]
[\[183a.1\]]yin te/_ri 'di la dngul gyi rang bzhin gyi rwa yang bco lnga yod do/_/de la ni lha'i bu mo rnams rtse dga' bar byed do/_/lha'i bu mo de dag rnams thams cad lha ma yin gyis kun du mtho 'tsham par byed do/_/gzhi de las dang po lha dang lha ma yin gyi 'khrug par 'gyur ro/_/
[\[183a.2\]]lha dang mi rnams so so'i skye bo rnams thams cad kyang bud med kyi dbang du 'gyur ba yin no/_/gzhan yang rnal 'byor spyod pa phyi rol gyi lus kyis lus la rjes su lta zhing gnas te/_tA la'i phreng ba'i ri de las 'das par gyur nas ri dang rgya mtsho'i rigs sam/_gling gi rigs 
[\[183a.3\]]rnams gzhan gang dag ce na/_des thos pa las byung ba'i shes rab kyis sam lha'i mig gis mthong bar gyur pa/_de las ring du 'das nas dpag tshad lnga stong du rgya mtsho yin no/_/de la dpag tshad stong du nya rnams yod de dpag tshad lnga'i tshad du gyur pa yin zhing glang po che dang /_ma he Sha 
[\[183a.4\]]dang /_phag pa dang /_rnga mo dang /_seng ge dang /_stag dang /_spyang ki dang /_gung dang /_spre'u dang /_mi'i gdong can rnams dang /_sems can rnams thams cad kyi bzhin gyi rjes 'dra bar gyur pa rnam pa du ma can rnams yin no/_/rgya mtsho de las 'das par gyur nas nyi ma ldan zhes bya ba'i ri 
[\[183a.5\]]yod do/_/de la ni 'dod pa rnams thams cad dang /_lha rdzas kyi pad ma dang /_zhag bdun du rgyags pa skyed par byed pa'i 'bras bu rnams kyang phun sum tshogs pa yin no/_/de la yang mi 'am ci dag rab tu gnas pa yin te/_glu dang gar gyis rtag tu gnas par byed pa/_rtag tu yid 
[\[183a.6\]]dga' bar gyur pa rnams rang gi las kyi 'bras bu'i bgo skal la spyod par byed pas dman pa dang /_bar ma dang /_mchog tu gyur pa rnams phan tshun du grogs su gyur pas rtse dga' bar byed do/_/nyi ma ldan gyi ri de las shin tu 'das par gyur nas dpag tshad nyis stong gi rgya mtsho yin no/_/de 
[\[183a.7\]]las shin tu 'das pa na ni kuny+dza ro zhes bya ba'i ri thams cad du yang dngul gyi rang bzhin dang /_lha rdzas kyi bai DUr+ya'i rdo ba dang /_dngul gyi glegs bu dang /_rdo ba yid du 'ong ba rnams kyis yid nye bar mdzes par byas pa'o/_/de la bu mo'i shing ljon pa zhes bya ba'i ljon shing ri de'i nye 'khor na yod 
[\[183b\]]
[\[183b.1\]]do/_/shing de las skya rengs shar bar gyur pa na byis pa'i skyes bu legs par skye'o/_/nyi ma shar ba na sgur 'gros byed par 'gyur ro/_/snga dro'i dus su ni gtsug phud dang ldan pa'i gzhon nur 'gyur ro/_/nyi ma phyed du phyin pa na lang tsho la bab par 'gyur ro/_/nyi ma'i cha gsum pa la na tshod 
[\[183b.2\]]bar mar 'gyur ro/_/nyi ma 'babs pa'i dus na ni rgas pas non par 'gyur te/_lus dbyug pa la brten par 'gyur ba dang /_mgo kha ba'i phung po ltar 'gyur ro/_/nyi ma nub par gyur pa'i dus na ni thams cad dus byed par 'gyur ro/_/las dang bcas par gyur pa dang /_las 
[\[183b.3\]]kyi sems can dang /_las kyi bgo skal la spyod par byed pa dang /_las brtan par byed pa rnams yin te/_ji lta ji ltar las rnams byas par gyur pa de ni las de dag rnams nyid kyi shin tu yang skal ba can du 'byung bar 'gyur ro/_/gzhan yang rnal 'byor spyod pa phyi rol gyi lus kyis 
[\[183b.4\]]lus la rjes su lta zhing gnas te/_kuny+dza ra'i ri las 'das par gyur nas ri'i rigs su gyur pa'am/_rgya mtsho'i rigs su gyur pa'am/_gling gi rigs su gyur pa gzhan dag gang zhe na/_des thos pa las byung ba'i shes rab kyis sam lha'i mig gis mthong bar gyur pa/_dpag tshad lnga 
[\[183b.5\]]brgyar gyur pa'i rgya mtsho'i chu'i nang na rin po che sna tshogs pa'i rang bzhin rnams kyis gang bar gyur pa bai DUr+ya dang /_in dra nI la dang /_shel dang /_nor bu'i stegs bu rnams dang /_rin po che bdun gyis nye bar mdzes par byas pa/_rang bzhin gyis 'od dang ldan par gyur pa'i nor bu 
[\[183b.6\]]rnams kyis kun tu gang bar gyur pa/_gser dang nor bu'i stegs bu rnams dang /_khang [{]bzangs [,]bzang [}]dang /_gzhal med khang dang /_khang pa brtsegs pa dang /_khang bu'i phreng ba rnam pa sna tshogs pa rnams dang /_nyi ma gnyis pa dang 'dra bar kun du gsal bar byed par gnas yin no/_/de 
[\[183b.7\]]la ni tak+Sha ko zhes bya ba'i klu'i rgyal po legs par gnas pa yin te/_rang gi las rnams kyi bgo skal la spyod par gyur pa dang /_sangs rgyas rjes su dran pa/_chos rjes su dran pa/_dge 'dun rjes su dran par byed pa yin no/_/tak+Sha ko'i srid pa pa de las ring du 'das nas rgya mtsho dpag 
[\[184a\]]
[\[184a.1\]]tshad lnga brgyar mthong na 'jigs par 'gyur ba sems can thams cad 'jigs par byed pa/_mchog tu khro bar gyur pa'i klu rnams kyis kun tu gang bar gyur pa yin no/_/rgya mtsho de las kyang 'das par gyur nas sems can rnams thams cad kyis mtshungs par gang ba 'bri Sha 
[\[184a.2\]]b+ho zhes bya ba'i ri yod do/_/de las ni go shiR+Sha zhes bya ba'i tsan dan dang /_ha rish+ya mang zhes bya ba'i tsan dan gnyis pa yang skye ba yin te/_de dag kyang nyi ma dang mtshungs pa'i gzi brjid can yin pas de dag ni tha mal pa rnams kyis lta bar mi nus pa yin no/_/gang dag chos par gyur 
[\[184a.3\]]cing chos kyi rjes su 'jug par byed pa'i 'khor los sgyur ba'i rgyal por gyur pa rnams dang /_rnam pa de lta bu'i rgyal po gzhan dag rnams kyi yang tsan dan de dag yin no/_/de la yang dri za'i rje dpon rnams tsan dan de'i dri de dag gis myos par gyur nas rtag tu gar dang /_glu dang /_rol 
[\[184a.4\]]mo'i sgra rnams kyis kyang yid bde bar 'gyur ro/_/yul de las kyang shin tu 'das nas rgya mtsho'i dpag tshad lnga brgya rnams su dbu ba phreng bar gyur pa rnams rlung gi 'ur sgra dang 'debs pa yin no/_/rgya mtsho de las ring du 'das pa na rwa gsum pa zhes bya ba'i ri yod do/_/de'i rwa gcig ni 
[\[184a.5\]]gser gyi rang bzhin yin no/_/gnyis pa ni dngul gyi rang bzhin yin no/_/gsum pa ni shel gyi rang bzhin yin no/_/de dag na yang dbu ba'i phreng ba zhes bya ba rab tu dang ba'i chu la gser gyi phye ma dang /_gram pa dang /_lha rdzas kyi pad mas nye bar mdzes par byas pa/_ngang pa dang /_kA raN+Da 
[\[184a.6\]]pa rnams kyis gang bar gyur pas nye 'khor rnams na shin tu sgra 'don par byed do/_/rwa gsum pa'i ri de la rlung gis brdabs par gyur pas rgya mtsho'i rlabs rnams nges par 'debs par byed do/_/de dag la rab tu brdabs par gyur pas ni nya nyam chung ba rnams dus kyi chos dang kun du ldan par 
[\[184a.7\]]'gyur ro/_/gzhan yang rnal 'byor spyod pa phyi rol gyi lus kyis lus la rjes su lta zhing gnas te/_rgya mtsho na ri'i rigs su gyur pa'am/_chu klung gi rigs su gyur pa'am/_gling gi rigs su gyur pa gzhan dag yod dam zhe na/_des thos pa las byung ba'i shes rab kyis sam lha'i mig 
[\[184b\]]
[\[184b.1\]]gis mthong bar gyur pa/_yul de las ring du 'das par gyur nas legs par byas pa dge ba rnams dang mi dge bar gyur pa myong bar nges pa rnams te/_sems can rnams thams cad kyi las kyi 'bras bu'i dbang por gyur pa gshin rje'i 'jig rten yod do/_/de la gshin rje zhes bya ba 
[\[184b.2\]]ni chos kyi rgyal po ste/_chos kyis sems can rnams rjes su ston par byed pa yin no/_/gshin rje'i 'jig rten 'di ni rang gi sems rnam par 'khrul ba dang mun pas kyang bsgribs pa yin no/_/gshin rje'i 'jig rten de las 'das par gyur nas dpag tshad brgyar nam mkha' 
[\[184b.3\]]sgrib pa med pa yin no/_/de las 'das par gyur nas ni dga' bar gyur pa'i gshin rje'i srid pa yin te/_lha rdzas kyi 'dzam bu'i chu bo'i gser dri ma med pa khang pa dang rta babs thams cad kyang rin po che rnams kyis mdzes par byas pa dang /_chu bo dang /_'bab chu dang /_rdzing bu pad 
[\[184b.4\]]ma'i rdzing bu rnams yongs su khyab cing nye bar mdzes par gyur pa ste/_rgyar ni dpag tshad brgya yod pa nyi ma gnyis pa dang mtshungs pa yin no/_/gshin rje'i srid pa de las 'das par gyur nas ni nyi ma dang zla ba'i 'od zer yang nyams par gyur nas thams cad kyang mun pas kun du bsgribs pa 
[\[184b.5\]]yin te/_rgya mtsho la yang nyi ma dang zla ba 'di dag gi 'od med pa yin no/_/srid pa rgya chen por gyur pa'i dmyal ba pa'i skye bo rnams kyi nyes par byas pa'i las rnams kyi rang bzhin gyis rgya mtshor yang mun pas kun du bsgribs par gyur te/_rgya mtshor gyur pa'am yul phyogs kyang thams cad du 
[\[184b.6\]]gsal por mi dmigs so/_/gzhan yang rnal 'byor spyod pa phyi rol gyi lus kyis lus la rjes su lta zhing gnas te/_shis pa'i yul 'di na ni grong khyer du gyur pa'am/_ljon shing du gyur pa'am/_chu bor gyur pa'am/_rir gyur pa rnams kyang rung /_rgya mtshor gyur pa'am/_lha'i 
[\[184b.7\]]'jig rten du gyur pa'am/_dud 'gro'i 'jig rten du gyur pa'am/[ {]yi dgas [,]yi dwags [}]kyi 'jig rten du gyur pa rnams sam/_steng du gyur pa'am/_'og gam/_phyogs rnams sam/_phyogs mtshams rnams na gang la yang sems can rnams ma skyes pa'am/_ma shi ba'am/_'chi ma 
[\[185a\]]
[\[185a.1\]]'phos pa'am/_skyes par ma gyur pa'am/_'thun pa dang yid du 'ong ba rnams thams cad kyang med par ma gyur pa'am/_'bral bar ma gyur pa'am/_bslus par ma gyur pa'am/_brtan pa ma yin pa dang /_ther zug ma yin pa dang /_yongs su 'gyur 
[\[185a.2\]]ba'i chos can dang /_rnam par 'bral ba dang /_phan tshun du rnam par 'bral ba dang mi ldan par gyur pa de ni gcig kyang go skabs ma mthong ngo /_/gang la 'thun pa dang yid du 'ong ba rnams dang med cing bral bar byas par ma gyur pa'am/_tha dad du gyur pa'am/_rnam par gyes pa 
[\[185a.3\]]dang /_rnam par bral ba dang /_kun nas 'bral bar ma byas par gyur pa ni 'gro ba lnga na sen mo'i cha tsam ma dmigs te/_sa phyogs kyi cha gang la yang sems can rnams ma skyes pa'am/_shi ba dang /_'chi 'phos pa dang /_skyes par ma gyur pa ni ma mthong ngo /_/de'i phyir na shin tu myur 
[\[185a.4\]]bar 'du byed rnams la 'dod chags dang bral bar gyis shig_/slu bar 'gyur ba yin pa dang /_gnas 'di dag ni g.yo ba dang /_nye bar 'tshe ba dang bcas pa dang /_mya ngan dang yid mi bde ba mang bar gyur pa dang /_myur ba dang bcas pa dang /_kun du 'byed par 'gyur ba dang /_yongs su 
[\[185a.5\]]thob pa la kun du nyams par 'gyur ba dang /_sgyu ma dang 'dra ba dang /_rmi lam dang mtshungs pa dang /_rnyed pa rnams chud 'dza' ba dang /_sred pa'i gnas de dag rnams kyis ni byis pa so so'i skye bo rnams slu bar byed pa yin te/_thog ma med pa'i dus nas rab tu 'jug pa'i 'dod chags 
[\[185a.6\]]zhe sdang gti mug rnams rten du gyur pa yin no/_/'dza' ba ma yin pa'i dga' ba'i 'dod chags kyi gzhi lta bur gyur pa yin pas/_de'i phyir na shin tu myur bar 'du byed rnams las 'dod chags dang bral bar gyis shig_/skyo ba med par gyur ta re/_rnam par g.yeng bar gyur ta re/_kun nas 
[\[185a.7\]]'bral bar 'gyur ba'i yul rnams kyis khrid par gyur ta re/_byis pa rnams dang lhan cig tu rtse bar ma byed cig_/de ltar rnal 'byor spyod pa des lus gzhan du 'jig par 'gyur ba'i phyi rol gyi lus kyis lus la yang dag pa ji lta ba bzhin du rjes su lta zhing gnas so/_/gnas bzhi bcu tham pa'i 
[\[185b\]]
[\[185b.1\]]nang rnams la gang las kyi skyabs gnas pa dang /_las kyis rab tu sbrel bar gyur pa dang /_las kyi bgo skal la spyod par gyur pa ma yin pa'i sems can du gyur pa gcig tsam yod dam/_dge bar gyur pa'am sdig pa yang rung ste/_ji ltar las byas par gyur pa de ni de nyid kyi skal 
[\[185b.2\]]ba can du 'gyur zhe na/_gang las kyi bgo skal la spyod pa ma yin pa dang /_las kyi skye gnas pa ma yin pa dang /_las brten par bya ba ma yin pa'i skyes bu de ni gcig kyang ma mthong gi_/dge bar gyur pa'am sdig pa yang rung ste/_ji ltar las rnams byas pa de ni de nyid kyi skal ba 
[\[185b.3\]]can du 'gyur ba yin no/_/rang nyid kyis las bdag gir bya ba la kun du bltas nas yang dag pa ji lta ba bzhin du lus la lus kyi rjes su lta zhing gnas so/_/'dzam bu'i gling gi nub kyi phyogs na ri'i rigs sam/_chu bo'i rigs sam/_gling gi rigs sam/_yul gyi rigs 
[\[185b.4\]]su gyur pa rnams kyang ji lta bu yin na/_des thos pa las byung ba'i shes rab kyis sam lha'i mig gis mthong bar gyur pa/_pun+nA ga dag gis kun du gang ba dang /_pa Ta'i shing mang ba dang /_khardzu rwa rnams kyis khyab pa dang /_ke ta ka'i me tog gis nye bar mdzes pa dang /_nA Di ke ra mang 
[\[185b.5\]]bar gyur pa dang /_ta ma la'i ljon shing gis gang bar gyur pa dang /_rab tu bsil bar gyur pa'i chu klung rab tu phal che ba dang /_ri'i phug rnams dang ldan pa ste/_yul de yang ke kA pi no zhes bya ba'i yul yin la/_sin+d+hu zhes bya ba'i chu bo su bI ro zhes bya ba'i yul shin tu dga' bar gyur 
[\[185b.6\]]pa/_shA lu dmar po'i zas dang ldan pa'i mi rnams ni blta bar mdzes pas phyogs rnams ri dang 'bab chus gang bar gyur pa yin no/_/pA ra tA zhes bya ba'i yul dpag tshad nyi shu pa ste bal po se'u yi chang mang ba yin no/_/grogs po'i longs spyod ces bya ba'i gnas te/_de nyid kyi 
[\[185b.7\]]nub phyogs kyi yul na chu klung lnga yod do/_/de las 'das par gyur nas ni chu srin 'dzin khri rnam pa sna tshogs pas gang bar gyur pa/_'jigs pa chen po byed pa'i rgya mtsho yod pa rnal 'byor spyod pas mthong ngo /_/rgya mtsho de'i nub phyogs na dpag tshad brgya par gyur pa'i gling ka la ko zhes bya 
[\[186a\]]
[\[186a.1\]]ba yod de/_de la rnam pa sna tshogs pa'i bya rnams dang /_nags dang nye ba'i nags rnams kyang yod de shin tu dga' ba yin no/_/gling de na yang rig pa 'dzin pa rnams kun du dga' bar byed de/_ba ri ta baT+Ta nang zhes bya ba'i rig pa 'dzin pa gnas pa yin no/_/ral 
[\[186a.2\]]pa can gyi dbyibs zhes bya ba'i gnas gnyis pa shin tu dga' ba dang dga' bar gyur pa'i yul phyogs yin te/_kA la ke'i gling de na ni khang [{]bzangs [,]bzang [}]dang khyim dang /_'bab chu rab tu phal che ba yin no/_/gling de'i pha rol na ni sin+d+hu dang rgya mtsho gnyis 'dre ba zhes bya ba'i yul phyogs yod de/_
[\[186a.3\]]sid+d+hi dang rgya mtsho gnyis kyi bar na su kha na zhes bya ba'i ri chu'i nang na gnas pa yin no/_/de la pra ba Da skye ba yin te/_byi ru'i ljon pa bsdoms pas tshong pa dag rgyags par 'gyur ro/_/gzhan yang rnal 'byor spyod pa phyi rol gyi lus kyis lus la rjes su lta zhing gnas te/_de nub phyogs kyi rgya mtsho 
[\[186a.4\]]la rab tu zhugs par gyur pa na/_ri dang /_gling dang /_srin mo yang ming ji skad bya ba yin zhe na/_des thos pa las byung ba'i shes rab kyis sam lha'i mig gis mthong bar gyur pa/_rgya mtsho dang ri yang dpag tshad lnga stong du dung dang chu srin dang /_nya dang /_nya chen pos kun du gang bar gyur 
[\[186a.5\]]pa ste/_thams cad du yang rlung gis rnam par g.yengs par byed do/_/rlung de'i mthus kyang nya rnams steng dang 'og tu byed par 'gyur ro/_/rgya mtsho de las 'das par gyur nas kyang rnal 'byor spyod pas mthong bar gyur pa ni gling nye 'khor kun tu dga' bar gyur pa/_seng ges kun nas gang ba 
[\[186a.6\]]zhes bya ba ste/_de la ni gcan gzan nam mkha' la rgyu ba rnams yod do/_/lus ni nye 'khor du rgyang grags kyi tshad tsam yin te/_de dag rnams ni chu dang sa la thogs rdugs med pa'i 'gros dang ldan pa yin no/_/de dag rnams kyi tshe'i tshad ni lo stong yin no/_/phan tshun du rtag tu mi 'thun par 
[\[186a.7\]]gyur pa dang /_rtag tu mngon par rtsod par byed pa de dag las 'das par gyur nas rnal 'byor spyod pas mthong bar gyur pa ni ra ma yo zhes bya ba'i rgya mtsho dpag tshad lnga brgya par gyur pa'o/_/rgya mtsho de na pad ma rnams rtag tu kha bye bar gyur pa'i snying po rgya chen po rnams la bung ba dag gis nye bar mdzes par 
[\[186b\]]
[\[186b.1\]]byas pa yin no/_/pad ma de dag gi nang na ku la kA zhes bya ba'i srin mo rab tu gnas pa yin te/_pad ma'i snying po gang yin pa'i zas de dag gis bdag nyid kyi dngos po kun du tshim par byed do/_/dga' bar gyur pa'i rgya mtsho las ring du 'das nas rnal 'byor spyod pas mthong bar gyur pa ni ar d+ha ma ru 
[\[186b.2\]]zhes bya ba'i ri nye 'khor du dpag tshad brgya pa yod do/_/ri de la ni glang po che rnams dang /_ka la ping ka rnams legs par gnas so/_/bya de rnams ni shin tu skad snyan pa yin te/_gang dag gi rnam pa de srid du snyan par gyur pa rnams ni de bzhin gshegs pa dang /_dbang bskur ba rnams thob pa'i 
[\[186b.3\]]byang chub sems dpa' rnams ma gtogs pa ji ltar lha rnams la yang med pa dang /_mi rnams la yang med cing mi 'am ci rnams la yang med la lha ma yin rnams la yang med do/_/ar d+ha ma ru zhes bya ba'i ri de las 'das par gyur nas ri'i rigs su gyur pa'am/_chu bo'i rigs su gyur 
[\[186b.4\]]pa'am/_rgya mtsho'i rigs su gyur pa'am/_gzhan ci dag yod pa yin nam zhes rnal 'byor spyod pa lta bar byed do/_/des mthong ste/_thos pa las byung ba'i shes rab kyis sam lha'i mig gis mthong bar gyur pa/_ar d+ha ma ru zhes bya ba'i ri dpag tshad lnga bcur rgya mtsho las langs pa yin 
[\[186b.5\]]te/_de nyid la ni bai DUr+ya rab tu phal che ba yod pa yin no/_/gshog pa dang bcas pa'i seng ge'i rnams rab tu gnas pa yin no/_/bai DUr+ya'i rang bzhin gyi nags de la mAn de hA zhes bya ba dang rA ma zhes bya ba'i srin mos srung bar byed do/_/gzhan yang rnal 'byor spyod pa phyi rol gyi lus kyis lus la 
[\[186b.6\]]rjes su lta zhing gnas te/_'dzam bu'i gling las ring du gnas pa na ri'i rigs su gyur pa'am/_rgya mtsho'i rigs su gyur pa gzhan dag kyang yod dam zhe na/_des thos pa las byung ba'i shes rab kyis sam lha'i mig gis lta bar gyur pa na/_de nas nub phyogs su gyur pa na dpag tshad stong phrag 
[\[186b.7\]]bcu gnyis pa'i rgya mtsho mthong bar gyur te/_de na ri yang med la 'du 'tshog gi sar gyur pa yang yod pa ma yin gyi glang po che dang phag gi gdong can gyi nya rnams ni ma gtogs so/_/rgya mtsho de las 'das par gyur nas rnal 'byor spyod pa pas ri gser gyi rang bzhin du gyur pa'i ri sA ra zhes bya bar mthong 
[\[187a\]]
[\[187a.1\]]bar gyur te/_ri de'i 'od zer rnams kyis rgya mtsho dang bcas pa gser gyi chur mdzes par byed do/_/sA ra'i ri de yang ni rgyar dpag tshad lnga bcu pa la mtho bar ni dpag tshad sum brgya yod do/_/de la dri za rnams rab tu gnas pa yin te/_rab tu dga' ba'i 'dzam bu'i phreng ba zhes 
[\[187a.2\]]bya ba'o/_/de dag ni lo stong phrag gnyis su 'tsho ba yin te/_bar du 'chi ba'i dus byed pa yang yod do/_/de dag gi dri za rnams ni brgya stong phrag du ma rnams de na rab tu gnas pa yin no/_/lus gser legs par sbyangs pa dang 'dra ba dang /_dri za rnams thams cad lha rnams dang 'dra ba yin no/_/
[\[187a.3\]]de la yod pa'i dri za rnams kyi nags kyi rtsa ba dang 'bras bu rnams thams cad kyang dbrog par dka' ba yin te/_sa 'og na gnas par gyur pa'i lha ma yin rnams thams cad kyis kyang de dag rnams kyi 'bras bu nyung bar bya ba dang /_'ga' zhig gis dbrog par bya ba dang /_longs spyad par yang mi nus 
[\[187a.4\]]so/_/gzhan yang rnal 'byor spyod pa phyi rol gyi lus kyis lus la rjes su lta zhing gnas te/_gzhan rgya mtsho na ri'i rigs dag yod dam zhe na/_des thos pa las byung ba'i shes rab kyis sam lha'i mig gis mthong bar gyur pa/_rgya mtsho'i bzhi cha las 'das par gyur pa na tsakra ba Do zhes bya 
[\[187a.5\]]ba'i ri yod de/_rgyar ni dpag tshad lnga brgya yin la 'phang du ni dpag tshad stong du gyur pa'i ri 'di ni rdo rje'i lte ba dang gser gyi ri yin no/_/gser de dag la ni res 'ga' lha ma yin rnams rab tu gnas par byed do/_/res 'ga' ni mi'am ci rnams so/_/ri de ni mi 'am ci rnams kyi glus dga' 
[\[187a.6\]]bar gyur pa dang /_'bras bu rnam pa sna tshogs pa rnams kyis gang bar gyur pa ste/_yul 'di na ni spre'u mang ba yin no/_/gser gyi mdog gi chu zhes bya ba'i chu klung yang 'bab pa yin te/_gser gyi mdog gi nya rnams kyis gang bar gyur pa rgyar ni dpag tshad phyed pa'o/_/'khor lo dang 
[\[187a.7\]]ldan pa'i ri de las 'das par gyur nas rnal 'byor spyod pas rgya mtsho dpag tshad stong phrag bcu yod par mthong bar gyur to/_/rgya mtsho de'i dbus na ni rin po che'i gling zhes bya ba'i gling de na rin po che rnam pa sna tshogs pa rnams mthong bar 'gyur gyi/_de na sa las byas par gyur pa'am/_rdo las 
[\[187b\]]
[\[187b.1\]]byas par gyur pa'i tha mal pa rnams ni [{]chung zad [,]cung zad [}]kyang ma mthong ngo /_/gling 'di dag thams cad ni rin po che'i rang bzhin yin no/_/yang ri de dang mtsho de las kyang 'das par gyur nas rnal 'byor spyod pas gzhan rgya mtsho'i rigs su gyur pa'am/_ri'i rigs su gyur pa'am/_chu bo'i rigs su gyur pa 
[\[187b.2\]]gzhan yod dam zhes lta bar byed do/_/des thos pa las byung ba'i shes rab kyis sam lha'i mig gis mthong bar gyur pa/_brag skya bo rnams la ljon shing skya bo rnams kyis khyab par gyur pa dbu ba kun nas gang bar gyur pa'i rgya mtshos yongs su bskor ba ste/_ri de'i tshad ni rgyar dpag tshad lnga brgya yin 
[\[187b.3\]]la 'phang du ni dpag tshad stong yin no/_/de las 'das par gyur nas rnal 'byor spyod pa pa yul rnams la lta bar byed de/_su me g+ho zhes bya ba'i ri ni rgyar dpag tshad drug cu rtsa bzhi pa la 'phang du ni dpag tshad brgya pa yin te/_lha ma yin gyi 'jigs pas stong par gyur pa gsang ba pa'i lha rnams de la rab 
[\[187b.4\]]tu gnas pa yin gyi/_mi 'am ci yang med la gnod sbyin yang med do/_/ri de las 'das par gyur nas ri chen po su shI mo zhes bya ba rgyar ni dpag tshad stong yod pa la ring du dpag tshad sum stong yod par gyur pa ste/_shel gyi rang bzhin du gyur pa'i lha rdzas mdzes pa yin zhing chu bo dang /_ljon shing dang /_'bras 
[\[187b.5\]]bu rnams kyis kyang dga' bar gyur pa yin no/_/de las 'das par gyur nas dpag tshad brgyar chu sngon po'i rgya mtsho yin te dung mang du gnas pa dang /_dung mo rnams kyis bgrod dka' bar gyur pa yin no/_/de las 'das par gyur nas brA ga dz+yo ti Sha zhes bya ba'i ri yod de/_de la ni lha ma yin rnams phal cher 
[\[187b.6\]]gnas so/_/dogs pa dang bcas pas lha rnams kyang lha ma yin gyi bu mo lha rdzas kyi rgyan gyis brgyan pa rnams kyis yongs su bskor ba dang /_btung ba'i chu klung rnams kyang 'bab pa yin no/_/prA ga dz+yo ti She'i ri de la kim pa ka zhes bya ba'i 'bras bu rnams kyang skye ba yin te/_myang bar bya ba zhim pa 
[\[187b.7\]]yin la zhu bar gyur nas ni gsod par byed do/_/gzhan yang rnal 'byor spyod pa phyi rol gyi lus kyis lus la rjes su lta zhing gnas te/_rgya mtsho na ri'i rigs su gyur pa'am/_gling gi rigs su gyur pa'am/_chu bo'i rigs su gyur pa yang rung ste/_gzhan yod dam zhe na/_des thos pa 
[\[188a\]]
[\[188a.1\]]las byung ba'i shes rab kyis sam lha'i mig gis mthong bar gyur pa/_gser gyi ri bo stong phrag drug cu pa rnams la gser sa le sbram gyi rang bzhin gyi ljon shing gis nye 'khor rnams yongs su khyab par gyur pa dang /[ {]ri dgas [,]ri dwags [}]dang bya rnams kyis kyang kun du gang bar gyur 
[\[188a.2\]]pa'i lha'i me tog rnams kyis kyang kun du rgyas par gyur pa/_gser gyi pad ma rnams dang pad ma'i rdzing bu rnams kyis kyang rtag par yongs su rdzogs par gang ba'i chu ste/_rang nyid kyi 'od kyi gzi brjid kyis de dag rnams kyi dbus na gnas par gyur pa'i ri de ni ri rab lhun po zhes bya ba phreng ba thogs pa 
[\[188a.3\]]rnams dang /_lag na gzhong pa thogs pa rnams dang /_pi wang gsum pa rnams dang /_rgyal chen ris bzhi pa rnams dang bcas pa'i lha rnams kun gyi gnas yin no/_/de la dpag bsam gyi shing yod pa rnams las ni lha'i 'jig rten pa rnams kyi gang kho na yid kyis brtags par gyur pa 
[\[188a.4\]]de dag rnams shing de las 'thob par 'gyur ro/_/bya dang [{]ri dgas [,]ri dwags [}]rnams thams cad dang /_gser gyi me tog rnams dang /_man dA ra ba dang /_pad ma ku she shA dang rnams kyang rung ste/_ngos bzhi la tshal bzhi po rnams 'di lta ste dga' ba'i tshal dang /_shing rta sna tshogs kyi tshal dang /_rtsub 
[\[188a.5\]]'gyur dang /_yongs su 'dres pa dang rnams so/_/nags de na ni yongs 'du zhes bya ba shing gi rgyal po yod pa gang gi rtsa bar lha rnams dbyar zla ba bzhir lha'i 'dod pa'i yon tan lngas kun du tshim zhing yang dag par ldan par gyur pas rtse dga' bar byed do/_/de na rgyal chen ris bzhi'i lha de 
[\[188a.6\]]dag rnams kyis dga' ba rnam pa sna tshogs pa'i rang bzhin gyi phun sum tshogs pa rnams thob nas lha rnams skyed mos tshal gyi ltad mo nyams su myong bar byed do/_/rtsub 'gyur gyi tshal du ni rnam pa sna tshogs kyi las byas pa'i rang bzhin gyi phun sum tshogs pa rnams thob nas shing rta rnam pa sna 
[\[188a.7\]]tshogs pa rnams kyis skyed mos tshal gyi ltad mo byed do/_/shing rta sna tshogs su ni yongs su dga' mgu bar gyur nas sdug pa'i sgra dang /_ro dang /_gzugs dang /_dri rnams kun du tshim par gyur pas dga' bar byed do/_/de la dga' ba'i tshal gyi logs de na ni lha rnams rtse dga' bar byed 
[\[188b\]]
[\[188b.1\]]de/_'dzam bu'i gling yod pa'i ri rab lhun po'i logs de ni bai DUr+ya'i rang bzhin no/_/des kun du snang bar byas pas 'dzam bu'i gling gi nam mkha' yang sngon po bzhin du snang ngo /_/logs gnyis pa la ni rtsub 'gyur zhes bya ba'i tshal lo/_/de na ni lha dang lha ma yin gyi thab mo'i gros 
[\[188b.2\]]rnams bgro bar byed do/_/ba lang spyod yod pa'i gling gi logs de ni gser gyi rang bzhin yin te/_des kun du snang bar byas pas ba lang spyod pa rnams kyi nam mkha'i mdog ser por snang ba yin no/_/ngos gsum pa la ni shing rta sna tshogs zhes bya ba'i tshal lo/_/tshal de na ni lha rnams mtshon 
[\[188b.3\]]char bya ba rnams yod pa yin no/_/shar gyi lus 'phags po zhes bya ba yod pa'i logs de na ni dngul gyi rang bzhin yin te/_dngul gyis kun du snang bar byas pa des shar gyi lus 'phags po'i mi rnams kyi nam mkha' yang skya bor kun nas snang ba yin no/_/logs bzhi pa la ni yongs su 'dres pa 
[\[188b.4\]]zhes bya ba'i tshal lo/_/logs de nas ni byang phyogs sgra mi snyan gyi gling yod de/_logs de ni shel gyi rang bzhin yin no/_/des kun du snang bar byas pas byang gi sgra mi snyan pa'i mi rnams kyi nam mkha' skya bo gtsang mar gyur par kun nas snang ba yin no/_/mi rnams kyi grangs su byas pa'i lo 
[\[188b.5\]]lnga bcu la nyin zhag phrugs gcig tu rtsis pa'i rgyal chen ris bzhi rnams ni lo lnga brgyar 'tsho ba yin te/_bar du 'chi bar gyur pa yang yod do/_/gzhan yang rnal 'byor spyod pa phyi rol gyi lus kyis lus la rjes su lta zhing gnas te/_ri rnams kyi rgyal po ri rab lhun po la lha'i 'jig rten dang 
[\[188b.6\]]bcas par gyur pa'am lha rdzas rnams dang bcas par gyur pa gzhan dag yod dam zhe na/_des thos pa las byung ba'i shes rab kyis sam lha'i mig gis mthong bar gyur pa/_sum cu rtsa gsum pa zhes bya ba'i lha rnams ri rab lhun po'i steng na legs par gnas so/_/de dag ni dpe med 
[\[188b.7\]]pa'i lha rdzas dang ldan pa yin te lha rdzas kyi bde ba rnams kyis rnam par gnas pa yin no/_/de na grong khyer blta na sdug ces bya ba yod de/_grong khyer de la ni dpag tshad stong phrag bcu yod pa yin zhing rin po che bdun gyis kyang rnam par brgyan pa ni rdo rje dang /_in dra nI la dang /_baiDUr+ya dang /_mus 
[\[189a\]]
[\[189a.1\]]ra ga lba dang /_pad ma rA ga dang /_su gu ma ri kA dang rnams kyis rnam par brgyan pa yin no/_/chos [{]bzangs [,]bzang [}]zhes bya ba'i lha'i 'dun sa na yang dpag tshad lnga brgya par gyur pa la baiDUr+ya dang nor bu'i stegs bu rnams dang /_gser gyi ra ba dang /_rta babs dang /_rin po che rnams 
[\[189a.2\]]thams cad kyis nye bar mdzes par byas pa yin no/_/lha rnams kyi 'dun sa chos [{]bzangs [,]bzang [}]de na yang lha'i dbang po brgya byin rang gi las dang 'dra bar gyur pa'i lha rdzas kyi bde ba rnams kyis rab tu gnas pa yin no/_/mi rnams kyi lo brgya la de dag gi nyin zhag gcig go/_/des bsgres pas lha'i lo stong 
[\[189a.3\]]'tsho bar 'gyur te bar du dus byed pa yang yod do/_/de la ri'i rgyal po ri rab lhun po de'i rtse mo zhes bya ba'i nub phyogs kyi cha der nub pa gang gi tshe nyi ma 'gro bar gyur pa na de'i tshe 'dzam bu'i gling du nub bo zhes 'dzam bu'i gling gi mi rnams la tha snyad 'byung ngo /_/gzhan yang rnal 'byor spyod pa phyi rol gyi lus 
[\[189a.4\]]kyis lus la rjes su lta zhing gnas te/_ri rab lhun po'i tshad ji tsam yin zhe na/_des thos pa las byung ba'i shes rab kyis sam lha'i mig gis mthong bar gyur pa/_steng du ni dpag tshad stong phrag brgyad cu rtsa bzhi yin la 'og tu yang dpag tshad stong phrag brgyad cu rtsa bzhi yin no/_/de la chu'i nang la 
[\[189a.5\]]gnas pa la ni lha ma yin rnams gnas so/_/steng na ni lha rnams so/_/ri rnams kyi rgyal po ri rab lhun po de la ni rab tu tsha bar gyur pa'i nyi ma dang ldan zhing sems can rnams kyi dbang gis dang las kyi byin gyis brlabs pa'i phyir na/_gang zhig nyi ma'i shing rta mchog dang ldan par gyur pa rta'i rgyal po cher 
[\[189a.6\]]sgrogs pa nyan pa zhes bya ba stobs che ba pha rol dag gnon par byed pas yongs su skor bar byed do/_/gang shing rta mchog dang ldan pa de ni gang shing rta mchog dang ldan pa des 'dren par byed pa yin no/_/rta'i mchog gcig po de nyid kyis kyang bdag nyid rta bdun du ston par byed do/_/shing rta'i mchog 
[\[189a.7\]]de yang 'khor lo gcig pa yin te/_de yang cher sgrogs pa nyan pa'i rta'i rgyal pos mig btsum pa tsam la yang dpag tshad stong phrag bcur 'dren par byed do/_/gang gis sems can rnams kyi tshe 'phel ba shes par 'gyur ba'i nyin mo byed pa'i nyi ma'i dkyil 'khor yang dpag tshad brgya yin no/_/
[\[189b\]]
[\[189b.1\]]gzhan yang rnal 'byor spyod pa phyi rol gyi lus kyis lus la rjes su lta zhing gnas te/_mi'i gnas bzhi po rnams kyi gling bzhi'i tshad ji tsam yin zhe na/_des thos pa las byung ba'i shes rab kyis sam lha'i mig gis mthong bar gyur pa/_'dzam bu'i gling ni dpag tshad stong phrag bdun yin no/_/
[\[189b.2\]]ba lang spyod ni dpag tshad stong phrag brgyad yin no/_/shar gyi lus 'phags po ni dpag tshad stong phrag dgu yin no/_/byang gi sgra mi snyan ni dpag tshad stong phrag bcu yin no/_/gling rnams gang dang gang gis dbyibs rnams ji lta ji ltar gyur pa de dang de la gnas pa'i mi rnams kyi kha gdong gi dbyibs kyang 
[\[189b.3\]]de lta de ltar yin no/_/de la shing rta sha ka TA dang mtshungs pa ni 'dzam bu'i gling ste/_de dang 'dra bar 'dzam bu'i gling pa'i mi rnams kyi bzhin ni gru gsum gyi rnam pa yin no/_/shar gyi lus 'phags po'i gling ni zla kham pa ste mi rnams kyi bzhin yang de dang cha 'dra ba yin no/_/ba lang spyod kyi gling 
[\[189b.4\]]ni yongs su zlum pa yin te mi rnams kyi bzhin yang de dang 'dra ba yin no/_/byang phyogs sgra mi snyan gyi gling ni gru bzhi pa yin te/_byang phyogs sgra mi snyan pa'i mi rnams kyi bzhin yang de dang 'dra ba yin no/_/de ltar rnal 'byor spyod pa des mi'i gnas bzhi rnams kyi dbyibs rnams mthong bar gyur 
[\[189b.5\]]nas kyang yang dag pa ji lta ba bzhin du phyi rol la kun du lta bar byed do/_/gzhan yang rnal 'byor spyod pa phyi rol gyi lus kyis lus la rjes su lta zhing gnas te/_'dzam bu'i gling las ring du 'das nas byang phyogs kyi char gyur pa la ri'i rigs sam/_chu bo'i rigs sam/_yul gyi rigs sam 
[\[189b.6\]]gling gi rigs rnams ji lta bu zhe na/_des thos pa las byung ba'i shes rab kyis sam lha'i mig gis mthong bar gyur pa/_byang gi phyogs na nya zhes bya ba'i yul dpag tshad bcu pa yin no/_/yul gnyis pa pu lin do zhes bya ba dpag tshad nyi shu pa yin no/_/yul gsum pa dpa' bo'i sde 
[\[189b.7\]]zhes bya ba'i dpag tshad brgya pa yin no/_/yul bzhi pa sus tha li zhes bya ba dpag tshad brgya pa yin no/_/yul lnga pa dar do zhes bya ba bzang por spyod pa dpag tshad brgya pa yin no/_/yul drug pa sgra mi snyan zhes bya ba dpag tshad brgya pa rnams yin no/_/yul bdun pa bzang po pa zhes bya ba 
[\[190a\]]
[\[190a.1\]]dpag tshad lnga bcu pa yin no/_/gan d+ha ra zhes bya ba'i yul mtha' skor dang bcas pa rnams la dpag tshad brgya yin no/_/sha kA zhes bya ba'i yul dpag tshad brgya yin no/_/bzang po ba ni dpag tshad nyis brgya yin no/_/dar do zhes bya ba'i yul ni ri mang bar gyur pa ste dpag 
[\[190a.2\]]tshad brgya yin no/_/bA hi li ko ni dpag tshad stong yin no/_/pri Shi kA zhes bya ba dpag tshad nyis brgya yin no/_/ma hi ShI kA dpag tshad nyis brgya yin no/_/rgya nag ces bya ba 'khor dang bcas pa rnams la dpag tshad stong yin no/_/rgya nag gzhan zhes bya ba la ni dpag tshad nyis brgya yin no/_/khA rA 
[\[190a.3\]]rnams ni dpag tshad lnga brgya yin no/_/bar ba rA zhes bya ba rnams ni dpag tshad nyis brgya yin no/_/ku Ta'i 'bras bu pa rnams ni dpag tshad lnga brgya yin no/_/ka Tu kA zhes bya ba'i yul dpag tshad lnga bcu pa yin no/_/kam po dzI zhes bya ba'i yul ni dpag tshad brgya pa yin te/_yul phran tshegs rnams 
[\[190a.4\]]ni ma gtogs pa yin no/_/gzhan yang rnal 'byor spyod pa phyi rol gyi lus kyis lus la rjes su lta zhing gnas te/_byang phyogs kyi cha na ri'i rigs gang dag yod ce na/_des thos pa las byung ba'i shes rab kyis sam lha'i mig gis mthong bar gyur pa/_gangs can zhes bya ba'i rtse mo rnam pa sna 
[\[190a.5\]]tshogs pa dang ldan pa dang dpag tshad stong yin te/_shing lo bran dang ldan pa dang /_shing shug pas gang bar gyur pa dang /_pad mas kun du gang ba dang /_spa mas gang ba dang /_sA la dang /_tA la dang /_ta ma lA dang rnams kyis gang bar gyur pa dang /_mi 'am ci dang gnod sbyin rnams rgyu bar gyur pa dang /_sha za 
[\[190a.6\]]dang gnod sbyin dang ldan pa yin zhing ri de ni shin tu nyams dga' bar gyur pa yin te/_dka' thub can rnams rgyu ba dang grub pa thob pa rnams kyis kyang gang ba yin no/_/'bab chu dang chu klung mngar ba dang mchog tu mngar ba rnams la klu stobs chen po rnams kyis gang ba dang rigs dman pa'i mi mang ba yin no/_/
[\[190a.7\]]gzhan yang rnal 'byor spyod pa phyi rol gyi lus kyis lus la rjes su lta zhing gnas te/_'dzam bu'i gling gi byang phyogs na ri 'am/_chu klung gi rigs sam/_rgya mtsho'i rigs sam ci dag yod pa yin na/_des thos pa las byung ba'i shes rab kyis sam lha'i mig gis mthong bar gyur pa/_gangs can 
[\[190b\]]
[\[190b.1\]]gyi ri nas dpag tshad lnga brgya na shing rnam pa sna tshogs kyis gang bar gyur pa dga' bar gyur pa'i [{]ri dgas [,]ri dwags [}]dang /_/bya'i tshogs kyis legs par gang ba shug pa dang /_lha shing dang /_ta ma ru dang /_ku lu ma ka dang /_rir Sha ka rnams kyis dga' bar gyur pa'i ri gzhan zangs kyi mdog 
[\[190b.2\]]ces bya ba dpag tshad nyi shu pa ste/_phug stong dang yang dag par ldan pa yin no/_/de las ring du 'das par gyur pa nas bar snang dpag tshad brgya tham par yang chu klung gis yongs su bskor ba yin gyis/_de na rtswa dang /_gel pa dang /_'khri shing yang med la/_sman dang nags 
[\[190b.3\]]tshal rnams ni gcig kyang mi 'phel lo/_/de las ring du 'das pa'i bar na ti se zhes bya ba'i ri dpag tshad lnga brgya par gyur pa mdog dkar ba dngul gyi rang bzhin la gser gyi rwas yongs su gang ba yin te/_de la 'phags skyes po zhes bya ba'i rgyal po chen po rab tu gnas so/_/
[\[190b.4\]]de la pad ma'i mtshe'u yod de/_mtshe'u rnams las ni chu shin tu bsil ba 'bab bo/_/ud pa la sngon po yang rab tu phal che ba yin te/_pad ma'i rdzing bu rnams na yang ngang pa dang /_kA raN+Da ba dang /_tsakra pA ka dang rnams kyis gang ba yin no/_/de las 'das par gyur 
[\[190b.5\]]nas ti se'i rwa zhes bya ba'i ri dpag tshad lnga brgya pa yod do/_/de'i shing ljon pa rnams la mi 'am ci rtse dga' bar byed de/_mchog tu glu la mngon par dga' bas rab tu dga' ba yin no/_/de'i rwa lnga yod pa las gser dang /_shel dang /_gsum ni dngul gyi rang bzhin yin 
[\[190b.6\]]no/_/phyogs bcur lha'i me tog rnams kyis nye bar mdzes par gyur pa ste/_ri de'i nye 'khor rnams su pad mas khyab pas de ni mchog tu dri zhim zhing dga' ba yin no/_/ri de'i khrod las ni 'bab chu rab tu 'bab pa yin te/_rab tu dang bar gyur pa'i chu la ngang pa dang /_kA raN+Da 
[\[190b.7\]]ba dang /_ngang ngur gyi tshogs kyis gang bar gyur pa mchog tu dga' ba yin no/_/chu klung de las 'das par gyur nas me na ko zhes bya ba'i ri yod do/_/dpag tshad lnga brgya pa yin no/_/de la lha ma yin dang po nyid nas rab tu gnas pa yin zhing rta'i gdong pa dang 'dra bar gyur 
[\[191a\]]
[\[191a.1\]]pa'i bud med rnams kyang gnas pa yin te/_rtag tu glu dbyangs kyis mngon par dga' ba nyid yin no/_/gzhan yang rnal 'byor spyod pa phyi rol gyi lus kyis lus la rjes su lta zhing gnas te/_'dzam bu'i gling las ring du 'das nas ri'i 
[\[191a.2\]]rigs su gyur pa'am/_chu bo'i rigs su gyur pa gzhan yod dam zhe na/_des thos pa las byung ba'i shes rab kyis sam lha'i mig gis mthong bar gyur pa/_dpag tshad stong phrag bcu'i rgya mtsho rnams klu dang /_nya chen po dang /_na kra dang /_chu srin dang /_dung rnams kyis chu'i 
[\[191a.3\]]nang kun du gang ba yin no/_/de las ring du 'das nas mchog tu bzang po'i blo gros bzang po zhes bya ba'i ri yod do/_/ri de la ni mar sar gyi gong bu zhes bya ba'i mtsho shin tu nyams dga' bar gyur pa dang /_kA raN+Da ba dang /_bya kA ling ka rnams kyis yongs su gang ba yin no/_/
[\[191a.4\]]de la ri blo gros bzang po ni dpag tshad lnga bcu yin no/_/mtsho de ni dpag tshad gcig yin no/_/chu klung yang kau shi ka ma zhes bya ba 'bab pa'o/_/ri de ni shin tu dga' bar gyur pa'i chu la rgyu ba rnams thams cad kyis kyang yongs su gang ba yin no/_/ri de las ring du 'das 
[\[191a.5\]]par gyur nas dpag tshad stong phrag nyi shu'i rgya mtsho rnams mchog tu 'jigs par gyur pa'i tug com byed pa'i klu'i sgra rnams kyis sprin rnams 'du bar byed do/_/de nyid du zhe sdang gis gzir bar gyur pa'i klu rnams phan tshun thab mo byas nas char 'bab par byed do/_/'bab par byed 
[\[191a.6\]]cing glog 'khyugs pas lha ma yin la co 'dri bar byed do/_/dug kun nas spro bar byed de/_khro bas 'khrugs par gyur pas phan tshun du srog gcod par byed do/_/gzhan yang rnal 'byor spyod pa phyi rol gyi lus kyis lus la rjes su lta zhing gnas te/_'dzam bu'i gling las 
[\[191a.7\]]ring du 'das pa gzhan na ri'i rigs sam/_chu klung gi rigs yod dam zhe na/_des thos pa las byung ba'i shes rab kyis sam/_lha'i mig gis mthong bar gyur pa/_klu rnams kyis kun nas gang bar gyur pa'i rgya mtsho'i nye 'khor de las ring du 'das nas zangs can zhes bya 
[\[191b\]]
[\[191b.1\]]ba'i gling dpag tshad brgya pa yod do/_/de la zangs ma can zhes bya ba'i srin mo rab tu gnas pa yin te/_nya'i zas dang ldan pa'i shin tu 'jigs par gyur pa yin no/_/de las ring du 'das nas nyi tshe ba'i dmyal ba dmar po zhes bya ba yod de/_gang la nyi tshe ba'i sems can 
[\[191b.2\]]dmyal ba pa rnams 'tshed par byed pa'o/_/de la gzhan kau shi ka zhes bya ba'i chu bo dang /_dmar po rnam par zhu zhes bya ba'i chu dang /_rdo ba'i nyi tshe ba'i sems can dmyal ba rnams kyang gang la dpag tshad lnga brgyar drag pa dang /_tsha ba dang /_rtsub pa'i tshor ba rnams nyams 
[\[191b.3\]]su myong bar byed pa yin no/_/nyi tshe ba'i sems can dmyal bar skyes pa de las 'das par gyur nas dpag tshad stong phrag bcur nam mkha' mthing ga dang 'dra ba'i smag tu gyur pa yin te/_de la ni klu yang med la/_gnod sbyin yang med/_dri za yang med pa yin no/_/de las 
[\[191b.4\]]'das par gyur nas rin po che rnams kyis gang bar gyur pa'i rgya mtsho dga' ba'i ri rnams kyis rab tu dga' bar gyur pa chu klung dang /_ljon shing dang /_lha shing dang /_tsan dan dang /_shug pa rnams kyis kun du khyab par gyur cing 'dod pa rnams thams cad kyang ljon shing gi drung nas 
[\[191b.5\]]phun sum tshogs pa yin no/_/rgya mtsho de las 'das par gyur nas ud ta ra zhes bya ba man dA ra ba'i ri dpag tshad lnga stong pa ke ta ka dang /_ni tsu la dang /_nA li ke ra'i nags kyis nye bar mdzes par gyur pa 'bras bu dang /_ljon shing dang /_'dod pa rnam pa thams cad phun 
[\[191b.6\]]sum tshogs pa/_chu klung rab tu mang po rnams kyang phun sum tshogs pa la ngang pa dang /_tsakra pA ka dang /_bya khyung dang /_ka da m+pa rnams kyis nye bar mdzes pa/_grub pa thob pa rnams rgyu bar byed pa'i tshogs kyis gang bar gyur pa ste/_ri 'di ni mgo bo stong la rin po che rnams 
[\[191b.7\]]sna tshogs kyis mdzes par gyur pa rnam pa sna tshogs pa spa ba'i nags gser gyis nye bar mdzes par gyur pa yin no/_/dri sna tshogs dang ldan pa'i ud ta ra man dA ra'i ri de las rgal bar gyur nas rdo sbyin par byed pa zhes bya ba'i chu bo yod de/_chu der ni rtswa'i rigs su gyur pa 
[\[192a\]]
[\[192a.1\]]'am/_shing gi rigs su gyur pa'am/_sems can gyi rigs su gyur pa'am/[ {]ri dgas [,]ri dwags [}]dang bya'i rigs su gyur pa rnams kyang rung ste/_gang cung zad lhung bar gyur pa de dag rnams thams cad kyang rdo rje'i rang bzhin du 'gyur ro/_/chu bo de'i ngos gnyis 
[\[192a.2\]]dag na kA+e tsa kA zhes bya ba'i 'od ma de dag rnams rlung gis btab par gyur nas phan tshun drud pa las me skyed par byed do/_/me des sems can brgya stong phrag du ma chu bo der mchong bar 'gyur ro/_/gzhan yang rnal 'byor spyod pa'i dge slong phyi rol gyi lus kyis lus la rjes su 
[\[192a.3\]]lta zhing gnas te/_'dzam bu'i gling las ring du 'das par gyur nas ri'i rigs sam/_chu klung gi rigs gzhan dag ci zhe na/_des thos pa las byung ba'i shes rab kyis sam/_lha'i mig gis mthong bar gyur pa sI tA zhes bya ba'i chu bo yod pa ni rgyar ni dpag tshad bcu yin 
[\[192a.4\]]la ring bar gyur pa'i dngos por ni dpag tshad sum brgya pa yin no/_/de la sems can gyi rigs gang dag lhung bar gyur pa rnams ni rtsub par gyur pa'i chu yin pas de dag rnams thams cad kyang grang ba'i dngos pos rnam par nyigs par 'gyur ro/_/de la ni 'ga' zhig kyang bya bar 
[\[192a.5\]]mi nus so/_/chu klung de las 'das par gyur nas 'dzam bu'i gling gi phreng ba zhes bya ba'i gling yod de/_de la rtag tu rgyags pa zhes bya ba'i dri za rab tu gnas pa yin te/_sbyin pa dang tshul khrims kyis bsgrubs par gyur pa tshul khrims dang yang dag par ldan pas rtag tu 
[\[192a.6\]]dga' ba myur du song ba 'dod pa'i 'bras bu rnams thams cad phun sum tshogs pa yin no/_/gling thams cad kyang ljon shing thams cad kyis nye bar mdzes par byas pa ste/_gser gyi rang bzhin gyi ljon shing rnams so/_/pad ma rnams kyang bai DUr+ya'i sdong bu can gyi pad ma'i 
[\[192a.7\]]rdzing bu rnams kyis nye bar mdzes par byas pa'o/_/gling 'di nas ni ri rab lhun po yang ha cang ring ba ma yin no/_/de'i dbang gis ri dang bya dang chu'i tshogs pa rnams thams cad nyid kyang gser du mthong bar 'gyur ro/_/ud pa la dang ku mu da rnams kyang phun sum 
[\[192b\]]
[\[192b.1\]]tshogs pa yin no/_/gling 'di na ni btung ba'i chu klung rnams kyang thams cad las rab tu 'bab pa'o/_/'bras shA li rnams kyang ma byas par rnyed par 'gyur ro/_/gling de yang dpag tshad nyis stong pa yin no/_/de las 'das par gyur nas ri dang /_chu klung dang /_shing 
[\[192b.2\]]rnams ni nam mkha' bzhin te/_rgya mtsho dpag tshad sum brgyar dbu bas kun du gang ba yin no/_/rgya mtsho de na glog gi phreng ba zhes bya ba dang /_rab tu 'bar bar gyur pa'i klu mang po rnams so sor gnas so/_/de las ring du 'das nas mig btsums zhes bya ba'i ri yod 
[\[192b.3\]]do/_/ri de la mchog tu mdzes par gyur pa'i mig btsums pa'i phug ces bya ba yod do/_/phug de la yang nyi ma'i cha la ni de nas rdzus te skye ba'i bud med rnams legs par skye ste/_mchog tu lang tsho phun sum tshogs par gyur pa rgyan rnams thams cad kyis mdzes par 
[\[192b.4\]]byas pa'o/_/de ni nyin zhag gcig 'tsho ba yin te/_gang gi tshe nyi ma 'char bar gyur pa de'i tshe de rnams rgas 'khogs par gyur nas 'chi bar 'gyur te/_srog gcod pa'i rgyu 'thun pa las yin no/_/mig btsums pa'i phug gi ri de las ring du 'das pa na yang zla ba'i ri bo 
[\[192b.5\]]zhes bya ba'i ri gser gyi mdog tu gyur pa dpag tshad lnga brgya pa yin no/_/ri bo ri rab lhun po la 'gran pa zhes bya ba'i ri dpag tshad lnga brgya pa yod pa yin te/_de'i byang phyogs kyi logs la ke ta ka'i nags yod pa/_de la ni rmi la ma mthong ba'i bgegs zhes bya ba'i 
[\[192b.6\]]srin mo rab tu gnas pa yin te/_bang shin tu mgyogs par gyur pas mig tshum tsam la yang dpag tshad brgya stong phrag mang po rnams su 'gro bar byed de/_des ni skyes bu dag la don med pa dang /_mi bde ba dang /_mi phan pa rnams byed do/_/gzhan yang rnal 'byor 
[\[192b.7\]]spyod pa pa phyi rol gyi lus kyis lus la rjes su lta zhing gnas te/_gzhan ci byang phyogs sgra mi snyan pa dang /_'dzam bu'i gling pa'i bar na ri'i rigs su gyur pa'am/_chu klung gi rigs su gyur pa'am/_rgya mtsho'i rigs su gyur pa ni gzhan gang dag yod cing /_gang 
[\[193a\]]
[\[193a.1\]]la yang bdag cag skyes par ma gyur pa'am/_shi bar ma gyur pa'am/_'chi 'phos par ma gyur pa'am/_skyes par ma gyur pa'am/_las kyis nye bar 'gro ba ma yin par gyur pa rnams sam/_sdug pa dang yid du 'ong ba rnams thams cad dang yang 
[\[193a.2\]]tha dad du gyur pa dang /_bye ba dang /_bral ba dang /_rnam par bral ba dang ldan par ma gyur pa yod dam zhe na/_de ni sen mo'i tshad tsam gyi yul gcig kyang ma mthong ngo /_/gang la 'thun pa dang yid du 'ong bar gyur pa rnams thams cad dang tha dad du gyur pa dang /_rnam par zhig 
[\[193a.3\]]pa dang /_rnam par gyes pa dang /_rnam par bral ba dang ldan par ma gyur pa ni med do/_/de'i phyir na rings pa rings par 'du byed thams cad las 'dod chags dang bral bar gyis/_rnam par grol bar gyis/_skyo ba med par gyur ta re/_'khor ba la kun du chags par 
[\[193a.4\]]gyur pa skyes par gyur ta re/_sred pa'i zhags pa'i dbang du kun nas 'gro bar ma byed cig_/'khor ba la mngon par dga' bar ma byed cig_/'khor ba 'di ni rab tu 'bar ba dang /_sdug bsngal dang /_yid mi bde ba dang /_yongs su ngal ba yin no/_/mi 'thun par gyur 
[\[193a.5\]]pa rnams dang phrad pa dang /_'thun pa rnams dang bral bar 'gyur ba'i me dag gis dmyal ba dang /[ {]yi dgas [,]yi dwags [}]dang /_dud 'gro rnams su'o/_/mi dang lha'i gnas rnams su bde ba nyams su myong bar gyur pa rnams ni g.yo ba yin la bde ba ma yin yang gti mug gis kun 
[\[193a.6\]]nas g.yogs pa yin no/_/de'i phyir na thams cad la yang skyo ba skye bar gyis shig_/da 'khor bar ma 'khor bar ma byed dang /_bdud kyi yul de la gnas par gyur ta re/_nyon mongs pa rnams dang lhan cig tu rtse bar ma byed dang /_phyis 'gyod pa skye bar 'gyur 
[\[193a.7\]]bar ma byed cig ces de ltar rnal 'byor spyod pa pa phyi rol gyi lus kyis lus la rjes su lta zhing gnas pa rnams ni bdud kyi dbang du 'gro bar mi 'gyur ro/_/de kho na nyid ji lta ba bzhin du mthong bar 'gyur ba dang /_'du byed rnams thams cad la yang chags pa dang bral ba 
[\[193b\]]
[\[193b.1\]]dang /_nyon mongs pa rnams rnam par spong ba dang /_las kyi mtha' rnams dang bral ba dang /_the tshom dang yang rnam par bral bar 'gyur ro/_/gzhan yang rnal 'byor spyod pa phyi rol gyi lus kyis lus la rjes su lta zhing gnas te/_sgra mi snyan pa dang 'dzam bu'i gling 
[\[193b.2\]]pa'i byang gi phyogs na ri'i rigs su gyur pa'am/_chu bo'i rigs su gyur pa gzhan dag yod dam zhe na/_des thos pa las byung ba'i shes rab kyis sam lha'i mig gis mthong bar gyur pa/_khu byug gis gang ba'i sgra dbyangs dang ldan pa zhes bya ba'i ri 'phang du ni dpag 
[\[193b.3\]]tshad sum cu pa ste/_rgyar ni dpag tshad bcu pa yin no/_/ri de la ni khu byug brgya phrag mang pos kun du gang bar gyur pa/_shing mya ngan med sngon po dang /_mya ngan med dmar po dang /_'dab ma bdun pa dang /_ko dA la dang /_ka da m+ba dang /_a sho ka le brgan dang /_
[\[193b.4\]]me tog phreng ba gsar pa dang /_sau bar+Na yu thI ka dang /_su ma nA dang /_shalpa li dang /_tA la pri yaM dang /_guM ku Ta skyes dang /_tsam+ba ka dang /_ku n+da dang /_ban+d+hu dzI pa ka dang /_dbyar gyi dus pa dang rnams te/_ji ltar nam zla dang dus tshod kyi rjes su 'jug par byed pa'i 
[\[193b.5\]]me tog rnams kyis ri de la kun du gang ba yin no/_/phreng ba thogs pa zhes bya ba'i lha res 'ga' rang gi gnas ri rab lhun po btang nas de la rtse dga' bar byed do/_/ri de ni dga' ba yin pa'i phyir yang glu dang /_gar dang /_rol mo'i sgra rnams kyis kyang ri de la yid 
[\[193b.6\]]dga' bar byed de/_'on kyang lha de dag rnams kyi sems kun nas g.yengs pas rnam par g.yengs par yang mi 'gyur ro/_/khu byug gis gang bar gyur pa'i ri de las 'das par gyur nas ngang pa'i nags zhes bya ba rgya mtsho'i yul phyogs na yod de/_ngang pa brgya stong 
[\[193b.7\]]phrag rnams khyus rgyu bar byed do/_/de nye 'khor rnams nyid na pad ma rnams kyis kyang gang ba yin zhing rgya mtsho 'di'i sa phyogs rnams la kA raN+Da ba dang /_tsakra pA ka dang /_ka dam+ba dang rnams nor bu'i mchu dang yu ba 'jam po'i mgul pa can la sogs pa rnams kyis gang bar 
[\[194a\]]
[\[194a.1\]]gyur pa dang /_gser 'bar ba'i mdog lta bu'i pad ma rnams kyis kyang gang bar gyur pas dpag tshad stong phrag bcu'i sa phyogs khyab par gyur to/_/nye 'khor gzhan de las 'das par gyur nas ri rab lhun po'i byang gi cha'i rgya mtsho'i khor yug dpag tshad brgya 
[\[194a.2\]]phrag bcur nya dang /_nya chen po dang /_chu srin na kra dang /_chu srin ma ka ra dang /_chu srin byis pa gsod dang /_rus sbal rnams kyis yongs su gang bar gyur pa yin no/_/nye 'khor kun yang kha dog nam mkha' dang mtshungs par gyur pa'i chu sngon po yin te/_zabs su 
[\[194a.3\]]ni dpag tshad stong phrag bcu yin no/_/de na yang mo dung rnams gnas te/_bdag nyid kyi dngos po'i tshad ni rgyang grags tsam yin no/_/stobs chen po dang ldan pa rnams yin te chu'i nang nas gang dag gnas pa'i ri'i rtse mo de dag rnams shugs kyis bsgul nas lhung bar 
[\[194a.4\]]byed do/_/glang po che stong gi stobs re res 'dzin pa yin no/_/de las ring du 'das nas 'o ma'i chu zhes bya ba'i rgya mtsho nye 'khor du dpag tshad stong phrag lnga yod pa ste/_rtag tu rlabs rnams kyis dkrug par byed pa/_rtag tu sprin dang sgra sgrogs par byed pa'i shin tu khro 
[\[194a.5\]]bar gyur pa'i klu dug can rnams kyis gang bar gyur pa yin no/_/gzhan yang rnal 'byor spyod pa phyi rol gyi lus kyis lus la rjes su lta zhing gnas te/_'dzam bu'i gling gi byang phyogs ngos na ri'i rigs sam/_chu bo'i rigs sam/_rgya mtsho'i rigs gzhan gang 
[\[194a.6\]]dag yin na/_des thos pa las byung ba'i shes rab kyis sam lha'i mig gis mthong bar gyur pa/_gser dang /_gser dmar po dang /_shel gyi rang bzhin gyi ri brgya phrag lnga yod pas byang phyogs sgra mi snyan gyi gling de nang par gyi nyi ma'i mdog dang 'dra ba dang /_pad ma 
[\[194a.7\]]dang /_pad ma'i rdzing bu dag gis kyang gang bar gyur pa ste/_yul de ni dpag tshad sum stong pa yin no/_/yul de las 'das par gyur nas sgra mi snyan dang 'dzam bu'i gling dag gi byang phyogs ngos la 'o ma dang mtshungs par 'jug pa zhes bya ba'i yul rnam par bkra 
[\[194b\]]
[\[194b.1\]]bar gyur pa ri dang /_nags dang /_nye ba'i nags dang /[ {]ri dgas [,]ri dwags [}]dang /_bya yang rnam pa sna tshogs pa rnams kyis kun du gang bar gyur pa dang /_rtag tu dga' bar gyur pa'i lha gsang ba pa rnams kyis gang bar gyur pa/_rnam pa sna tshogs pa'i ljon shing dang me tog gi 
[\[194b.2\]]tshogs kyis kun nas dud par gyur pa rnams kyis gang bar gyur pas nye 'khor nyams dga' ba yin no/_/gzhan yang rnal 'byor spyod pa phyi rol gyi lus kyis lus la rjes su lta zhing gnas te/_byang gi sgra mi snyan dang 'dzam bu'i gling gi byang ngos na ri'i rigs su 
[\[194b.3\]]gyur pa'am/_chu bo'i rigs su gyur pa gzhan ci dag yod na/_des thos pa las byung ba'i shes rab kyis sam lha'i mig gis mthong bar gyur pa/_gling gnyis po 'di dag gnyis kyi bar na yul phyogs 'ga' zhig kyang yod pa ma yin no/_/byang phyogs sgra mi snyan gyi 
[\[194b.4\]]gling chen po ni ma gtogs te/_rgya khyon du ni dpag tshad stong phrag bcu yin no/_/grong bye ba phrag sum cu rtsa drug gi rnam pa rnams kyis nye 'khor rnams kun du gang bar gyur pa ste/_mchog tu dga' ba dang skal ba gzhan rnams la yang dga' ba yin no/_/sha dang /_
[\[194b.5\]]rus pa dang /_chu ser rnams dang bral bar gyur pa ma gtogs pa rgyal chen bzhi'i ris kyi lha rnams kyi drung na ni 'jigs pa med pa yang yin no/_/lha rnams ni mig mi 'dzums pa yin la/_byang phyogs sgra mi snyan pa rnams ni pags pa dang /_sha dang /_rus pa dang /_chu 
[\[194b.6\]]ser dang /_mig 'dzums par byed pa dang bcas pa yin zhing bdag gi ba med pa dang /_nga rgyal can med pa yin te/_shi nas kyang nges par lha rnams su skye bar 'gyur ba yin no/_/sgyu dang /_g.yo dang /_phrag dog dang /_khengs pa rnams dang bral bar gyur pa dang /_rtag par 
[\[194b.7\]]rab tu dga' bar gyur pa yin no/_/srin mo dang /_sha za dang /_grul bum dang /_seng ge dang /_stag dang /_gung dang /_spyang ki dang /_klu dang /_lto 'phye dang /_sbrul gdengs ka can dang /_mu ge dang /_tshad pa dang /_grang ba dang /_ltogs pa dang /_skom pa dang /_nad dang /_lhas 
[\[195a\]]
[\[195a.1\]]char mi 'bebs par gyur pa rnams dang bral ba dang /_phan tshun du kun dga' bar byed pa rnams yin no/_/de dag rnams la 'jigs par gyur pa rgyal po dang /_chom rkun dang /_chu dang /_me dang /_mtshon cha 'bebs pas 'jigs par byed pa rnams kyang 
[\[195a.2\]]med pa yin no/_/nyin mo dang mtshan mo'i khyad par yang rnyed pa ma yin te/_gser gyi rang bzhin gyi ljon shing rnams kyi 'od zer kun du 'phro ba'i phyir ro/_/de la ljon shing rnams ni hi ra N+ya'i rang bzhin dang /_gser dmar po dang /_byi ru dang /_dngul gyi rang bzhin rnams yin 
[\[195a.3\]]no/_/bya rnams kyang lus rnam par 'gyur ba rnam pa sna tshogs pa rnams byed pa dang /_rtag par kun nas rangs par gyur pa ni rab tu dga' ba'i skyes bu rnams bzhin no/_/shing de dag rnams kyang sems dang ldan pa bzhin no/_/gzhan yang rnal 'byor spyod pa phyi rol gyi 
[\[195a.4\]]lus kyis lus la rjes su lta zhing gnas te/_byang phyogs sgra mi snyan gyi gling na dga' ba yod pa dang /_dga' ba las kyang shin tu dga' ba yod pa gzhan gang yin na/_des thos pa las byung ba'i shes rab kyis sam lha'i mig gis mthong bar gyur pa/_byang phyogs 
[\[195a.5\]]sgra mi snyan gyi gling na ni ri chen po bcu yod de/_'di lta ste sang kA sha kA zhes bya ba'i ri dang /_rwa mnyam pa zhes bya ba'i ri dang /[ {]ri dgas [,]ri dwags [}]kyi dgra dul ba zhes bya ba'i ri dang /_sprin dkar po 'dzin pa zhes bya ba'i ri dang /_mtho bar brtsegs pa zhes bya ba'i ri dang /_phreng ba'i 
[\[195a.6\]]nye 'khor zhes bya ba'i ri dang /_dus na dga' ba zhes bya ba'i ri dang /_kun dga' ba 'dzin pa zhes bya ba'i ri dang /_yid kyi rjes su 'thun pa zhes bya ba'i ri dang /_pad ma ku she sha ya dang ldan pa zhes bya ba'i ri dang ste/_ri chen po bcu po de dag gis byang phyogs sgra mi snyan gyi gling 
[\[195a.7\]]rgya mtsho'i mthar thug pas yongs su bskor ba yin no/_/dper na 'dzam bu'i gling ri bzhis yongs su bskor ba yin te/_gangs can dang /_'bigs byed dang /_ma la ya dang /_ti se'o/_/de kho na bzhin du ri bcus byang phyogs sgra mi snyan gyi gling yongs su bskor ba yin 
[\[195b\]]
[\[195b.1\]]no/_/gzhan yang rnal 'byor spyod pa phyi rol gyi lus kyis lus la rjes su lta zhing gnas te/_ri de dag rnams la me tog dang 'khri shing gi tshogs 'khril ba dang /_mtsho dang /_chu klung dang /_bya dang /_'bras bu dang /[ {]ri dgas [,]ri dwags [}]kyi rigs ci yod pa rnams des thos pa las 
[\[195b.2\]]byung ba'i shes rab kyis sam lha'i mig gis mthong bar gyur pa/_sang kA sha'i ri la sang kA shA zhes bya ba'i ljon shing dus drug tu me tog 'byung bar 'gyur ro/_/ljon shing de dag rnams la nyin mtshan du 'od 'byung bar 'gyur te/_'dzam bu'i gling gi mtshan mo'i mar me rnams bzhin 
[\[195b.3\]]no/_/dri yang dpag tshad du rab tu 'phyur ba yin te/_ji ltar cung zad cig kyang 'dzam bu'i gling ni cha 'dra ba ni med do/_/saM kA sha'i ri de la nags lnga yod pa rnams ni 'di lta ste/_grib ma sngon po zhes bya ba'i nags dang /_bya nges par gnas pa zhes bya ba'i nags dang /_zab 
[\[195b.4\]]mo zhes bya ba'i nags dang /_sprin dkar po zhes bya ba'i nags dang /_rnam par 'bab pa zhes bya ba'i nags rnams so/_/de la saM kA sha'i ri de las sprin dang 'dra bar gyur pa'i me tog rnams rgyas pa'i phyir na 'di ni nam mkha' dang mtshungs pa yin no/_/des na 'di ni saM kA 
[\[195b.5\]]sha'i ri zhes bya'o/_/de la phyogs gcig na grib ma sngon po zhes bya ba'i nags yod do/_/de la gang cung zad dkar por gyur pa'i gzugs song zhing 'gro la so sor 'gro bar 'gyur ba rnams kyang nags de'i 'od kyis kun du snang bar byas pa'i stobs kyis bai DUr+ya sngon po'i mdog 
[\[195b.6\]]tu 'gyur ro/_/bya rnams kyang sngon po de dag nyid na gnas pa yin no/_/'di lta ste/_yid kyi rjes su 'thun pa zhes bya ba'i bya ni byang phyogs sgra mi snyan pa'i mi rnams grib ma sngon po'i nags su zhugs par gyur nas yid kyi rjes su 'thun pa gang dag spyod par byed na de dag bya de dag 
[\[195b.7\]]rnams kyis rtse bar byed do/_/rtag par rab tu dga' ba zhes bya ba'i bya legs par gnas pas ni de mthong bar gyur pas kyang byang phyogs sgra mi snyan gyi skyes bu rnams phyir zhing ches rab tu dga' bar 'gyur ro/_/grang ba dang dro ba zhes bya ba'i bya de dag mthong bar gyur pas kyang 
[\[196a\]]
[\[196a.1\]]skyes bu grang bas nyen pa rnam grang bar mi 'gyur ro/_/dro bas nyen par gyur pa rnams kyang shin tu tsha bar mi 'gyur te/_bya de dag rnams kyi mthus yin no/_/rlung gi bang yod pa zhes bya ba'i bya rnams kyis ni yud tsam cig la yang dpag tshad stong du 'gro ba yin 
[\[196a.2\]]te/_de mthong bar gyur pas kyang skyes bu rnams gnas gang dang gang du 'gro 'dod pa de dang der bya de dag rnams kyi stobs kyis yud tsam la dpag tshad stong du phyin par 'gyur ro/_/shang shang te'u zhes bya ba'i bya rnams kyis ni gling thams cad kyi skyes bu rnams kyis rjod par byed 
[\[196a.3\]]pa'i brjod pa rnams dang cha 'dra ba'i skad 'byin no/_/mi'i bde ba'i 'khrig pas rtag tu dga' bar byed pa rnams yin no/_/kha dog rnam pa sna tshogs pa'i sgro rnams kyis nye bar mdzes par gyur cing rin po che bdun gyi rang bzhin rnams la 'di lta ste/_in+d+ra nI la dang /_mar ka ta 
[\[196a.4\]]dang /_rdo rje dang /_mu sa ra galba dang /_shel dang /_pad ma rA ga dang 'dra bar gyur pa'i byi ru dang rnams so/_/bya de dang de dag rnams mthong bar gyur nas rab tu dga' bar mi 'gyur ba ni 'ga' yang med do/_/des saM kA sha'i ri'i grib ma sngon po'i nags la so sor brtags 
[\[196a.5\]]nas yang dag pa ji lta ba bzhin du lus so sor rig par byed do/_/gzhan yang rnal 'byor spyod pa phyi rol gyi lus kyis lus la rjes su lta zhing gnas te/_byang phyogs sgra mi snyan pa'i saM kA sha'i ri de la grib ma sngon po'i nags rgal bar gyur nas gzhan nags dag yod dam zhe 
[\[196a.6\]]na/_des thos pa las byung ba'i shes rab kyis sam lha'i mig gis mthong bar gyur pa/_saM ka sha'i ri la bya nges par gnas pa zhes bya ba'i nags gnyis pa yod do/_/de na gnas par gyur pa'i bya dag ni rtag tu rab tu mgu rangs pa dang pad ma'i rdzing bu rnams kyang rtag tu gangs 
[\[196a.7\]]bsil mo'i 'khyag pas legs par bsdams pa yin no/_/'dzam bu'i gling na gnas pa gang yin pa chos kyi dus na 'chi 'phos par gyur pa de la ngang pa'i rgyal por 'gyur te/_de de la rab tu gnas par byed pa yin no/_/de bzhin du mtsho ma dros pa'i ngang pa'i rgyal po dang /_rnam 
[\[196b\]]
[\[196b.1\]]pa sna tshogs pa'i bya gzhan rnams thams cad rab tu gnas pa yin no/_/'di lta ste/_kA raN+DabaHdang /_hA rI tAHdang /_g.yu gu ma na bA dang /_bA rA ba tA dang /_la TuSha kA dang /_i lwa li kA dang /_rnga sgra ba dang /_saMhra dAHdang /_dris dga' ba dang /_saM mrA dz+yAHdang /_lus po pa dang /_
[\[196b.2\]]sgras kun du dga' ba dang /_dus drug tu rgyu ba dang /_zla ba shar bas dga' ba zla ba shar bas dga' la ma shar ba na nyi ma dang mtshungs pa'i mdog go/_/rtag tu phyi rol du sgras kun nas rangs pa dang /_tsakra bA kAHdang /_gser dang mtshungs par gyur pa'i mdog dang /_ku ra dang /_
[\[196b.3\]]ku ra Na gnas pa dang /_nyi mas mi reg pa dang /_ni tsun lun+dAHdang /_gcig pu nyon mongs pas dga' ba dang /_bung ba 'du ba rnams ni gang dag gi sgra rnams dpag tshad du snyan par thos pa rnams yin te/_ji ltar 'dzam bu'i gling gi bung ba rnams kyis ba lang la gegs med 
[\[196b.4\]]par ljon shing gi rtsa ba na gnas pa bzhin no/_/kaM kA dang /_ri la 'jug par byed pa dang /_khor yug rgyu ba dang /_sA rA dang /_khyim bya dang /_ba ra stu rA dang /_ba ra DAHdang /_ze'u 'bru lus la gyon nas pad ma'i nang na gnas pa dang /_ud pa la sngon po grol bar gyur pa'i mgrin pa 
[\[196b.5\]]dang /_ko yaSh+Ti kAHdang /_bye'u nag mo dang /_b+h+r-ing+ga'i ske dang /_bany+dzu la kAHdang /_chu la dga' dang /_rtag tu dga' ba'i sgra sgrogs pa dang pi wang dang 'dra ba'i sgra dang /_sprin la dga' ba dang /_dpung 'gyed pa la dga' ba dang /_zil pa'i thigs pa dang /_'dab ma'i mtha' na 
[\[196b.6\]]gnas pa dang rnams te/_de dag dang gzhan dag rnams kyang rnam pa sna tshogs pa rnams te mthong na yid kyi rjes su 'thun pa'i sgra 'don par byed pa/_dga' bar gyur pa'i bya khro ba dang rnam par bral ba rnams bya nges par gnas pa'i nags la byang phyogs sgra mi snyan pa'i skyes bu 
[\[196b.7\]]rnams dang rtag par lhan cig tu rab tu dga' bar gyur pas rtse dga' bar byed do/_/bya nges par gnas pa'i nags la so sor brtags par gyur pas kyang yang dag pa ji lta ba bzhin du phyi rol gyi lus rig par byed do/_/gzhan yang rnal 'byor spyod pa phyi rol gyi lus kyis lus 
[\[197a\]]
[\[197a.1\]]la rjes su lta zhing gnas te/_saM kA sha'i ri bo la nags gzhan gsum pa gang yod na/_des thos pa las byung ba'i shes rab kyis sam lha'i mig gis mthong bar gyur pa/_gsum pa ni zab mo zhes bya ba'i nags yod de/_ljon shing phan tshun gyi nye 'khor rnams na 
[\[197a.2\]]ljon shing mthug po'i grib ma rnams kyis mngon par khyab par gyur pa yin no/_/de la yang dro ba dang bsil ba'i grib ma rnams yin pas byang phyogs sgra mi snyan pa'i skyes bu skyed mos tshal du dga' ba rnams nyid shing gi gseb na rtse dga' bar byed do/_/de la shing gi tshogs 'di dag 
[\[197a.3\]]rnams yod pa yin te/_'di lta ste/_ti la kA dang /_klu'i me tog dang /_e d+hashalpal dang /_ko bi dA rA dang /_sAl+lAl dang /_'dod par dga' ba rnams dang /_bya ngal so ba dang /_sA lAHdang /_tA lA dang /_shA mA dang /_ni ng+ka'i rnam pa dang /_a mra dang /_ka ra bIr kAHdang /_shi lin+d+hAHdang /_
[\[197a.4\]]ba ku lAHdang /_dris rangs pa dang /_ma d+ho ma d+d+hA mA dang /_hin+tA laHdang /_ta mA lAHdang /_ko la kAHdang /_sin+d+hu tsA rA dang /_na ku mA lAHdang /_mtshungs pa dang /_zla ba 'khor ba dang /_gza' rgyu ba dang /_rtag tu me tog rgyas pa dang /_ni tsu lun+d+haHdang /_mu ku lun+d+haHdang /_a shwang+g+radang /_kiM shu 
[\[197a.5\]]kAHdang /_sngo bsangs kyi sems dang /_ka pit+thAHdang /_pi wA dang /_nA Dike rAHdang /_pa na sAHdang /_mo tsA dang /_srid sgrub dang /_ka daM bAHdang /_sngon po dang /_lha shing dang /_ru dzA yA na'i 'dab ma dang /_chu skyes dang /_man+dA rAHdang /_pad+ma ku she sha yAHdang /_ni lwa lA dang /_gangs 
[\[197a.6\]]kyi mdog dang /_dngul gyi mdog dang /_bai DUr+ya'i 'dab ma dang /_rtse mo ngal bso dang /_yul du 'pho ba dang /_snyoms par gnas pa klung du skyes pa dang /_kA shA ba kA shi rAHdang /_phan tshun du mthug pa dang /_snum pa dang /_phrag par skyes pa dang /_a bra Na'i me tog dang /_ut+kuli 
[\[197a.7\]]naHdang /_saM shAT kA dang /_byi ru'i shing dang gur kum gyi snying po dang /_nye bar bslad pa dang /_rjes su btsugs pa'i skyes pa dang /_du ba'i mdog dang /_mar me'i 'od dang /_rlung gis shin tu bsgul ba dang /_chu shing dang /_kau ki lAHmyos pa dang /_me tog gi rdul ma gyon pa dang /_mig dang bcas 
[\[197b\]]
[\[197b.1\]]pa btsums pa dang /_cha shas su phye ba'i cha dang /_'bras chan dang 'dra ba dang /_ud dru ma 'khrul ba dang /_bung ba 'khor ba dang /_rtse mo 'gul ba dang /_rlung gis ngal ba dang /_mya ngan med pa dang /_mig dga' ba dang de dag rnams yin no/_/de dag ni ji ltar shing gi rigs kyi gtso bor gyur pa drug cu yin 
[\[197b.2\]]te/_gang ma bgrangs pa'i shing gi rigs su gyur pa bar ma dang tha ma rnams ni ma gtogs pa yin no/_/de kho na bzhin du zab mo na rab tu phal che bar gyur pa'i 'bab chu dang /_me tog dang /_'bras bu dang bcas pas dga' ba yin te/_byang phyogs sgra mi snyan pa'i mi rnams 'jigs pa dang nad dang 
[\[197b.3\]]gzhan gyi dbang du gyur pa rnams rnam par bral ba dang /_rims nad med pa dang /_phan tshun du phrag dog dang 'thab rtsod kyi 'jigs pa rnams med par gyur nas rtse dga' bar byed do/_/de ltar saM kA sha'i ri zab mo'i nags la so sor brtags par gyur pas kyang yang dag pa ji lta ba bzhin du lus so sor 
[\[197b.4\]]rig par byed do/_/gzhan yang rnal 'byor spyod pa phyi rol gyi lus kyis lus la rjes su lta zhing gnas te/_byang phyogs sgra mi snyan gyi gling gi ri dang po saM kA sha'i nags bzhi pa la gzhan bsil ba'i chu ci yod/_des thos pa las byung ba'i shes rab kyis sam lha'i mig gis mthong bar gyur pa/_bsil 
[\[197b.5\]]ba'i chu'i chu klung chu rnams ni rab tu phal che ba yod la/_ji skad du brjod pa'i ljon shing dang /_me tog dang 'bras bu rnams kyang phun sum tshogs pa yin no/_/chu klung yod pa rnams ni 'di lta ste/_bsil ba'i chu ni rgyar dpag tshad du gyur pa'o/_/chu klung zab mo'i chu dang /_rab tu dang ba'i chu dang /_
[\[197b.6\]]gtsang ba'i chu dang /_'o ma'i chu dang /_rgun 'bru'i chu dang /_zla ba rgyu ba dang /_'o thug gi 'dam dang /_gram sag gi chu dang /_ngang ngur gyis gang ba dang /_ngang pa kun du sgra 'byin pa dang /_dbyangs snyan pa dang /_me tog rgyu ba dang /_sems 'gro ba dang /_'u ru ru'i sgras 'bab pa dang /_rlabs 'byung 
[\[197b.7\]]ba dang /_bde ba'i chu dang /_ka dam+ba 'khod pa nyid dang /_nor bu'i mchu can rnams kyis 'dzin pa dang /_chu srin kUrma mang ba nyid dang /_nya ro hi 'khor ba dang rus sbal gyis gang ba dang /_chu srin na kras bskor ba dang /_yid bde bar 'bab pa dang /_dbu ba'i phreng ba dang /_rab tu dga' bar gyur 
[\[198a\]]
[\[198a.1\]]pa'i chu dang rlung mtshungs pa dang /_char dang char gyi rjes su 'byung ba'i chu klung dang /_dbyangs can gyi mdog tu 'bab pa dang /_dus su 'bab pa dang /_ring pa dang /_rtse mo'i dang /_gser gyi chu dang /_dngul gyi mdog dang /_mu tig gi bye ma dang ldan pa dang /_ri bo la rgyu ba dang /_
[\[198a.2\]]sprin 'khor ba dang /_mu sa ra galba rgyan du byas pa dang /_bi dru ma'i shing dang ldan pa dang /_dpyid dga' ba dang /_dbyar sprin rab tu dang ba'i chu 'bab pa dang /_rtse mo la 'jug par dga' ba dang /_gangs yod pa dang /_nyi ma shar bar gyur pas mi reg pa dang /_myur ba'i chu dang /_rlabs rab tu 'jug pa dang /_
[\[198a.3\]]a Du bA dang /_tsu lun+da 'bab pa dang /_dri'i chu dang /_ke ta ka'i dris bsgos pa dang /_dbyar dga' ba dang /_d+hu na d+hu mA rA dang /_nye 'khor na khyab pa dang /_dpag tu med pa 'bab pa dang /_rgyab nas klung kun du gang bar rab tu 'bab pa dang /_dma' ba'i chu dang /_dga' bas 'jug pa dang /_sngon gyi 
[\[198a.4\]]du ba'i stobs dang /_sprin gyi 'gros dang /_dri za'i dbyangs can dang /_rnga'i sgra'i dbyangs can dang /_skad kyi dbyangs can dang /_klu'i bu mo mngon par dga' ba dang /_gsang ba rtse dga' ba dang /_rig pa 'dzin pa rtse dga' bas gnas pa dang rnams yin no/_/de dag ni ri saM kA sha'i nags bzhi pa 
[\[198a.5\]]sprin dkar po la ji ltar 'bab chu'i gtso bor gyur pa bdun cu yin par rab tu brjod pa yin no/_/bar ma tha ma'i chu klung rnams ni ma gtogs pa yin no/_/gzhal du med pa dga' bar gyur pa'i shing dang /_me tog dang /_bya rnams kyi yon tan gyis bla na med par gyur pa'i bsil ba'i chu'i 
[\[198a.6\]]nags la so sor brtags par gyur pas kyang yang dag pa ji lta ba bzhin du phyi rol rig par byed do/_/gzhan yang rnal 'byor spyod pa phyi rol gyi lus kyis lus la rjes su lta zhing gnas pa na/_des thos pa las byung ba'i shes rab kyis sam lha'i mig gis mthong bar gyur pa/_saM kA sha'i 
[\[198a.7\]]ri la bi shrA maM zhes bya ba'i nags lnga pa yod pa yin te/_gang la klu mi bzad pa 'di dag rtse dga' bar byed pa'o/_/'di lta ste/_khro ba bral ba dang /_bA su ki dang /_staSh+ka ko dang /_mche ba'i dug dang /_glog gi phreng ba dang /_sprin gyi nye 'khor chos la dbang ba dang /_rnam pa de lta bu'i klu 
[\[198b\]]
[\[198b.1\]]stong phrag bdun rtse dga' bar byed do/_/byang phyogs sgra mi snyan gyi nye 'khor rnams su chos kyi char pa 'bebs par byed do/_/ji ltar sa gzhi dang nam mkha'i nye 'khor rnams kyang shin tu byang phyogs sgra mi snyan pa'i 'jig rten pa rnams dang 'dra ba yin no/_/gzhan yang rnal 'byor spyod 
[\[198b.2\]]pa phyi rol gyi lus kyis lus la rjes su lta zhing gnas te/_ci saM ka shA'i ri'i nags rnams ni ji skad du sngar bstan pa bzhin du gyur pa yin la ljon shing re re lo mar gyur pa rnams dang /_me tog tu gyur pa rnams dang /_'bras bur gyur pa rnams dang /_chu klung du gyur pa rnams dang /_rdo'i gseb tu 
[\[198b.3\]]gyur pa rnams dang /_sa phyogs kyi char gyur pa rnams dang /_rtswa'i gseb tu gyur pa rnams dang /_ri'i khrad khrod dang khong gseng du gyur pa rnams dang /_'bab chur gyur pa la yang rung ste/_khab kyis phug pa'i bar tsam gang dag la yang sems can thams cad lan brgya dang /_gal te na 
[\[198b.4\]]lan brgya stong du yang ma skyes pa dang /_ma shi ba dang /_'chi ma 'phos pa dang /_ma skyes par ma gyur pa'am/_yid du 'ong ba rnams thams cad dang tha dad du ma gyur pa dang /_rnam par gyes par ma gyur pa dang /_rnam par bral bar ma gyur pa dang /_gzhan du ma gyur pa'am/_dgrar gyur pa'i lus 'di 
[\[198b.5\]]lan brgya dang /_de nas lan stong du dang /_lan brgya stong du yang skyes par ma gyur pa ni med do/_/gang la sems can rnams thams cad kyang shi ba dang skyes par ma gyur pa de ni khab kyi bug pa tsam yang go skabs ma mthong ngo /_/des saM kA sha'i ri la so sor brtags par gyur 
[\[198b.6\]]pas kyang yang dag pa ji lta ba bzhin du lus so sor rig par byed do/_/gzhan yang rnal 'byor spyod pa phyi rol gyi lus kyis lus la rjes su lta zhing gnas te/_byang phyogs sgra mi snyan na dga' bar gyur pa'i ri'i rigs gzhan yod dam zhe na/_gzhan yang rnal 'byor spyod pa 
[\[198b.7\]]pas thos pa las byung ba'i shes rab kyis sam/_lha'i mig gis mthong bar gyur pa mchog tu dga' bar gyur pa'i lha rnams kyi dga' ba'i tshal dang 'dra bar rwa mnyam pa zhes bya ba'i ri gzhan yod do/_/de'i ljon shing dang /_'bras bu dang /_chu klung dang /_ri'i phug 
[\[199a\]]
[\[199a.1\]]rnams kyi dga' ba ni rgyas par sngar saM kA sha la ji skad bshad pa bzhin no/_/dga' bar gyur pa'i dus kyi khyad par rnams so sor bye brag tu bya ste/_rwa mnyam par gyur pa'i ri gang la rwa brgya phrag gsum ni gser gyi yin te/_mtshungs pa med pa yin no/_/'od zer rnams 
[\[199a.2\]]nyi ma gnyis pa bzhin du gsal lo/_/rwa brgya phrag lnga ni dngul gyi rang bzhin yin te/_gang la dngul gyi rang bzhin du gyur pa ni gang sngar bshad pa rnams bzhin no/_/yon tan rnams thams cad la yang khyab par yod de/_rwa mnyam pa'i ri de'i nye 'khor rnams na yang byang phyogs sgra mi 
[\[199a.3\]]snyan pa'i skyes bu rnams zla ba rgyas pa'i 'od dang 'dra ba yin no/_/de dag rnams ni 'jigs pa dang bral ba zhes bya ba'i ming dang ldan pa yin no/_/'jigs pa dang bral ba'i skyes bu rnams rwa mnyam pa'i ri la ni ji ltar rgyal chen ris bzhi'i lha rnams dga' ba'i tshal na dbyar zla ba bzhir 
[\[199a.4\]]lha rdzas kyi 'dod pa'i yon tan lngas yongs su tshim pa yang dag par ldan par gyur pa la rtse dga' bar byed pa de bzhin du mngon par rtse dga' bar byed do/_/de lta na yang 'jigs pa dang bral ba'i skyes bu rnams dang rgyal chen bzhi'i ris kyi lha rnams kyi so so'i khyad par gang dag yin zhe na/_lha rnams ni 
[\[199a.5\]]sha dang /_rus pa dang /_chu ser dang bral ba yin la/_'jigs pa dang ma bral ba'i skyes bu rnams ni sha dang /_rus pa dang /_chu ser dang ma bral bar yod pa yin no/_/lha rnams dang 'jigs pa bral ba'i skyes bu rnams kyi khyad par ni de ltar yin no/_/skyes bu 'jigs pa dang bral ba 
[\[199a.6\]]rnams ni bdag 'dzin med pa dang /_nga rgyal med pa dang /_nges par gong du 'gro bar 'gyur ba yin no/_/lha rnams ni de ltar yang ma yin no/_/yang 'jigs pa dang bral ba'i skyes bu rnams dang rgyal chen ris bzhi'i lha rnams kyi so so'i khyad par gang dag yin na/_rwa mnyam pa'i ri'i 
[\[199a.7\]]nye 'khor rnams na dpag bsam gyi shing nyi ma gnyis pa ltar rab tu gsal bar byed do/_/gang dang gang dag 'jigs pa dang bral ba'i skyes bu rnams kyis sems kyis bsams par gyur pa de dag rnams ljon shing de rnams las 'byung bar 'gyur ro/_/thag pas btags pa'am/_nor bu'i rigs 
[\[199b\]]
[\[199b.1\]]rnams sam/_rgyan gyi rigs rnams dang /_zas dang skom gyi chu bo yang brgya phrag dang /_de nas stong phrag kyang 'bab bo/_/ji skad du bshad par gyur pa'i bya rgyags pa rnams kyang rtse dga' bar byed do/_/gser gyi lo ma rnams kyis brgyan par gyur pa dang /_baiDUr+ya sngon po rnams kyi pad 
[\[199b.2\]]ma'i rdzing bu mang po brgya phrag dang /_ci ste na stong phrag rnams la ngang pa dang ka raN+Da ba rnams kyis gang ba/_tsakra ba ka rjes su rgyu ba dang /[ {]ri dgas [,]ri dwags [}]kyi tshogs rnams rjes su brten par gyur pa ni gser gyi [{]ri dgas [,]ri dwags [}]rnams byi ru'i rang bzhin gyi rwa dang /_mu sa ra'i mig dang /_rA dza paT+Ta'i rmig pa 
[\[199b.3\]]ste/[ {]ri dgas [,]ri dwags [}]kyi rigs gzhan rnams kyis kyang rjes su rgyu bar byed pa yin no/_/ri de'i nye 'khor rnams na mu tig gi dra bas sbrel bar gyur pa'i 'khri shing gi tshogs phan tshun du 'khril bas g.yogs pa dang /_rwa mnyam pa'i ri de la ko ki la dang /_rma bya dang /_ngang pa dang rnams sgra 
[\[199b.4\]]'byin par byed pa dang /_ri 'di la 'bab chu stong phrag brgyas kyang kun tu gang ba dang /_'di la chu klung du ma rnams dang shing klung du skyes pa rnams kyis gang bar gyur pa yin te/_nye 'khor rnams na yon tan mtha' yas pa dang ldan pa yin no/_/des byang phyogs sgra mi snyan pa'i ri bo gnyis 
[\[199b.5\]]pa rwa mnyam pa la kun tu bltas par gyur pas kyang yang dag pa ji lta ba bzhin du lus so sor rtogs so/_/chu klung gang dang gang dag 'bab par gyur pa de dag rnams ni mtshungs par yon tan brgyad dang ldan pa'i chu yin no/_/'di lta ste/_ro phun sum tshogs pa dang /_rab tu dang ba dang /_
[\[199b.6\]]dri zhim pa dang /_skom pa sel bar byed pa dang /_bsil bar gyur pa dang /_'thungs par gyur pa na lus na bar mi byed pa dang /_chu bal gyis mi gtsang bar ma byas pa dang /_chu srin ma ka ras ma reg pa dang /_de 'thungs pas lus tshim par byed pa dang rnams so/_/nad kyang skyed par 
[\[199b.7\]]mi byed do/_/mtsho rnams kyang rnam pa du ma yod do/_/'di lta ste/_rgya mtsho chen po'i sa nu dang /_bye mas ma bcom pa dang /_shing lnga pa dang /_kA raN+Da ba'i klung dang /_ngang pa'i chu dang /_ka dam+ba'i bya rnams kyis bcom pa dang /_bya brgya phrag gis kun tu gang ba dang /_chen po rab 
[\[200a\]]
[\[200a.1\]]tu 'bab pa dang /_pad mas bkab par gyur pa dang /_'od ma skyes pa dang /_shing gis g.yogs pa dang /_zab mo dang zla ba dga' ba dang /_rtag tu zla ba dang 'dres pa'i chu dang /_rlabs 'khor bar gyur pa dang /_'od mas khyab par gyur pa dang /_rig pa 'dzin pa dga' 
[\[200a.2\]]ba dang /_shel 'khor bar byed pa dang /_rlabs g.yo ba dang /_chu brtan pa dang /_nya 'khor ba dang /_nya dang kun tu 'brel pa dang /_rtse mo'i gseb dang /_khrus kyi rdzing bu'i phreng ba dang /_rlabs rab tu 'jug pa dang /_gtsang ba'i chu dang /_zla ba'i lus dang /_dkyil 'khor dang /_dri 
[\[200a.3\]]ma med pa dang /_'od ma'i chu dang /_rdzing bu'i phreng ba dang /_rngul ba ngal so ba dang /_zla ba dga' ba dang /_shel 'jug pa dang /_rlabs g.yo ba dang /_chu brtan pa dang /_rtag pa'i chu dang /_lha dga' ba dang /_dga' ba'i chu dang /_ro bzang po dang /_ji ltar 'dod pa'i ro dang /_
[\[200a.4\]]longs spyod du gyur pa dang /_kau Tub+haHdang /_bdud rtsi 'bab pa dang /_mtsho'i mchog dang /_klu'i be ruHdang /_mdzes pa dang /_ardzu naHdang zhes bya ba ste/_de dag rnams ni mtsho bzhi bcu rtsa bdun yin no/_/ri'i mchog tu gyur pa rwa mnyam pa 'di dag thams cad kyang yon tan 
[\[200a.5\]]brgyad pa'i chu sngar ji skad bshad pa bzhin no/_/rwa mnyam pa'i ri yang mtho bar gyur pa ni nam mkha' 'bigs pa bzhin du gnas pa yin no/_/nags rnams kyang yon tan de dag rnams thams cad dang ldan par gyur pa yin te/_'di ltar rngul bas reg pa'i nags dang zla ba'i mdog 
[\[200a.6\]]dang dngul gyi ljon shing ni dngul gyi rang bzhin gyi ljon shing rnams kyis bskor ba dpag tshad brgya yin no/_/nor bu'i 'od kyi mdog dang /_nags de'i nye 'khor na mtho bar gyur pa rnams ni nags de la yang pad ma'i rdzing bu 'di dag rnams yin no/_/'di lta ste/_chu bal dang /_rnam par 
[\[200a.7\]]bral ba dang /_bung bas khyab pa dang /_dung gi mdog dang /_rtag pa'i chu dang /_rnam par mthong bas dga' ba dang /_kA dam+ba'i chu dang /_ngang pa'i gshog pas bcom pa dang /_rab tu rtse bar byed pa dang /_skye bo rnams mngon par dga' ba dang /_mgo bo mthong ba dang /_bag med pa 
[\[200b\]]
[\[200b.1\]]rnams rtse ba dang /_rtag tu mngon par dga' ba dang /_rtag tu pad ma rab tu dga' ba dang /_chu la spyod pa'i sa gzhi dang de dag rnams ni ji ltar pad ma'i rdzing bu'i gtso bor gyur pa bcu drug yin te/_gang dag gi ming rnams kyang shes par mi 'gyur ba'i bar ma dang tha mar gyur pa brgya 
[\[200b.2\]]phrag rnams dang de nas stong phrag rnams ni ma gtogs so/_/thams cad kyang 'dam bag med pa dang /_chu bal gyis nye bar ma bcom pa dang /_ngang pa dang /_kA raN+Da ba dang /_ngang ngur rnams sgra 'don par byed pa yin no/_/rtag tu dga' ston gyi nyi mar gyur pa byang phyogs sgra 
[\[200b.3\]]mi snyan pa'i skyes bu rnams bya rtag tu myos pa dang /_shang shang te'u dang /_bya b+h+ring ga ra dza dang /_rma bya rnams nags dang nye ba'i nags rnams na sgra 'don par byed pa ni rwa mnyam pa'i ri yin no/_/rwa mnyam pa'i ri la so sor brtags par gyur pas kyang yang dag pa ji lta ba bzhin du phyi rol 
[\[200b.4\]]gyi lus so sor rig par byed do/_/gzhan yang 'phags pa'i bden pa bzhi la lhag par mos par gyur pa'i rnal 'byor spyod pa phyi rol gyi lus kyis lus la rjes su lta zhing gnas te/_rwa mnyam pa'i ri la rtag pa'am/_brtan pa'am/_bde ba'am/_bdag dang bcas pa'am/_stong 
[\[200b.5\]]pa ma yin pa'i gnas dag yod dam zhe na sngar bzhin no/_/gang la yang 'khor bar rtogs par gyur pa'i sems can rnams thams cad kyang ma skyes pa dang /_ma shi ba dang /_rgas par ma gyur pa'am/_'thun pa dang yid du 'ong ba rnams thams cad kyang tha dad du gyur pa dang /_rnam 
[\[200b.6\]]par gyes pa dang /_rnam par bral ba dang /_slu ba dang /_kun tu ldan par ma gyur pa rnams ni rnal 'byor spyod pa des rwa mnyam pa'i ri de la gnas gcig kyang ma mthong ngo /_/gang dag rtag pa'am/_brtan pa'am/_bde ba'am/_bdag dang bcas par gyur pa'am/_stong pa ma 
[\[200b.7\]]yin pa dang /_gang la sems can rnams thams cad kyang ma skyes pa dang /_ma rgas pa dang /_ma shi ba yang med de/_'thun par yid du 'ong bar gyur pa rnams ni thams cad kyang med par 'gyur ba dang /_tha dad du 'gyur ba dang /_'bral bar 'gyur ba dang /_slu bar 'gyur ba 
[\[201a\]]
[\[201a.1\]]dang kun tu ldan par 'gyur ba yin no/_/rab tu ldan par gyur pa yin pa nyid kyi phyir 'khor ba 'di thams cad ni mi rtag pa yin no/_/de ltar mi rtag par gyur pa'i gnas rnams thams cad gang la yang sems can rnams thams cad kyang ma skyes pa dang /_ma shi ba dang /_
[\[201a.2\]]skyes par ma gyur pa ni khab kyis phug pa tsam gyi yul phyogs kyang med do/_/'phags pa'i bden pa bzhir gyur pa'i dran pa dang ldan pas byang phyogs sgra mi snyan pa rnams kyi ri bo gnyis par gyur pa rwa mnyam par gyur pa thams cad la kun tu bltas par gyur pas kyang phyi rol gyi lus lta 
[\[201a.3\]]bar byed do/_/gzhan yang rnal 'byor spyod pa phyi rol gyi lus kyis lus la rjes su lta zhing gnas te/_byang phyogs sgra mi snyan na nags dga' bar gyur pa gzhan dag dmigs sam zhe na/_des thos pa las byung ba'i shes rab kyis sam lha'i mig gis mthong bar gyur pa ri gsum pa 
[\[201a.4\]]yang yod pa yin te/[ {]ri dgas [,]ri dwags [}]kyi dgra dul ba zhes bya ba'i ri'o/_/de la dga' bar gyur pa khyad par med pa gang dag yin pa de dag rnams ni saM kA sha'i ri dang rwa mnyam par gyur pa'i ri la yongs su bsgrags par zad do/_/[{]ri dgas [,]ri dwags [}]kyi dgra dul ba'i ri bo de la ni 'bab chu dang chu bo rnams 
[\[201a.5\]]phun sum tshogs pa dang /_chang gi chu klung phun sum tshogs pa dang /_gos kyi ljon shing phun sum tshogs par gyur pa rnams dang /_'di dag kyang khyad par yin te/_'di ltar gser dang dngul gyi ljon shing rnams la rtag par dus drug tu me tog gi phreng ba rnams kyis phyug par gyur 
[\[201a.6\]]nas kun dga' ba dang ldan pa bzhin du rgyas pa yin no/_/shing rnams ni rang gi 'od dang ldan par nyi ma bzhin du rab tu gsal bar yang byed do/_/phan tshun du 'od 'phro bar gyur pas kyang [{]ri dgas [,]ri dwags [}]kyi dgra dul ba'i ri bo 'di rab tu gsal bar byed do/_/de la nags 'di dag rnams yod 
[\[201a.7\]]do/_/'di lta ste/_gser dang ldan pa dang /_dngul mthon por brtsegs pa dang /_myos pa sgo nga las skyes pa'i ngos dang /_mnan na nam la bteg na 'phar ba dang rnams so/_/de la gser dang ldan pa zhes bya ba'i nags ni dpag tshad brgya pa ste/_gser gyi ljon shing rnams la 
[\[201b\]]
[\[201b.1\]]bung bas legs par khyab par gyur pa yin no/_/dngul mthon por brtsegs pa'i nags dpag tshad sum brgya pa ste/_dngul gyi rang bzhin gyi ljon shing rnams kyis kun tu gang bar gyur nas zla ba brgya stong bzhin du rnam par gsal bar byed do/_/seng ge rnams kyis kyang kun tu 
[\[201b.2\]]gang ba yin no/_/nags de yang thams cad nas dkar por kun tu snang ba yin te/_rtag par rab tu dga' bar gyur pa'i bya rnams kyis kyang kun tu gang ba rnams ni ji ltar sngar bshad pa bzhin no/_/[{]ri dgas [,]ri dwags [}]kyi dgra dul ba'i ri bo'i nags gsum pa ni myos pa'i sgo nga las skyes 
[\[201b.3\]]pa'i ngos zhes bya ba ste/_de la nags de na ni bag med pas rab tu dga' ba'i bya rnams yod do/_/nags de'i nye 'khor rnams na yang skyes bu gang dang gang dag rab tu gnas par gyur pa de dag rnams kyang rtag tu dul ba zhes bya ba'i ming du 'gyur ro/_/skyes bu dag rtag tu myos pa sgo 
[\[201b.4\]]nga las skyes pa'i nags na rab tu dga' bar gyur pa yin te/_rang 'dod pa bzhin du gyur pa'i gzi brjid kyis lha'i tshogs rnams dang 'dra ba yin no/_/[{]ri dgas [,]ri dwags [}]kyi dgra dul ba'i ri la nags bzhi pa ni mnan na nem la bteg na 'phar ba zhes bya ba ste/_nem pa dang 'phar ba'i nags 
[\[201b.5\]]de na ljon shing gang dag gser dang gser rab tu 'bar ba dang /_bi dru ma'i rang bzhin yin pa rnams la ni ma bcings pa'i bya rnams kyis rtag tu gang ba yin no/_/nem la 'phar ba'i nags ni dpag tshad lnga yin no/_/nags de'i nye 'khor rnams na skyes bu gang dag rab tu gnas par gyur 
[\[201b.6\]]pa de dag rnams kyi tha snyad ni rab tu phal che bar myos pa zhes bya ba yin no/_/rab tu phal che bar myos pa'i skyes bu rnams gal te nem zhing 'phar bar gyur pa'i nags su rtse dga' bar byed na/_sa de dag ni kA shi ltar dkar zhing 'jam pa dang shing bal 'dra bar gzhi mnan na nem la bteg na 
[\[201b.7\]]'phar ba yin no/_/ji skad du brjod pa'i me tog dang /_'bras bu dang /_ljon shing dang /_pad ma dang /_pad ma'i rdzing bu dang /_sgra sgrogs pa'i bung ba'i tshogs kyis gang bar gyur pa rnams ni nem zhing 'phar ba'i nags de la yang sngar gyi bzhin no/_/des byang phyogs sgra mi snyan 
[\[202a\]]
[\[202a.1\]]gyi ri gsum pa na [{]ri dgas [,]ri dwags [}]kyi sgra dul ba legs par mthong bar gyur pas kyang yang dag pa ji lta bar lus so sor rig par byed de sngar bzhin no/_/gzhan yang rnal 'byor spyod pa phyi rol gyi lus kyis lus la rjes su lta zhing gnas te/_gzhan yang byang phyogs sgra mi snyan na 
[\[202a.2\]]dga' bar gyur pa gzhan ci dmigs na/_des thos pa las byung ba'i shes rab kyis sam lha'i mig gis mthong bar gyur pa sprin dkar po rgyu ba zhes bya ba'i ri bo nye 'khor du dpag tshad stong yin no/_/shin tu dkar bar gyur pa'i dngul gyi rang bzhin yin te/_ri gang gi 'od zer gyis zla ba'i 'od 
[\[202a.3\]]kyang gsal bar mi 'gyur ro/_/dper na 'dzam bu'i gling du zla ba shar bar gyur pa na gza' dang /_rgyu skar dang /_skar phran gyi 'od kyang med par 'gyur ba de bzhin du sprin dkar po rgyu ba'i ris kyang zla ba'i 'od mi gsal bar byed do/_/sprin dkar po rgyu ba'i ri bo'i drung du yang skyes bu gang dag 
[\[202a.4\]]rab tu gnas par byed pa de dag rnams ni me tog gi phreng ba gyon pa zhes bya ba'i ming du 'gyur ro/_/skyes nas sprin dkar po rgyu ba'i ri bo la rtag tu rtse ba la ched cher byed pa rnams me tog gi ze 'bru gyon par gyur nas rtag tu glus dga' bar gyur pa dang /_rgyun du yang pad ma'i tshal rnams na 
[\[202a.5\]]mngon par dga' bar byed do/_/sdug gu dang bcas par gyur pa dang /_rab tu g.yo bar byed pa dang /_rnam par 'khrul pa dang /_rnam par 'khor ba dang /_rtag tu kun nas 'ching ba med pa rgyags pa dang /_rtag tu mya ngan dang rnam par bral ba rnams yin no/_/gzhan yang sprin dkar po 
[\[202a.6\]]rgyu ba'i ri de la nags 'di dag rnams yod do/_/'di lta ste/_rnga sgra 'byin pa'i sgra dang /_ngang ngur rnams kyis rjes su bsgrags par byed pa dang /_yid kyi rjes su 'thun pa dang /_chu sgra kun nas sgrogs pa dang rnams so/_/rnga sgra kun nas sgrogs pa'i nags su phreng ba thogs pa'i lha rnams 
[\[202a.7\]]kyis rnga sgra dag sgrogs par byed do/_/sgra snyan par gyur pa ni dper na 'dzam bu'i gling gi pi wang dang /_gling bu dang /_rnga pa Na ba dang /_dung gi sgra la chags par 'gyur ba yin la/_de bzhin du rnga sgra kun nas sgrogs pa'i nags na lha rnams rnga sgra sgrogs par byed pa yin no/_/de dag rnams 
[\[202b\]]
[\[202b.1\]]la ni 'dzam bu'i gling gi glu mkhan rnams kyis bcu drug gi char yang mi chog go/_/ji skad du bshad par gyur pa'i [{]ri dgas [,]ri dwags [}]dang /_bya dang /_pad ma dang /_ljon shing dang /_nags dang /_nye ba'i nags dang /_khrus kyi rdzing bu dang /_mtshe'u dang /_gser dang dngul gyi sa 
[\[202b.2\]]gzhi'i cha rnams dang /_'bab chu dang rnams kyi yon tan rnams ni de lta de ltar gyis rnga sgra sgrogs pa'i nags na yon tan rnams thams cad kyang yod pa ni sngar bzhin no/_/phreng ba gyon par gyur pa'i skyes bu rnams ni rnga sgra kun nas sgrogs par byed pa'i gdangs kyis rtag tu 'dod pa rnams 
[\[202b.3\]]la rnam par chags pa yin te/_dper na gzhong pa thogs pa'i lha rnams kyi dga' ba'i tshal gyi nye ba'i nags bzhin du rtag tu 'dod pa'i sgra dang ro dang gzugs dang dri rnams spyod par byed do/_/nags gnyis pa ngang ngur rnams kyis yongs su sgrogs par byed pa zhes bya ba ste/_nags de la ni ngang ngur rnams kyis yongs 
[\[202b.4\]]su sgrogs par byed pa dang pad ma'i rdzing bu rnams kyang brgya phrag rnams de nas stong phrag rnams yod do/_/de dag rnams kyi ni ming yang brjod cing gzung bar mi nus so/_/ngang ngur rnams kyis rjes su sgrogs pa'i nags la [{]ri dgas [,]ri dwags [}]kyi rigs 'di dag rnams yod pa ni 'di lta ste/_rnam par bkra ba'i bai nAHdang /_rin po 
[\[202b.5\]]che sna bdun gyis brgyan pa'i lus 'dul ba zhes bya ba'i [{]ri dgas [,]ri dwags [}]dang /_ku rang gA dang /_ma ka ra dang /_ma kA 'dod pa dang /_shin tu dga' ba dang /_sam bA bi naHdang /_rtse mo g.yo ba rnams 'dzin par byed pa dang /_khor yug gi mig dang /_kar ke ta'i lte ba dang /_gser gyi 
[\[202b.6\]]rwa dang /_logs dngul gyi logs dang /_rlung gi shugs dang /_shing gi rtsa ba na rgyu ba dang /_chu'i sgra 'bab par 'gro bar byed pa dang /_nags kyi phreng bar bgrang ba dang /_bi dru ma'i lus dang /_lag+na'i logs dang /_lto ltir ba dang /_bar po tAHdang /_shang sha rA NAHdang /_pags 
[\[202b.7\]]pa nag po dang /_rtsa ba'i 'od dang /_lang tsho la bab pa dang /_shin tu 'jam pa dang /_dkar po'i tshogs dang rnams yin te/_de dag rnams ni [{]ri dgas [,]ri dwags [}]kyi rigs nyi shu rtsa lnga yin no/_/phreng ba gyon pa'i skyes bu rnams dang lhan cig tu rtse dga' bar byed de/_rang gi las dang 'dra bar 
[\[203a\]]
[\[203a.1\]]gyur pa rnam pa sna tshogs pa rnams nyams su myong bar byed do/_/sprin dkar po rgyu ba'i ri la yid kyi rjes su 'thun pa zhes bya ba'i nags yod do/_/nags de nas ni phreng ba gyon pa'i mi rnams kyi yid kyi rjes su 'thun par gyur pa gang dang gang dag yin pa de dag rnams nyid ljon shing rnams 
[\[203a.2\]]las 'thob par 'gyur ro/_/nags dang nye ba'i nags rnams gang dag yin pa thams cad kyang dga' ba rnams yin te sngar bzhin no/_/sprin dkar po rgyu ba'i ri bo la nags bzhi pa chu'i sgra kun nas sgrogs pa zhes bya ba yod do/_/de la ni rnam pa sna tshogs pa'i gzugs 'dzin par gyur 
[\[203a.3\]]pa'i rig pa 'dzin pa rnams rtse bar byed do/_/yang gang gi tshe rdul gyis gnod par gyur pa na de'i tshe rang 'dod pa'i cha byad kyis chur 'jug ste/_chu la kun tu 'phyo bar byed do/_/de la rig pa 'dzin pa'i rigs 'di dag rnams yod de/_'di lta ste/_bde ba la chags pa'i shugs dang /_
[\[203a.4\]]'gor ba med par 'gro ba dang /_nam mkha'i stobs dang /_sprin rab tu 'byed par byed pa dang /_nyi ma'i lam du legs par rgyu ba dang /[ {]ri dgas [,]ri dwags [}]kyi 'gros dang /_pau rwaHdang /_shin tu dud pa dang /_ku shi kAHdang /_ri rnams la kun tu chags pa dang /_rtag tu myos pa'i dri 
[\[203a.5\]]dang /_nam mkha' la rgyu bar byed pa dang /_mA ShA Da'i nang na gnas pa dang /_tsi mi sha'i phug na rgyu ba dang /_rtag pa'i shugs dang /_ngang pa'i shing rta dang /_glang po'i shing rta dang /_glog 'khyug par byed pa dang /_ma la ya na gnas pa dang /_ke ta ka'i phreng ba mchog dang ldan 
[\[203a.6\]]pa dang /_bud med la sred pa dang /_chang pa rnams kyis btung ba dang /_ri rab lhun po la gnas pa dang /_kun tu khyab pa'i zhen pa dang /_rtag tu dga' ba dang /_me tog gi phreng ba 'phyang ba dang /_sa gzhi la rgyu ba dang /_sngags gsang ba pa dang rnams te/_de dag ni rig pa 'dzin 
[\[203a.7\]]pa'i rigs sum cu rtsa gnyis yin la/_sprin dkar po rgyu ba'i ri'i chu sgra nas sgrogs pa'i nags de nyid la gnas nas dga' bar byed do/_/rnam pa sna tshogs pa'i rgyan rnams kyis rab tu brgyan cing rnam pa sna tshogs pa'i rgod pa dang 'gying ba dang rtse ba dang /_kun tu spyod par yang byed de/_de'i 
[\[203b\]]
[\[203b.1\]]las kyi mthus yin no/_/de 'dra bar gyur pa'i bud med dang lhan cig tu zhen par byed do/_/de ltar sprin dkar po 'dzin pa'i nags dang nye ba'i nags dang bcas pa rnams thams cad kyang yang dag pa ji lta ba bzhin du so sor rig par byed de/_sprin dkar po 'dzin pa'i ri bo 'di la gcig 
[\[203b.2\]]tu nges par gyur pa dang /_rtag pa dang /_brtan pa dang /_ther zug dang /_mya ngan las 'das par 'gro ba thob pa'i bde ba yod dam zhe na/_des rtag pa dang /_brtan pa dang /_ther zug dang /_yongs su mi 'gyur ba'i chos can du gyur pa'i bde ba ni gcig kyang ma mthong ste ji 
[\[203b.3\]]ltar nyi ma la mun pa bzhin no/_/de ltar 'jig rten pa'i bde ba rnams kyang myang bar mngar ba dang /_rnam par smin pa rtsub pa dang /_kun nas nyon mongs pa can du gyur pa dang /_sred pa las nges par 'byung ba ma yin pa dang /_'bras bu rtsub pa yin te/_kim pa ka'i 'bras bu 
[\[203b.4\]]'dra ba dug dang /_mtshon dang /_me dang mtshungs par gyur pa dang /_dus de tsam du dga' bar gyur pa yin no/_/gar mkhan gyi tshon rtsi bzhin du yud tsam cig dga' ba yin no/_/glog dang mtshungs par shin tu g.yo ba yin no/_/ri'i 'bab chu'i shugs dang 'dra ba dang /_nye bar 
[\[203b.5\]]'tshe ba dang bcas pa dang /_dri za'i grong khyer dang mtshungs par slu bar byed pa dang /_skye bo rnams thams cad kyang rnam par 'joms par byed pa dang /_shing tog rnams thams cad bzhin du ci nas kyang ltung bar 'gyur bar mtshungs pa dang /_dug gi zas dang 'dra bar yongs su smin 
[\[203b.6\]]par 'gyur ba dang /_spu gri'i so'i myang ba bzhin du shin tu rno ba dang /_lan brgya stong du ma rnams su yang slu bar byed pa yin pa dang /_chu klung gi 'gram gyi shing bzhin du nges pa kho nar ltung bar 'gyur bar mtshungs pa yin no/_/rnam pa de lta bu'i 'dod pa rnams la kun tu bltas par 
[\[203b.7\]]gyur nas rnal 'byor spyod pa pa nges par skyo ba skye bar 'gyur ro/_/yang ji lta ba bzhin du mthong bar gyur pa dang /_tshul bzhin yid la byed pa mthong ba dang ldan zhing rnam par byang bar gyur pa'i mthong ba dang yang dag par ldan par 'gyur ro/_/gzhan yang rnal 'byor spyod pa phyi rol gyi 
[\[204a\]]
[\[204a.1\]]lus kyis lus la rjes su lta zhing gnas te/_byang phyogs sgra mi snyan na dga' bar gyur pa'i [{]ri dgas [,]ri dwags [}]kyi rigs yod dam zhe na/_des thos pa las byung ba'i shes rab kyis sam lha'i mig gis mthong bar gyur pa mtho bar brtsegs pa zhes bya ba'i ri dpag tshad stong yod pa yin te/_
[\[204a.2\]]nye 'khor rnams dga' bar gyur pa dang 'od kyi phreng ba dang ldan pa yin no/_/de la shing gi rigs ni 'di dag rnams yod de/_'di lta ste/_bai DUr+ya'i 'dab ma dang /_gser 'bar ba'i sdong bu dang /_byi ru'i 'dab ma can rnams dang /_dngul gyi sdong bu dang /_gser gyi 'dab ma dang ldan pa mar 
[\[204a.3\]]me'i gong bu rtsa brgyad 'dra ba rnams yin no/_/ri rnam pa du ma dang shing gi rigs gzhan dag rnams dang /_pad ma'i rigs rnams dang /_skyed mos tshal gyi rigs rnams dang /[ {]ri dgas [,]ri dwags [}]kyi rigs rnams dang /_ri'i rtse mo'i rigs rnam pa du ma rnams kyang sngar bzhin no/_/mtho 
[\[204a.4\]]bar brtsegs pa'i yan lag gi brtsegs pa'i rgyar ni dpag tshad nyis brgya'o/_/de'i brtsegs pa gcig la ri rab lhun po la gnas pa'i phreng ba thogs pa zhes bya ba'i lha dang pi wang gsum pa zhes bya ba'i lha rnams rtse dga' bar byed do/_/pi wang gsum pa'i lha ni lhun po'i bang rim btang 
[\[204a.5\]]bar gyur nas mtho bar brtsegs pa'i ri la rtse dga' bar byed de/_ri bo de dga' bar gyur pa'i phyir ro/_/mthon po de'i yan lag gi brtsegs pa'i nye 'khor rnams ni rin po che'i rang bzhin yin te/_'phang du ni dpag tshad lnga bcu yin no/_/brtsegs ma lnga yod pa'i yan lag gi brtsegs 
[\[204a.6\]]pa'i rgyar ni dpag tshad nyis brgya yin no/_/de la brtsegs ma gcig ni gser la nor bu'i khrod yin te/_rin po che rnams thams cad kyang khrod de las skye bar 'gyur ro/_/'di lta ste/_bi dru ma dang /_byi ru dang /_bai DUr+ya dang /_mu sa ra galba dang /_shel dang /_pad ma rA ga dang /_
[\[204a.7\]]su ku mA ri kA dang /_in+d+ra nI la dang /_nI la chen po dang /_ma btags pa'i gos kyang 'byung ngo /_/gnyis pa ni dngul gyi rang bzhin yin te/_dngul gyi ljon shing rnams phun sum tshogs pa go shiR+Sha zhes bya ba'i tsan dan skye ba yin no/_/lha dang lha ma yin gyi 'khrug pa gang yin pa lha rnams 
[\[204b\]]
[\[204b.1\]]dang /_lha ma yin rnams lhan cig tu g.yul bkye bar gyur pas mtshon gyis rmas pa rnams dang lhan cig tu 'gyel bar gyur pa rnams nyid kyi lha rnams kyi lus nad med par byed pa yin no/_/go shiR+Sha pa zhes bya ba ni ri de'i lhan cig skyes pa'i ming yin no/_/de'i tsan dan yang go shiR+Sha pa'i 
[\[204b.2\]]ming yin no/_/ri'i rtse mo gsum pa ni lha'i bu mo dga' ba zhes bya ba yin te/_gang la lha'i bu mo rnams rtse dga' bar byed pa/_nags dang nye ba'i nags rnams dang /_gser dang /_dngul dang /_baiDUr+ya rnams kyis ze 'bru dang gzhi 'jam po rnams la rtag tu rten par byed pa dang /_
[\[204b.3\]]rab tu dga' bar gyur pas rgod pa dang /_rol pa dang /_rtse bar byed pas rnam par gyur pa'i dga' ba rnams la sred pas rnam par bslad par gyur pa'i byis pa so so'i skye bo rnams dam pa'i chos nyan pa la kha phyir phyogs par 'gyur zhing rtag tu 'dod pa la rnam par chags par gyur pas rwa 
[\[204b.4\]]de'i rtse la rtag tu 'khod par byed do/_/rwa bzhi pa ni gang la rgyal po chen po bzhi rgun 'bru'i nags dang nye ba'i nags rnams la rtse dga' bar byed pa yin no/_/de la yang rtag tu myos pa'i [{]ri dgas [,]ri dwags [}]dang /_bya dang /_gsang ba pa'i lha dang /_rig pa 'dzin pa dang /_mi rnams dang /_nye 
[\[204b.5\]]'khor rnams na yang rgun 'bru'i chu klung rnams rab tu 'bab pa yin no/_/kha cig ni sbrang rtsi'i ro yin no/_/kha cig ni bdug pa ma yin pa dang ldan pa'i ro yin no/_/kha cig ni 'dres par gyur pa'i ro ste/_rwa de la ni chu klung gi 'gram rnams las gser sa le sbram skye'o/_/ba lang dang /_
[\[204b.6\]]ma he Sha dang /_phag pa dang /_glang po che dang /_ce spyang dang /_rnga mo dang /_phyugs dang /_spyang ku dang /_klu dang /_gung dang /_seng ge dang /_dred dang /_wa dang /_bya dang /_de dang de dag rnams dang 'dra bar gyur pa'i gzugs rnams dang /_kha dog du mar gyur pa'i 
[\[204b.7\]]rin po che'i rang bzhin phal che ba rnams mthong ngo /_/gang gi phyir gang la gser sa le sbram rnams skye bar 'gyur ba ni ri'i rtse mo de'i klus gser sa le sbram 'di dag rnams yin no/_/brtsegs ma lnga pa gang la gser gyi 'dab ma dang /_bai DUr+ya'i yu ba can shin tu 'jam par gyur pa'i 
[\[205a\]]
[\[205a.1\]]pad ma rnams skye'o/_/nye 'khor kun nas yang bai DUr+ya'i ljon shing rnams kyis gang ba yin no/_/de la pad ma'i rdzing bu 'di dag rnams yod do/_/'di lta ste/_kun dga' ra ba'i rgyas pa dang /_pad mas khyab par gyur pa dang /_pad ma dus su rgyu ba dang /_pad ma dmar 
[\[205a.2\]]pos kun tu khyab pa dang /_nyi ma sten pa dang /_gzhi 'jam pa dang /_mi g.yo ba dang /_ljon shing dang /_zab pa dang /_me tog dri zhim pa 'byung ba dang /_brtan pa'i chu dang ste/_de dag rnams ni pad ma'i rdzing bu bcu gcig yin no/_/rwa de'i ming yang pad mas kun tu khyab pa zhes bya ba 
[\[205a.3\]]yin no/_/chu klung rnams kyang rnam pa sna tshogs pa'i dri dang ros legs par gang bar gyur pa rnams nye 'khor rnams na 'bab ste/_ro drug dang ldan pa yin no/_/'dod pa'i ljon shing rnams thams cad dang /_nye bar skyes pa dang /_ljon shing dang /_me tog dang /_chu bo dang /_khrus 
[\[205a.4\]]kyi rdzing bu dang ldan pa rnams ni snga ma bzhin no/_/des rwa lnga pa la kun tu bltas par gyur pas kyang yang dag pa ji lta ba bzhin du phyi rol gyi lus la kun nas lta bar byed do/_/des byang phyogs sgra mi snyan pa rnams kyi ri lnga pa mtho bar brtsegs pa zhes bya ba la mngon par bltas par gyur pas kyang 
[\[205a.5\]]yang dag pa ji lta ba bzhin du phyi rol gyi lus so sor reg par byed do/_/gzhan yang rnal 'byor spyod pa las dang chos dag gi rnam par smin pa'i dbang du byas nas mthon por brtsegs pa'i ri la kun tu lta ste/_sems can 'di dag rnams ni las kyi chos kyi rnam par smin pa can yin te/_rang gi 
[\[205a.6\]]las kyi bgo skal la spyod par byed pa dang /_rang gi las rnams brtan par byas pa dang /_rang gis legs par byas pa rnams kyis ni 'dir skyes pa yin la/_rang gi las de dag zad par gyur nas nges par ltung bar 'gyur te/_mi dge ba'i las rnams kyis ni dmyal ba dang /[ {]yi dgas [,]yi dwags [}]dang /_
[\[205a.7\]]dud 'gro rnams su 'gyur ro/_/legs par byas pa rnams kyis ni lha dang mi rnams kyi nang du'o/_/mtho bar brtsegs pa'i ri'i nye 'khor na gang dag gnas pa de dag rnams ni bde ba la dga' ba zhes bya ba yin no/_/bde ba la dga' ba'i skyes bu rnams ni rtag tu 'dod pa la mngon par dga' 
[\[205b\]]
[\[205b.1\]]ba rnams yin te/_rtag tu 'dod pa rnams kyis ngoms pa med pa rnams yin no/_/'di ltar tshigs su bcad pa/_me la bud shing rnams dang ni/_/rgya mtsho la ni chu bo ltar/_/sred ldan 'dod pas ngoms pa med/_/de phyir 'dod pa zhi ba min/_/zhes bya ba yin te/_'di na sems 
[\[205b.2\]]can 'di dag rnams ni nges pa kho nar ngu bar bya ba la dga' bar byed pa yin par rnal 'byor pa des dri ma dang rnam par bral ba'i mig gis mthong ngo /_/de dag rnams kyis ni shes pa yang ma yin te/_'dus byas 'di dag rnams thams cad ni sdug bsngal gyi bdag nyid yin no/_/thams cad 
[\[205b.3\]]kyang 'dzad cing 'gog pa'i chos can yin no/_/snying po med pa dang sgron ma med pa yin no/_/'di dag rnams la ni mthar thug pa'i bde ba yod pa ma yin no/_/shis pa ma yin zhing zhi ba yang ma yin no/_/sems can 'di dag rnams thams cad kyi srog dang /_lang tsho dang /_
[\[205b.4\]]nad med pa dang /_phun sum tshogs pa dang /_'di dag rnams thams cad kyang bde ba ma yin zhing gtsang ba ma yin la mi rtag pa/_bdag med pa snying po med pa dbu ba rdos pa dang /_chu'i chu bur lta bu yin te/_gson pa rnams ni thams cad kyang 'chi ba'i mthar thug par 'gyur ba 
[\[205b.5\]]yin la/_phun sum tshogs pa rnams thams cad kyang rgud pa'i mthar thug par 'gyur ba yin no/_/gnas de dag rnams ni dmyal ba dang /[ {]yi dgas [,]yi dwags [}]dang /_dud 'gro dang /_mi rnams mi slu ba'i yin te/_dper na ji ltar nyi ma shar bar gyur pa de ni nges par nub par 'gyur ba yin 
[\[205b.6\]]no/_/de kho na bzhin du skyes pa rnams ni nges par 'chi bar bya ba yin no/_/yang ji lta ji ltar sa gzhi gzhon zhing lang tsho la bab par gyur na/_ljon shing dang /_nags dang /_nye ba'i nags dang /_ne'u gsing dang bcas par 'gyur ro/_/sa gzhi de rnyings par gyur na ljon shing 
[\[205b.7\]]dang /_nags dang /_nye ba'i nags dang /_mtshe'u dang /_pad ma dang bcas pa rnams kyang de ltar 'gyur ro/_/de kho na bzhin du sos ka'i dus su lang tsho la bab pa rnams ston ka'i dus su rnyings par 'gyur ba dang /_gzhon pa rnams thams cad kyang rgas pa'i mthar thug par 
[\[206a\]]
[\[206a.1\]]'gyur ba 'di byang phyogs sgra mi snyan pa'i mi rnams kyis go ba yang ma yin no/_/yang ji lta ji ltar mtshan mo char bab par gyur na chu klung rnams phun sum tshogs par 'gyur te/_char bab pa'i dbang gis ngos gnyi gar yang mang du 'bab par 'gyur ro/_/phun sum 
[\[206a.2\]]tshogs par gyur pa rnams kyang ston ka zad pa dang 'grib pa'i sgo nas chu chung bar 'gyur ro/_/de kho na bzhin du dbyar gyi mtshan mo char 'bab par gyur pa dang mtshungs pa ni phun sum tshogs pa rnams yin no/_/dbyar gyi char 'gags par gyur nas ston gyi dus na chu klung rnams zad cing 
[\[206a.3\]]'grib pa'i sgo dang mtshungs pa ni rgud pa rnams yin no/_/'di lta ste/_phyi rol gyi dngos po pad ma rnams kyang sos ka'i dus su rgyas par 'gyur zhing nad med pa dang /_bung ba rnams kyis kyang sten par byed do/_/dgun gyi dus na ni kha ba dang bad dag gis bung ba rnams kyang na bas mi 
[\[206a.4\]]sten no/_/sos ka'i dus kyi pad ma de kho na bzhin du nad med pa yin no/_/dgun gyi dus dang mtshungs par gyur pa ni nad med pa ma yin pa'o/_/dgun gyi dus na nad med pa ma yin pas bung ba rnams dang mtshungs pa ni phun sum tshogs pa rnams yin no/_/de bzhin du sems can 'di 
[\[206a.5\]]dag rnams kyang sred pas shin tu rnam par nyams par gyur nas bdag nyid kyi rgud pa rnams ni gtan rig par mi 'gyur ro/_/des mtho bar brtsegs pa'i ri'i nags dang /_nye ba'i nags dang /_ljon shing dang /_'bab chu dang /_khrus kyi rdzing bu dang /_ne'u gsing dang /_rig pa 
[\[206a.6\]]'dzin pa dang /[ {]ri dgas [,]ri dwags [}]dang /_bya dang /_ri khrod dang /_chu gshal dang bcas pa rnams la legs par bltas par gyur pas kyang yang dag par ji lta ba bzhin du phyi rol la yang dag par lta bar byed do/_/gzhan yang rnal 'byor spyod pa phyi rol gyi lus kyis lus la rjes su lta zhing 
[\[206a.7\]]gnas pa na/_des thos pa las byung ba'i shes rab kyis sam lha'i mig gis byang phyogs sgra mi snyan na dga' ba dang /_dga' ba'i rigs su gyur pa dang /_dga' bar gyur pa ri'i phreng ba 'dzin pa zhes bya ba gzhan yod pa mthong ngo /_/ri bo de ni rnam par bkra ba'i phreng ba rnams 'dzin pa yin 
[\[206b\]]
[\[206b.1\]]pas dmar po dang /_sngon po dang /_dkar po dang /_mthing ga dang /_ser po dang /_rnam pa sna tshogs rnams 'dres pa'i mdog gi kha dog dang yang ldan pa'i ljon shing gi rigs rnams yod do/_/'di lta ste/_sta ba ka'i shing dang /_mya ngan med dang /_gser gyi lo ma dang ldan pa 
[\[206b.2\]]dang /_'khri shing dang /_shing gel pas g.yogs par gyur pa rnams so/_/'di lta ste/_shin tu grol bar gyur pa'i 'khri shing rnams dang /_dga' ba'i lo ma dang rlung gi shugs kyis rab tu g.yo ba'i lo ma rnams so/_/'di lta ste/_shing ni tsu la dang /_bai DUr+ya'i 'dab ma dang /_
[\[206b.3\]]chu la skyes pa dang rnams so/_/'di lta ste/_brgya la cung zad dang bi dru ma'i 'dab ma dang nyi ma mthong bas dga' bar 'gyur ba rnams so/_/'di lta ste/_ti la kA sa dang zla ba'i 'od kyis dga' ba dang rnams so/_/'di lta ste/_ku mu da'i tshogs dang nyi ma 'pho ba dang rnams so/_/
[\[206b.4\]]'di lta ste/_dus su 'dod pa dang zla ba phyed pa dang bcas pa na dga' ba rnams so/_/'di lta ste/_ud pa la mtshan mo dga' ba'o/_/'di lta ste/_ban+d+hu dzI bi ka dang de'i rjes thogs la 'bras bu 'byung ba dag go/_/'di lta ste/_a mra dang du ba'i dris lhag pas bsgos pa dag go/_/
[\[206b.5\]]'di lta ste/_mya ngan med sngon po dang reg par bzod pa dag go/_/'di lta ste/_kun+dA dang shin tu 'jam pa dang rnams so/_/'di lta ste/_shi rI ShAH_dang gom pa bor bar bzod pa dag go/_/'di lta ste/_sems pa dang dro bas dga' bar 'gyur ba'i dri'o/_/'di lta ste/_kung+ku 
[\[206b.6\]]ma dang /_ku su mA dang /_yul gzhan du rnam par rgyu ba rnams so/_/'di lta ste/_ko bi da rA dang bzang po mthong ba dag go/_/'di lta ste/_yid bde ba dang lha'i skye bo rnams dga' ba'o/_/'di lta ste/_nI la ud pa la dang /_pad ma dang /_pad ma mtsho skyes dang /_dus thams 
[\[206b.7\]]cad kyi me tog can rnams so/_/'di lta ste/_seng+ge swa brAH_dang ka dam+ba dga' ba dag go/_/'di lta ste/_chus dga' bar 'gyur ba dang rkang pa'i mthil gyis brgyab pas me tog 'byung ba'o/_/'di lta ste/_mya ngan med dang rang bzhin gyis dri dang kha dog rnams dga' bar gyur pa'o/_/
[\[207a\]]
[\[207a.1\]]'di lta ste/_a Da ka dang ste/_de ltar de dag rnams ni ji ltar gtso bor gyur pa'i ljon shing me tog gis phyug pa rnams yongs su bsgrags pa yin te/_me tog gi ljon shing gi rigs nyi shu rtsa gnyis yin no/_/phreng ba 'dzin pa'i ri bo'i nye 'khor rnams na phan tshun 
[\[207a.2\]]du bskyod pas lo 'dab rnams 'khril bar 'gyur ba'i ljon shing rnams yin no/_/bung ba'i rigs kyi tshogs rnams kyis nye bar gang ba yin te/_bung ba de dag rnams kyang la la bai DUr+ya'i mdog yin no/_/la la ni gser gyi mdog yin no/_/kha cig ni dngul gyi mdog tu rnam par snang ngo /_/
[\[207a.3\]]kha cig ni gur gum gyi mdog go/_/kha cig ni sngon po'o/_/kha cig ni rnam par 'dres par gyur pa'o/_/kha cig ni mtsho la rgyu ba'o/_/kha cig ni ljon shing la rgyu ba'o/_/kha cig ni shing gel ba la rgyu ba'o/_/kha cig ni thams cad la rgyu ba'o/_/bya rnams kyang kha cig ni 
[\[207a.4\]]gser 'bar ba'i lus la dngul gyi mdog gi sgro'o/_/kha cig ni dngul gyi lus la gser gyi sgro'o/_/kha cig ni bi dru ma'i lus la bai DUr+ya'i sgro'o/_/kha cig ni bai DUr+ya dang 'dra bar gyur pa'i lus la in+d+ra nI la'i sgro rnams so/_/kha cig ni shel gyi mdog gi lus la sgro rnams gser 
[\[207a.5\]]gyi sgro'i rang bzhin no/_/kha cig ni rin po che gsum gyi lus su gyur pa 'di lta ste/_lus ni gser gyi mdog go/_/sgro rnams ni dngul gyi mdog go/_/rgyab ni bai DUr+ya'i mdog go/_/kha cig ni rin po che bdun gyi mdog gi bya rnams la 'di lta ste/_in+d+ra nI la dang /_ma ra ka ta 
[\[207a.6\]]dang /_shel dang /_mu sa ra galba dang /_bi dru ma dang /_su ku mA ri kA dang /_pad+ma ra ga'i mdog rnams so/_/de ltar rang gi las kyis rnam par bkra ba'i lus can rnams yin te/_gzugs rnam pa du mar gyur pa'i bung ba rnams dang bya rnams kyang rnam pa sna tshogs pa'i sgro dang ldan 
[\[207a.7\]]pa dang rjes su 'thun pa rnam pa sna tshogs pa'i skad rjod par byed pa yin no/_/las sna tshogs pa rnams kyi lus rnam par bkra bar gyur pa yin no/_/kha dog dang dri dang phreng ba dang ldan pa'i me tog du ma rnams 'byung ba yang 'di lta ste/_gzugs du ma rnams yin no/_/skyes bu rnams 
[\[207b\]]
[\[207b.1\]]kyis rang gis las byas par gyur pa'i rang bzhin ji lta ba bzhin no/_/ljon shing rnams kyang gzugs dang dri sna tshogs pa yin zhing /_byang phyogs sgra mi snyan pa rnams kyi dbang gis shing rgyan rgyu dang /_rdo ba dang /_chu klung dang /_khrus kyi rdzing bu rnams kyang rnam pa du mar dga' 
[\[207b.2\]]bar gyur pa dang /_yid la smon pa bzhin du rnam par bkra ba yin te/_sngon legs par byas pa'i las rnams kyi rgyu mtshan gyis rin po che rnams dang yang ldan pa dang /_zas skom gyi chu bo rnams kyis rnam par brgyan pa dang /_ljon shing dga' bar gyur pa dang /_sa'i nye 'khor 
[\[207b.3\]]gyi cha de dang de dag rnams la byang phyogs sgra mi snyan pa'i skyes bu rnams rtse dga' bar byed do/_/phreng ba 'dzin pa'i ri'i nye 'khor rnams na rab tu gnas pa'i skyes bu gang yin pa de dag rnams la rtag tu 'gying bag can zhes bya ba'i ming 'byung bar 'gyur ro/_/phreng ba 'dzin pa'i nye 'khor 
[\[207b.4\]]rnams la skyes bu gang dag 'gying bag can yin te/_ji ltar yongs 'du sa brtol gyi rtsa ba na lha rnams kyi dbyar zla ba bzhi po rnams ma gtogs pa dang /_lha rnams la mig 'dzums pa med pa dang /_sha dang /_rus pa dang /_chu ser dang /_pags pa med pa rnams dang 'di dag 
[\[207b.5\]]rnams ma gtogs pa lha rnams dang byang phyogs sgra mi snyan gyi skyes bu rtag tu 'gying bag can rnams ni thams cad kyang mtshungs pa yin no/_/gzhan yang rnal 'byor spyod pa pa las dang chos la yang dag par kun tu lta bar byed de/_sems can de dag rnams ni rgyags pa rnam pa gsum gyis 
[\[207b.6\]]rgyags par gyur nas legs par spyod pa rnams spyod par mi byed do/_/'di lta ste/_gzugs kyis rgyags pa dang /_lang tsho'i rgyags pa dang /_gson pa'i rgyags pa rnams kyis rgyags par gyur pa'i phyir na/_lus kyis legs par spyad pa rnams mi spyod do/_/ngag gis legs 
[\[207b.7\]]par spyad pa rnams mi spyod do/_/yid kyis legs par spyad pa rnams mi spyod do/_/legs par byas pa'i las kyi lhag ma rnams kyis lha rnams su skye'o/_/lha'i 'jig rten de las shi 'phos par gyur nas dmyal ba dang /[ {]yi dgas [,]yi dwags [}]dang /_dud 'gro dang /_mi rnams su skye bar 
[\[208a\]]
[\[208a.1\]]'gyur te/_gang gi phyir sred pa ni dug gi mchog zas dang 'dres pa yin pa'i phyir sems can rnams la mchog tu rtsub pa dang /_mchog tu 'ching ba dang /_mchog tu nyam nga ba yin no/_/des bcings pa'i phyir na sems can 'di dag rnams kyis ni nges pa kho nar 
[\[208a.2\]]sngon gyi mtha' dang /_phyi ma'i mtha' dag kun tu mi shes pa yin no/_/mngar ba'i mchog tu gyur pa la 'bras bu rtsub pa'i 'dod pa rnams thams cad ni kim pa ka smin pa dang 'dra ba dang /_sa 'og gi zhags pa dang 'dra ba yin pa de dag sems can gyis ma rig go/_/g.yang sa 
[\[208a.3\]]dang 'dra ba dang /_thams cad kyang rnam par 'bral ba dang /_'chi ba'i sdug bsngal dang /_sdug bsngal rnams la yang dpe med pa yin no/_/ri chen po'i 'bab chu'i shugs ltar g.yo ba yin pas lang tsho yang 'di na rtag pa ma yin te/_brtan pa dang yongs su mi 'gyur ba'i chos 
[\[208a.4\]]can gyis gnas skabs gcig kyang 'gro ba lnga na yod pa ma yin no/_/'di ltar nyes pa byas pa las kyi 'khor lo'i rlung gis yang dang yang 'khor bar gyur du zin kyang srog chags 'di dag rnams ni skyo ba yang skye bar mi 'gyur ro/_/phreng ba 'dzin pa'i ri dang nye 'khor gyi skyes bu rtag tu 
[\[208a.5\]]'gying bag can rnams la yang yang dag par bltas par gyur pas kyang yang dag pa ji lta ba bzhin du phyi rol gyi lus la lta bar byed do/_/gzhan yang rnal 'byor spyod pa phyi rol gyi lus kyis lus la rjes su lta zhing gnas te/_byang phyogs sgra mi snyan na ri'i rigs su gyur pa'am/_chu 
[\[208a.6\]]klung gi rigs su gyur pa'am/_khrus kyi rdzing bu'i rigs su gyur pa gang yin pa de dag dga' ba dang /_shin tu dga' ba dang /_mchog tu dga' bar gyur pa gzhan gang dag ce na/_des thos pa las byung ba'i shes rab kyis sam lha'i mig gis mthong bar gyur pa/_byang phyogs sgra mi snyan na shin 
[\[208a.7\]]tu dga' bar gyur pa'i ri'i rigs gzhan dag kyang yod do/_/'di lta ste/_dus na dga' ba zhes bya ba'i ri bo rgyar dpag tshad stong yod pa mthor dpag tshad sum cu par gyur pa'o/_/de la yang dus drug po 'di dag rnams nyid rtag tu nye bar gnas pa yin te/_'di lta ste/_dgun stod dang /_
[\[208b\]]
[\[208b.1\]]dgun smad dang /_sos ka dang /_dpyid ka dang /_dbyar dang /_ston la sogs pa'o/_/ri de la yul phyogs 'di dag dang /_dgun stod ni gang dag yin zhing /_de la yang dgun stod skye ba'i ljon shing gi me tog rab tu rgyas pa gang rnams yin na/_de la dgun stod skye ba'i 
[\[208b.2\]]ljon shing gi rigs rnams ni 'di lta ste/_sa ri shAng+ga na dang /_khro ba dang /_bad kyis rgas pa dang /_bung ba bgrod par byed pa dang /_de nges par dri zhim pa dang /_myu gu med pa dang /_tsakra bA kAs rjes su sgra sgrogs pa dang /_mchog tu dga' bar 'gyur ba'i me tog dang /_
[\[208b.3\]]glu phun sum tshogs pa dang /_zab mor skyes pa dang /_ni tAn+taM dang /_mchog tu khro ba dang /_nyi ma dang bcas pa dang /_me tog bco lnga po de dag rnams ni dgun stod kyi dus su ste/_dgun stod skye ba rnams yin no/_/dus na dga' ba'i ri bo'i yul phyogs gnyis pa la ni 
[\[208b.4\]]dgun smad kyi dus su 'byung ba rnams yin no/_/de la me tog gi rigs 'di dag rnams dus su dga' ba'i ri la dgun smad kha 'bye ba yin te/_byang phyogs sgra mi snyan pa'i ri la byang phyogs sgra mi snyan pa rnams kyi dbang gi 'bras bu yin no/_/dus na dga' ba'i ri bo'i yul phyogs 
[\[208b.5\]]gzhan la ni sos ka'i dus su 'byung bar 'gyur te/_de la me tog gi rigs ni 'di dag rnams yin no/_/'di lta ste/_shin tu kha bye ba dang /_pad ma dang /_ku ra ba kaM dang /_dri mang ba dang /_bung ba 'khor ba dang /_sa ma ma ta dang /_mya ngan med dang /_kiM shu ka dang /_mya ngan 
[\[208b.6\]]med sngon po dang /_'grib pa med pa'i dri dang /_ku mu da dang /_a mre De kang dang /_klung du skye ba dang ldan pa dang /_ni tsi ta dang /_la mra dang /_pAn+ti kaM dang /_me tog la bya dga' ba dang /_rtag tu me tog kha 'bye ba dang /_'dab ma stong pa dang rnams yin no/_/nyi shu po 
[\[208b.7\]]'di dag rnams ni sos ka'i dus su yin te/_yu ti ka dang dus su rgyu ba'i me tog gi rigs rnams kyang yin no/_/dus su dga' ba'i ri'i yul phyogs gzhan la ni dpyid kyi me tog gi rigs 'di dag rnams 'byung ngo /_/'di lta ste/_tsam+pa ka dang /_su ma na saHdang /_gser gyi yu 
[\[209a\]]
[\[209a.1\]]ti ka dang /_dus na rgyu ba dang /_du bas grol ba'i dri dang /_pad ma dang /_bung ba gnas pa dang /_pa sa saM dang /_shI ta ti dang /_a mra dang /_dri mnyam pa dang /_dri rtag pa dang /_zangs kyi ro dang /_rlung gis 'debs pa dang /_'dab ma brgya pa dang /_
[\[209a.2\]]ta ma'i ro dang /_nyi ma phyed pa dang /_tsu lwa lan dang /_ti la'i dngos po'i mdog dang /_byis pa'i me tog dang /_dza ti lwa dang rnams te/_me tog gi rigs nyi shu po de dag rnams ni dpyid kyi dus na 'byung ste/_byang phyogs sgra mi snyan pa rnams kyi legs par byas pa'i las kyi 
[\[209a.3\]]dbang gis dus na dga' ba'i ri bo la dpyid kyi dus na yin no/_/dus na dga' ba'i ri'i sa phyogs gzhan dag rnams la ni dbyar gyi me tog 'di dag rnams 'byung ste/_'di ltar yang ke ta ka dang /_ku Ta dzang dang /_brgya 'gro ba dang /_sa la 'gying zhing dga' bar gyur pa dang /_da ri'i 
[\[209a.4\]]phreng ba dang /_rdo las skyes pa dang /_ka da m+pa la dga' ba dang /_ngang pa 'khor ba dang /_me tog dri zhim pos dga' ba dang /_zangs kyi ro dang /_sa li la dang /_tsan+d+rA di kA dang /_klung du skyes pa dang /_rtse mo mthong ba dang rnams te/_ston kyang me tog gi rigs nyi shu po de 
[\[209a.5\]]dag rnams 'byung ba yin no/_/de la dus na dga' ba'i ri bo la de ltar de dag rnams dus drug tu yin zhing nye 'khor rnams na yang dus kyi 'khor lo ste/_de dus de dag rnams kyis de srid du byang phyogs sgra mi snyan rtag pa kho nar dga' bar gyur pa'i me tog dang /_'bras bu dang /_dru ma'i 
[\[209a.6\]]'bras bu dang /_ljon shing dang /_khrus kyi rdzing bu dang /_chu klung gi ngos rnams kyis kyang dus su dga' ba'i ri bo de ltar dga' bar gyur pa yin no/_/de bzhin du gzhan dag rnams kyang dus rnams la de ltar yin pa ni sngar bzhin no/_/dus na dga' ba'i ri'i nye 'khor na gnas par 'gyur 
[\[209a.7\]]ba'i skyes bu de dag rnams ni da ri ring ba zhes bya ba'i ming du 'gyur ro/_/gzhan yang rnal 'byor spyod pa las kyi chos la kun tu lta bar byed de/_ji ltar sems can 'di dag rnams sngon legs par byas pa rnams zad par byed pa yin pa dang /_gsar pa rnams kyang mi byed pa yin la/_
[\[209b\]]
[\[209b.1\]]de dag rnams ni so sor mngon par shes pa yang ma yin no/_/ji ltar dus tshod kyi 'khor lo rnams 'khor bar gyur pa'i dus na skyes bu 'di dag rnams kyi tshe kun nas gcod par byed pa yin no/_/dus kyi mes tshe'i shing rnams sreg par byed do/_/dus kyi rdo rjes tshe'i lo tog rnams 'joms 
[\[209b.2\]]par byed do/_/dus kyi seng ges skyes bu [{]ri dgas [,]ri dwags [}]rnams rab tu bcom nas za bar byed do/_/'chi bdag gi dus ni chu bo dang mtshungs pas skyes bu'i ljon shing rnams mngon par bsdus shing bskyed nas 'joms par byed do/_/dus ni spyang ku dang mtshungs pa dang sbrul dang mtshungs 
[\[209b.3\]]pa'i phyir na skyes bu rnams gsod par byed do/_/'chi bdag ni glang po che dang 'dra bas rtswa ka ta pa ta dang mtshungs pa'i kham gyis mid par byed do/_/'chi bdag ni rlung dang mtshungs pas skyes bu'i ljon shing rnams rtsa ba nas sgyel bar byed do/_/skye bo rnams thams cad kyis kyang 
[\[209b.4\]]spang bar mi nus pa'i 'chi bdag gi 'jigs pa de dag rnams skyes bu rnams ci'i phyir kun tu ma rtogs pa yin no/_/gang gis lang tsho la bab pa rnams thams cad la yang co 'dri bar byed pa dang /_stobs rnams thams cad 'jig par byed pa dang /_skye bo rnams thams cad kyis 
[\[209b.5\]]bzhad gad du byed pa'i rgas pa yang mthong ba ma yin na/_rten nyam chung bar byed pa dang /_mig dang /_rna ba dang /_sna dang /_lce dang /_lus dang /_yid rnams dang nye bar 'gal bar byed pa dang /_kha chu rnam par 'dzag par byed pa dang /_sgur por byed pa dang /_'gram 
[\[209b.6\]]pa dang /_so dang /_thod pa dang /_tshigs pa dang /_gnad dang /_rgyus pa rnams nyams par byed pa dang /_'gro ba dang 'ong ba'i gnas rnams la gegs byed pa por gyur pa/_lang tsho la bab pa rnams thams cad la 'gran zlar gyur pa/_lang tsho la bab pa rnams thams cad kyang kha 
[\[209b.7\]]nyen pa'i sar gyur pa/_'chi bdag rgyal po'i grong khyer du 'jug par byed pa po dga' ba dang /_stobs dang spro ba rnams 'jig par byed pa po/_sgyu snyom pa la dga' bar gyur pa'i sa pa/_snabs dang gcin dang rtug pa rnams mang bar gyur pa/_rtag tu yang mal stan la lhag par 
[\[210a\]]
[\[210a.1\]]snyom las su byed pa por gyur pa/_sems can bag med pa 'di dag rnams kyis ci'i phyir ma mthong /_gang gi tshe 'jigs par 'gyur ba'i nad kyi 'jigs pa yang nges par 'jigs par gyur pas shin tu nye bar gnas pa yin te/_des ni khams rnams 'khrug 
[\[210a.2\]]par byed pa dang /_dbang po rnams thams cad kyang longs spyod par byed pa dang /_rgyus pa dang /_rkang mar dang /_bcud dang /_pags pa dang /_khrag dang /_sha dang /_tshil dang /_rus pa dang /_khu chu dang rnams thams cad kyang kun tu skams par byed pa dang /_khu ba 
[\[210a.3\]]rnams thams cad kyi 'gran nga ba'i dgrar gyur pa dang /_langs par bya ba dang /_legs par 'dug par yang mi bzad pa sman dang /_sman pa la ltos nas bzlog par bya ba bza' ba dang /_btung ba dang /_bldag pa dang /_myang bar bya ba la sogs pa rnams thams cad kyang mi gtsang 
[\[210a.4\]]ba lta bur gyur pa/_rid pa dang nyam chung ba dang gnyid phal che bar 'gyur te/_pags pa dang /_rus pa tsam dang /_skye bo thams cad rang gi skye bo dang /_grogs po dang /_nye 'brel dang /_bu dang /_chung ma dang bcas pa 'chi bdag dang 'dra ba'i sdug bsngal gang yin pa'i 
[\[210a.5\]]nad kyi 'jigs pas bdag nyid bying bar 'gyur bar rtogs pa yin no/_/rnal 'byor spyod pa de skyes bu bag med par gyur pa de dag rnams la rjes su brtse bar 'gyur ro/_/brtse bar gyur pas kyang 'di'i tshangs pa'i gnas kyi spyod yul du gyur pa rnams la 'di lta ste/_byams pa dang /_
[\[210a.6\]]snying rje dang /_dga' ba'o/_/de ltar rnal 'byor spyod pa des byang phyogs sgra mi snyan pa'i skyes bu bag med pas gnas par gyur pa'i sems can rnams la rjes su brtse bar byed do/_/'khor ba'i bdag nyid ni shin tu dman pa yin par mthong ngo /_/dbu ba dang chu'i chu bur lta bur gyur 
[\[210a.7\]]pa'i lus la kun tu lta bar byed do/_/sgyu ma lta bur gyur pa'i rnam par shes pa la ye shes kyis kun tu lta bar byed do/_/rmi lam gyi nang dang 'dra bar gyur pa'i phun sum tshogs pa rnams la kun tu lta bar byed do/_/nges pa kho nar yang yid 'byung bar 'gyur ro/_/gzhan yang rnal 
[\[210b\]]
[\[210b.1\]]'byor spyod pa phyi rol gyi lus kyis lus la rjes su lta zhing gnas te/_byang phyogs sgra mi snyan na ri'i rigs sam/_chu klung gi rigs sam/_ljon shing gi rigs su gyur pa dga' ba dang /_shin tu dga' ba dang /_mchog tu dga' bar gyur pa gzhan ci zhe na/_des thos pa las 
[\[210b.2\]]byung ba'i shes rab kyis sam lha'i mig gis mthong bar gyur pa/_byang gi sgra mi snyan na ri gzhan kun dga' ba 'dzin pa zhes bya ba dpag tshad stong pa yod do/_/ri kun dga' ba 'dzin pa'i nye 'khor na ni rgyu 'thun pa zhes bya ba'i nags dpag tshad lnga brgya pa yod do/_/nags de 
[\[210b.3\]]na ni 'byung khungs rnams thams cad dang ldan no/_/de la 'byung khungs 'di dag rnams yod de/_'di lta ste/_gser gyi 'byung khungs dang /_dngul gyi 'byung khungs dang /_zangs kyi 'byung khungs dang /_chang gi 'byung khungs dang /_sbrang rtsi'i 'byung khungs dang /_ro drug gi 
[\[210b.4\]]'byung khungs rnams te/_'byung khungs de dag dang gzhan dag rnams kyang de dag la yod pa yin no/_/rgyu 'thun pa'i nye 'khor rnams ni dga' bar gyur pa yin te/_gang la bai DUr+ya dang mtshungs par gyur pa'i ljon shing rnams la ni me tog gi 'khri shing rnams kyis yongs su bskor 
[\[210b.5\]]ba dang /_gser gyi 'dab ma'i pad ma'i rdzing bu rnams kyi ni dngul gyi yu ba can yin no/_/dngul gyi 'dab ma la ni gser gyi yu ba can yin no/_/gser dang dngul gyi 'dab ma rnams la ni bai DUr+ya'i yu ba can rnams te/_nyi ma shar ma thag thog ltar dmar ba'i pad ma rnams kyis 
[\[210b.6\]]khyab par gyur pa'i pad ma'i rdzing bu de dag rnams la bya sna tshogs pa rnams kyis nye bar mdzes pa'o/_/'di lta ste/_ngang pa dang /_khrung khrung dang /_be kaiHdang /_mtsho'i khrung khrung dang /_ka dam+ba dang /[ {]ri dgas [,]ri dwags [}]kyi mgrin pa pa dang /_chu bya dang /_ma ta b+ha ba dang /_p+la bAH
[\[210b.7\]]dang /_tsakra bA dang /_bA lu kA dang /_Ad+yAHdang /_sA ra sI dang /_bi lA lAHdang /_dus su rjod par byed pa dang /_uSh+Na bI ra baHdang /_mtshan mo rgyu ba dang /_pad ma'i rdul la dga' ba dang /_sin+d+hu'i rlabs dang /_rlabs las skyes pa dang ste/_bya'i rigs nyi shu po 
[\[211a\]]
[\[211a.1\]]de dag rnams pad ma'i rdzing bu de na yod do/_/rgyu 'thun pa zhes bya ba'i nags kyi nye 'khor de las shin tu 'das nas kun dga' ba 'dzin pa'i ri'i phyed du gyur pa na dpag tshad brgya yin te/_de la 'od ma'i klung na nges par gnas pa zhes bya ba'i skyes bu rnams yod 
[\[211a.2\]]do/_/gang dag gser gyi rang bzhin du gyur pa'i ljon shing gi tshogs na de dag glu len par byed pa na yang nam mkha' la gnas nas lha'i bu mo rnams kyang nyan par byed do/_/chu klung dang /_mtshe'u dang /_nye ba'i nags dang /_bya rnams kyang phun sum tshogs par gyur pa ni yul 'di 
[\[211a.3\]]la yang sngar gyi bzhin no/_/gzhan yang rnal 'byor spyod pa pas sems can rnams kyi las kyi rnam par smin pa rnams yang dag par rjes su mthong ste/_sems can 'di dag rnams ni ngu bar byar yod pa la glu len par byed do/_/ci'i phyir 'di dag rnams ma mthong ba yin/_bag 
[\[211a.4\]]med pas bag med par rnam par rgyu ba'i phyir na dmyal ba pa rnams su ni ngu bar 'gyur ba yin na/_kun tu go bar yang ma yin no/_/sred pa'i zhags pa'i 'ching bas bcings par gyur pa'i sems can rnams kyis lus dang ngag dang yid kyis nyes par spyod pa gang yin pa de rnams byed 
[\[211a.5\]]do/_/de'i rnam par smin pa rnams ni rtsub pa yin pas dmyal ba dang [{]yi dgas [,]yi dwags [}]dang /_dud 'gro rnams su skye bar 'gyur ro/_/las rnams ji lta ba bzhin du nye bar 'gro ba yin pas yang sos dang /_thig nag dang /_bsdus 'joms dang /_ngu 'bod dang /_ngu 'bod chen po dang /_
[\[211a.6\]]tsha ba dang /_rab tu tsha ba'i dmyal ba rnams su ngu ba dang lhang kyog rnam pa sna tshogs pa rnams kyis mngon par 'joms par byed do/_/'dod pa'i sgra dang /_reg bya dang /_ro dang /_gzugs dang /_dri'i sred pa rnam pa lngas kun nas nye bar bcings nas sngon gyi mtha' dang phyi ma'i 
[\[211a.7\]]mtha' la sems can gyi rgya mtsho 'khor ba yin no/_/de ltar rnal 'byor spyod pa pas 'od ma'i klung la nges par gnas pa'i skyes bu rnams la kun tu bltas par gyur pas kyang yang dag pa ji lta ba bzhin du phyi rol gyi lus la lta bar byed do/_/gzhan yang rnal 'byor spyod pa phyi rol gyi 
[\[211b\]]
[\[211b.1\]]lus kyis lus la rjes su lta zhing gnas te/_byang phyogs sgra mi snyan na dga' ba'am ches dga' bar gyur pa gzhan ci zhe na/_des thos pa las byung ba'i shes rab kyis sam lha'i mig gis mthong bar gyur pa/_byang phyogs sgra mi snyan na ri gzhan yang yod de/_yid kyi rjes su 
[\[211b.2\]]'thun pa zhes bya ba'i dpag tshad ni stong du gyur pa yin no/_/ri de'i dga' bar gyur pa rnams ni mi 'am ci mo rnams kyis rtag pa kho nar glu len par byed pa yin te/_ri'i rtse mo rnams dang /_nags rnams dang /_nye ba'i nags rnams dang /_ri ngos rnams dang /_ri'i phug rnams 
[\[211b.3\]]dang /_rdzing bu rnams dang /_shing ke ta ka'i nags rnams dang /_klu'i nags kyi nang rnams dang /_nA ri ke la'i nags rnams dang /_shing pa na sa'i nags rnams dang /_a ru ra'i nags rnams dang /_a mra'i nags rnams dang /_chu shing gi nags rnams dang /_gser 
[\[211b.4\]]gyi dpal 'bras kyi shing gi nags rnams dang /_ka pit+tha'i nags rnams dang /_rma bya'i nags rnams dang /_khu byug gi nags rnams dang /_ne tso'i nags kyi nang rnams dang /_chu klung dang /_khrus kyi rdzing bu dang /_nye ba'i nags rnams dang /_pad ma'i tshal rnams dang /_
[\[211b.5\]]ut+pa la'i tshal rnams dang /_sin+du ba ra'i nags rnams dang /_grub pa'i nags rnams dang /_tsU ta'i nags rnams dang /_ku ra ra'i nags rnams dang /_gson pa gson pa'i nags rnams dang /_taN+Da'i nags rnams dang /_rdzing bu dga' bar gyur pa rnams la thams 
[\[211b.6\]]cad kyang rin po che'i sgra snyan pa yang dag par ldan pa/_skye bo rnams thams cad kyi rna bar yang snyan par gyur pa/_sred pa'i zil gyis mnan par gyur pa'i byis pa'i blo can rnams la slar yang brgya 'gyur du sred pa'i me kun tu 'bar bar 'gyur bar mi 'am ci mo rnams kyis glu len par 
[\[211b.7\]]byed do/_/de dag gi sgra dbyangs kyis [{]ri dgas [,]ri dwags [}]rnams kyang sgra 'byin par byed do/_/lhan cig spyod par byed do/_/lhan cig spyod par gyur pa'i bya'i tshogs rnams kyang lhan cig tu rtse dga' bar byed do/_/bdud rtsir rtag tu rung ba'i 'bras bu rnams kyang legs par mid par byed 
[\[212a\]]
[\[212a.1\]]do/_/bung ba rnams kyang rtsi de ga la 'thung bar byed do/_/rig pa 'dzin pa rnams dang lha'i bu mo rnams kyang nam mkha' la 'dus nas nyan par byed do/_/de ltar yid kyi rjes su 'thun pa'i ri la mi 'am ci mo de dag rnams kyi glu dga' zhing snyan pa yin no/_/ri 
[\[212a.2\]]de'i nye 'khor rnams na yang bai DUr+ya'i rang bzhin dang /_gser gyi brag dang /_dngul gyi rdo ba dang /_bi dru ma'i ljon shing dang /_mu tig gi phye ma dang /_byi ru'i kong bu rnams dang /_shel gyi rdo ba dang /_dung gi kong bu 'jam po rnams dang /_gser gyi pad ma'i rdzing bu rnams la ngang pa rnams kyis nye bar 
[\[212a.3\]]mdzes par byas pa dang /_lus rin po che rnam pa sna tshogs pa las grub pa'i [{]ri dgas [,]ri dwags [}]rnams dang /_ko ki la'i sgra dang bcas pa'i nags dang /_rma bya dang /_shang shang te'u'i sgra snyan pa rnams dang /_khrus kyi rdzing bu na bung ba'i sgra snyan par gyur pa rnams te/_de ltar yid kyi rjes su 'thun 
[\[212a.4\]]pa'i ri'i dga' ba yin no/_/skye bo rnams thams cad kyi mig dang rna bar sdug cing snyan pa yin no/_/thams cad du yang rab tu dga' ba dang /_rgod pa dang /_rol pa dang /_rtse bar byed pa dang /_yongs su spyod pa dang /_mi pho mo dang /_bya'i tshogs rnams kyis kyang yid bde bar 
[\[212a.5\]]byed pa yin no/_/ri rab lhun po gnyis pa lta bur gyur pa dpag tshad nyis stong 'phang du'o/_/mtho ba'i yid kyis rjes su 'thun pa'i ri de'i 'od kyis dpag tshad nyis stong du mdog skya bor byed do/_/bai DUr+ya'i 'od kyi gzi brjid kyis gser gyi mdog dang ljon shing sngon po rnams kyang nye bar bcom nas 
[\[212a.6\]]ri skya bor byed do/_/dper na ri rab lhun po'i gser mdog bzang po'i gzi brjid kyis rtswa rnams thams cad kyang gser bzhin du 'gyur ro/_/'di lta ste/_yid kyi rjes su 'thun pa'i ri'i gzi brjid kyis kyang thams cad skya bor 'gyur ro/_/[{]ri dgas [,]ri dwags [}]dang /_bya dang /_chu dang /_mtshe'u 
[\[212a.7\]]dang /_chu klung dang /_ljon shing dang /_pad ma rnams kyang phun sum tshogs pa ni ri 'di la yang sngar gyi bzhin no/_/ri bo yid kyi rjes su 'thun pa'i nye 'khor na skyes bu gang dag rab tu gnas pa de dag rnams ni skya bor snang ba zhes bya ba'i ming du 'gyur ro/_/skya bor snang ba'i skye bo rnams 
[\[212b\]]
[\[212b.1\]]ni gzi brjid che ba dang /_gzugs chen po dang ldan pa dang /_mchog tu dga' ba dang /_mchog tu mdzes pa dang /_me tog gi phreng ba dang /_phye ma dang /_dri dang /_byug pa dang /_rgod pa dang /_'gying bag dang /_gar dang /_glu dang /_rol mo'i sgra rnams la dga' bar gyur pa 
[\[212b.2\]]dang /_phan tshun phrag dog dang ser sna'i dri ma rnams nye bar bcom pa dang /_bdag gi ba med cing nga rgyal med pa dang /_skya bor snang ba'i skyes bu rnams thams cad nyid kyang phreng ba dang /_phye ma dang /_dri dang /_byug pa rnams kyis lus brgyan pa yin no/_/rnam pa sna tshogs 
[\[212b.3\]]pa'i rol mo'i sgra dang /_glu dang /_dri za'i sgra rnams kun nas rjod par byed pa'i chos dga' bar 'gyur ba rnams kyis thams cad nyid dga' bar byed do/_/yid la smon pa'i kun tu bsams pa rnams kyang gang dang gang dag yid la sems par byed pa de rnams de dag las 'byung bar 
[\[212b.4\]]'gyur te/_'di lta ste ma btags pa'i gos dang rnam pa sna tshogs pa rnams dang /_rnam pa sna tshogs pa'i do shal rnams dang /_de la 'os par gyur pa'i rnam pa sna tshogs pa'i rgyan rnams dang /_nyal ba'am rab tu sad par gyur pa na yang thos na dga' bar 'gyur ba yid du 'ong 
[\[212b.5\]]ba las kyang yid du 'ong bar gyur pa'i sgra ma 'dres pa rnams rnam pa sna tshogs pa'i bya brgya stong du ma rnams kyis sgrogs par byed do/_/rigs brgya phrag du ma'i pad ma'i rdzing bu rnams kyi dri zhim po rnams kyang rtag tu snom par byed do/_/skya bor snang ba'i skyes bu rnams kyis de ltar 
[\[212b.6\]]bzang po'i las kyi 'bras bu sprul pa'i bde ba rnams nyams su myong bar byed do/_/de bzhin du dman pa dang /_bar ma dang /_mchog tu legs par byas pa rnams kyang yin no/_/gzhan yang rnal 'byor spyod pa pa las kyi chos kyi rnam par smin pa la rjes su lta bar byed de/_kye ma 
[\[212b.7\]]ji ltar na sems can 'di dag rnams kyis legs par byas pa'i las zad pa rjes su ma mthong ba yin/_'di dag rnams kyi mngon sum du ma gyur pa yin nam ce na/_ji ltar skye ba'i sdug bsngal ni dang po nyid du pha ma gnyis kyi khu chu dang khrag de dag gnyis kyis mi stong par gyur pa'i 
[\[213a\]]
[\[213a.1\]]gcin gyi nang du gsus pa'i smad kyi rus pa'i rang bzhin gyi rnam pa zhing gi gdub kor lta bu'i mngal du rnam par shes pa'i sa bon skye'o/_/de yang las kyi rlung gis bu snod bskor bar gyur pas nyi ma bdun pa la mer mer por 'gyur ro/_/srog gcod pa spangs pas mer mer 
[\[213a.2\]]por gyur pa de la gnas pa na yang rnam par shes pa mi 'pho'o/_/nyi ma bdun pa gzhan la ni gor gor por 'gyur ro/_/rnam par shes pa yang las dang nyon mongs pa dang bcas pa'i dbang gis de nyid la rmongs nas gnas so/_/de la gnas pa nyid kyang nyi ma bdun pa yin te/_nyi ma 
[\[213a.3\]]bdun na sha'i gong bur 'gyur ro/_/gcin dang rtug pa'i tshogs rnams kyang ma'i gsus pa'i smad du yin zhing /_gang dang gang dag ma'i bya bar gyur pa'i lus rnam par bskyod pa dang zas kyis byas pa rnams kyang rung ste/_de dang de dag rnams nyid kyis 'di gzir bar 'gyur/_ji ltar 
[\[213a.4\]]gtun shing gis bu ram gyi shing 'tshir bar byed pa de ltar mngal na gnas pa 'tshir bar byed do/_/gzhan yang las kyi rlung gis sha'i gong bu drangs par gyur pas sbom por 'gyur ro/_/de las ni rdog rdog lnga 'byung bar 'gyur te/_rkang pa gnyis kyi dang /_lag pa gnyis kyi dang /_
[\[213a.5\]]mgo'i'o/_/gzhan yang las kyi rlung gis bskor bar gyur pas mngal na skye ba ni ma'i gsus par 'byung bar 'gyur la/_de las kyang lte ba'i sbu gu 'byung bar 'gyur ro/_/sbu gu de ni ma'i mkhal ma'i nang nas 'byung bar 'gyur ro/_/gang yang grang ba dang /_dro ba dang /_ro bzang ba 
[\[213a.6\]]dang /_ro ngan pa rnams kyang rung ste/_mas zas zos pa'i ro de yang de la sbu gu de nas 'jug go/_/lte ba nas zas kyi ro gang yin pa des mngal na gnas pa 'di kun tu 'tsho bar byed do/_/de ltar mngal gyis byas pa'i shin tu sdug bsngal ba dang /_khyad par du btsog pa rnams nyams 
[\[213a.7\]]su myong bar 'gyur ro/_/de gal te mngal na gnas pa na dus byed par ma gyur na ni de gcin dang khrag gi gnas skabs na gnas pa'i de la thams cad rdzogs par gyur nas zla ba bcu na zur ma mig gi nang nas 'dren pas bur shing ltar yan lag dang nying lag thams cad 'tshir bar gyur pas ma'i 
[\[213b\]]
[\[213b.1\]]skye gnas nas 'byung ba yin no/_/skyes nas kyang rlung dang tsha bas reg par gyur pas sdug bsngal gyi mchog rnams nyams su myong bar 'gyur ro/_/skyes par gyur nas kyang mas 'di bor nas gar 'dod pa kun tu rgyu bar 'gyur ro/_/de yang bdag nyid kyi mtheb mo nu bar byed do/_/
[\[213b.2\]]de las 'o ma 'byung bar 'gyur ro/_/des kyang bdag nyid 'tsho bar 'gyur ro/_/de ltar dus de nyid kyi tshe na byis pa yin te/_lhag pas ni lang tsho la reg par 'gyur ro/_/de dag rnams ni dus kyi rlung gis nges par btab pa yin na/_des na sems can de dag rnams las kyi bgo 
[\[213b.3\]]skal la spyod par byed pa dang /_las kyi skye gnas par gyur pa dang /_las brtan par byas pa rnams yin te/_dge ba'am mi dge bar gyur pa rnams kyang rung ste/_ji ltar las byas par gyur pa'i las de dang de dag rnams kyi skal ba can du 'gyur ba yin no/_/'on kyang skyes bu de dag rnams 
[\[213b.4\]]kyis ni las dang rnam par smin pa rnams mngon sum du mthong ba yang ma yin no/_/kye ma kyi hud bag med par rnam par rgyu ba'i sems can 'di dag rnams ni shin tu sdug bsngal ba yin te/_gang gi phyir sdug bsngal gyi mchog tu gyur pa'i ljon shing rnams kyi rtsa ba yang skye ba yin no/_/
[\[213b.5\]]skye ba yod par gyur nas tsha ba dang /_grang ba dang /_ltogs pa dang /_skom pa dang /_ngal ba dang /_nyam chung ba dang /_mi 'thun pa dang phrad pa dang /_'thun pa dang bral ba dang /_rga ba dang /_'chi ba rnams kyang 'byung bar 'gyur ro/_/'khor ba na sdug bsngal phul du byung bar 
[\[213b.6\]]'gyur ba ni skye ba yin no/_/'khor ba 'di ni phun sum tshogs pa dang rgud pa'i phyang mo nyug pa la zhon pa yin no/_/'khor ba 'di ni mi rtag pa dang /_sdug bsngal ba dang /_stong pa dang /_bdag med pa yin no/_/ji ltar ri rnams dang /_nags dang /_shang shong dang bcas pa 
[\[213b.7\]]rnams dang /_nags dang /_nye ba'i nags dang /_chu klung dang /_ljon shing dang /_bya dang /_me tog dang /_'bras bu dang /_ri'i khrod dang /_g.yang kha dang /_rin po che dang 'di dag rnams kyang med par 'gyur ba yin na/_byang phyogs sgra mi snyan pa'i skyes bu 'di dag rnams kyis 
[\[214a\]]
[\[214a.1\]]ci'i phyir na ma go_/mya ngan dang bral bar 'gyur ba dang /_dus kyi mtha' la ni thams cad kyang thal bar 'gyur ro/_/byang phyogs sgra mi snyan gyi gling 'di yang stongs par 'gyur ro/_/skyes bu 'di dag rnams thams cad kyang dus byas par gyur nas lha'i 'jig 
[\[214a.2\]]rten du mngon par 'byung bar 'gyur la/_de nas ni dmyal ba dang /[ {]yi dgas [,]yi dwags [}]dang /_dud 'gro rnams su skye bar 'gyur te/_rang gi las kyi bgo skal la spyod pa yin pa'i phyir ro/_/de ltar rnal 'byor spyod pa pa des las kyi 'bras bu rnam par smin pa rnams rjes su mthong bar gyur pa 
[\[214a.3\]]na skya bor snang ba'i skyes bu rnams la rjes su brtse ba skye bar 'gyur ro/_/'khor ba'i bdag nyid ni ngan pa yin par mthong ngo /_/gzhan yang rnal 'byor spyod pa phyi rol gyi lus kyis lus la rjes su lta zhing gnas te/_gzhan byang phyogs sgra mi snyan na dga' ba'am ches dga' bar 
[\[214a.4\]]gyur pa yod dam zhe na/_des thos pa las byung ba'i shes rab kyis sam lha'i mig gis mthong bar gyur pa pad ma ku she sha ya dang ldan pa zhes bya ba'i ri'o/_/pad ma ku she sha ya dang ldan pa zhes bya ba'i ri dpag tshad stong du gyur pa la/_chu bsil ba dang ldan pa zhes bya ba'i pad ma'i rdzing 
[\[214a.5\]]bu dpag tshad lnga brgya pa yod de/_gser gyi kha dog dang ldan pa'i pad mas khyab par gyur pa 'dam med pa bung ba dang /_ngang pa dang /_kA raN+Da ba dang /_tsakra bA kAHrnams kyis nye bar mdzes par byas pa yin no/_/pad ma'i rdzing bu de na yang lha'i me tog pad ma ku she sha ya dang /_lha'i 
[\[214a.6\]]man dA ra ba dang /_ku su ma dang /_ljon shing dang /_me tog dang /_'bras bu dang /_chu klung dang /_ri khrod dang /_bya dang /_nags dang /_nye ba'i nags dang /_rdzing bu dga' bar gyur pa rnams dang /_bsil ba'i chu rnams ni sngar gyi bzhin no/_/pad ma ku she sha ya dang ldan pa'i 
[\[214a.7\]]ri'i phyed du gyur pa dpag tshad lnga brgya la mchog tu dga' bar gyur pa'i gzhal yas khang stong phrag brgyad cu rtsa bzhi yod do/_/'di lta ste/_gser dang dngul gyi rang bzhin rnams la ni gser gyi stegs bu dang ldan no/_/shel gyi rang bzhin rnams la ni bai DUr+ya'i stegs bu dang ldan no/_/
[\[214b\]]
[\[214b.1\]]bai DUr+ya'i rang bzhin rnams la ni shel gyi stegs bu dang ldan no/_/in dra nI la'i rang bzhin rnams la ni mu sa ra galba'i stegs bu dang ldan no/_/mu sa ra galba'i rang bzhin rnams la ni in+d+ra nI la'i stegs bu dang ldan no/_/de bzhin du phan tshun du rnam pa sna tshogs pa'i skyes bu rnams 
[\[214b.2\]]kyis legs par brgyan pa dang /_dril bu g.yer ka'i dra bas kun tu g.yogs pa dang /_glu dang /_gar dang /_rgod pa dang /_rnga sgra rab tu sgrogs par byed pa dang /_rtag tu rab tu dga' bar gyur pa dang /_rgun 'bru'i chu klung rnams kyis yongs su bskor ba dang /_nags dang nye 
[\[214b.3\]]ba'i nags rnams kyis legs par khyab par gyur pa yin te/_dper bya na lha rnams kyi grong khyer blta na sdug dang /_lha rnams kyi 'dun sa chos [{]bzangs kyi [,]bzang gi [}]gzhal yas khang rnams yin te/_de kho na bzhin du pad ma ku she sha ya dang ldan pa'i ri'i gzhal yas khang stong phrag brgyad cu rtsa bzhi 
[\[214b.4\]]yin no/_/nags dang /_nye ba'i nags dang /_rdzing bu dang /_ljon shing dang /_'bras bu phun sum tshogs pa rnams ni sngar gyi bzhin no/_/pad ma ku she sha ya dang ldan pa'i ri'i nye 'khor na skyes bu gang dag gnas pa de dag rnams ni rnam par bkra ba zhes bya ba'i ming du 'gyur 
[\[214b.5\]]ro/_/de dag rnams ni rtag tu rgod pa dang /_'gying ba dang /_rtse ba dang /_gar dang /_rol mo'i sgra dang /_zas dang /_skom dang /_'khrig pa la dga' ba rnams yin no/_/gzhan yang rnal 'byor spyod pa pa las kyi chos kyi rnam par smin pa rnams la rjes su lta bar byed de/_phan 
[\[214b.6\]]tshun rnam par 'bral ba las byung ba'i sdug bsngal sems can 'di dag rnams kyis ci'i phyir ma mthong na/_sems can 'di dag rnams thams cad kyi sdug pa dang /_yid du 'ong ba rnams thams cad kyang tha dad du 'gyur ba dang /_med par 'gyur ba dang /_rnam par 'gyes pa dang /_
[\[214b.7\]]rnam par 'bral ba dang /_gzhan du 'gyur ba yin no/_/sems can 'di dag rnams thams cad ni 'thun pa dang /_yid du 'ong ba rnams thams cad dang yang tha dad dang /_med pa dang /_rnam par 'thor ba dang /_gzhan du 'gyur ba rnams 'byung bar 'gyur ro/_/las kyis ji 
[\[215a\]]
[\[215a.1\]]lta ba bzhin du nye bar 'gro ba yin te/_dge ba'i las rnams kyis ni lha dang mi'i nang du'o/_/mi dge ba'i las rnams kyis dmyal ba dang /[ {]yi dgas [,]yi dwags [}]dang /_dud 'gro rnams su'o/_/de la rnam par bkra ba'i gzugs dang ldan pa'i de dag rnams ni bag med par 
[\[215a.2\]]gnas pa yin pas 'dod pa'i sgra dang /_reg bya dang /_ro dang /_gzugs dang /_dri rnams kyis kyang ngoms pa med pa dang /_sred pas rnam par chags pa dang /_sred pa'i dbang du gyur pa dang /_sred pa'i chu bos khyer bar gyur pa dang /_'dod chags kyi mes sreg par byed pa/_
[\[215a.3\]]gti mug gi mun par nub par bying ba'i phyir na zad pa dang /_'grib pa'i bdag nyid rnams mi shes so/_/lang tsho la bab pa rnams gog por byed pa'i phyir na rga ba ni shin tu 'jigs pa yin no/_/rang gi skye bo dang grogs po dang gnyen 'brel rnams thams cad dang 'bral bar byed 
[\[215a.4\]]pa'i phyir rgol ba'i 'jigs par gyur pa gson pa'i ljon shing sreg par 'gyur zhing sems can rnams thams cad kyi nags lhag ma ma lus par sreg par 'gyur bas 'chi ba'i me nges par 'ong bar 'gyur ro/_/de dag ni mthong ba yang ma yin no/_/gzhan yang rnal 'byor spyod pa phyi 
[\[215a.5\]]rol gyi lus kyis lus la rjes su lta zhing gnas te/_ri bcus yongs su bskor bar gyur pa'i byang phyogs sgra mi snyan 'di lta ste/_saM kA sha dang /_rwa mnyam pa dang /[ {]ri dgas [,]ri dwags [}]kyi sgra dul ba dang /_sprin dkar po 'dzin pa dang /_mtho bar brtsegs pa dang /_nye 'khor phreng ba dang ldan 
[\[215a.6\]]pa dang /_dus na dga' ba dang /_kun dga' ba 'dzin pa dang /_yid kyi rjes su 'thun pa dang /_pad ma ku she sha ya dang ldan pa 'di dag rnams la nges par sems can 'di dag rnams las gang gis skyes pa yin zhe na/_des thos pa las byung ba'i shes rab kyis sam lha'i mig gis 
[\[215a.7\]]mthong bar gyur pa/_sngar bzhin du sems can de dag rnams ni dge ba'i las rnams las kun tu 'byung ba yin no/_/dge ba'i las rnams kyi mtha' la spyad par gyur pa yang srog gcod pa dang /_ma byin par len pa dang /_'dod pas log par g.yem pa rnams rab tu spangs par gyur cing /_
[\[215b\]]
[\[215b.1\]]chang dang bcos pa'i chang myos par 'gyur ba bag med pa'i gnas rnams kyang rab tu spangs pa dang /_'dir dge ba rnam pa bcu'i las kyi mtha' la spyad pa yin no/_/de dag rnams ni dge ba de'i las rnams kyi rkyen gyis skyes pa yin no/_/gzhan yang rnal 'byor spyod pa pa las 
[\[215b.2\]]dang chos dang rnam par smin pa rnams la rjes su lta bar byed de/_las gang dag gis skyes bu de dag rnams kyi drung dang skyes bu gzhan dag rnams kyi drung na yang gzugs kyi tshad dang /_stobs dang /_brtson 'grus dang /_dbyibs rnams ches khyad par du 'phags pa'i skyes bu gzhan 
[\[215b.3\]]yod dam zhe na/_des thos pa las byung ba'i shes rab kyis sam lha'i mig gis mthong bar gyur pa/_sems can de dag rnams ni yang dag pa'i lta ba mngon du byas pa/_g.yo ba med pa dang /_gzhan la gnod par mi byed pa dang /_drang po drang po'i rang bzhin can dang /_des par 
[\[215b.4\]]gyur pa dang /_des pa'i rang bzhin can dang /_chos pa dang chos kyi rjes su 'jug pa dang /_chos dang ldan pa'i skyes bu rnams lhan cig 'grogs par byed pa rnams ni rgyu de dang rkyen de las lus zhig par gyur nas bde 'gro mtho ris kyi 'jig rten pa lha rnams kyi nang du skye bar 'gyur te/_
[\[215b.5\]]rgyal chen ris bzhi dang /_sum cu rtsa gsum pa rnams su'o/_/de las shi 'phos par gyur nas kyang 'dir skye bar 'gyur ro/_/'di las shi 'phos par gyur nas kyang der skye bar 'gyur ro/_/gzhan yang rnal 'byor spyod pa pa las kyi chos kyi rnam par smin pa rnams la lta bar byed 
[\[215b.6\]]de/_las gang dag gis sems can de dag rnams ches khyad par du 'phags pa yin zhe na/_des thos pa las byung ba'i shes rab kyis sam lha'i mig gis mthong bar gyur pa de rnams ni thams cad kyis kyang sngon mi 'jigs pa'i sbyin pa rab tu byin par gyur pa yin te/_grong khyer gyi lho 
[\[215b.7\]]phyogs kyi sgor khrid par gyur pa'i sems can shin tu skrag pa rnams la srog gi sbyin pa byin pa yin la/_rgyab tu lag pa dam por bcings shing dur khrod du kha phyogs par gyur nas gsod pa'i rnga pa Ta ha brdungs par gyur cing /_gshed ma'i mi gtum po phyi bzhin rjes su 'brang bar gyur pa 
[\[216a\]]
[\[216a.1\]]rnams la srog gi sbyin pa byin pa yin no/_/rgyu de dang rkyen de las kyang lus zhig par gyur pa na bde 'gro mtho ris kyi 'jig rten pa lha rnams kyi nang du skye bar 'gyur te/_rgyal chen ris bzhi dang /_sum cu rtsa gsum dang /_'thab bral ba rnams su'o/_/gzhan 
[\[216a.2\]]yang rnal 'byor spyod pa pa phyi rol gyi lus kyis lus la rjes su lta zhing gnas te/_sems can de dag rnams kyis legs par byas pa'i las gang gis sems can de dag rnams ches khyad par du 'phags pa dang /_mchog tu khyad par du gyur pa'i dga' ba dang /_gzugs bzang ba 
[\[216a.3\]]dang /_rdzu 'phrul che ba'i mchog tu gyur pa dang /_skye bo rnams thams cad kyis mchod par byed pa yin zhe na/_des thos pa las byung ba'i shes rab kyis sam lha'i mig gis mthong bar gyur pa/_sems can de dag rnams ni sngon theg pa chen po la dad pa'i nor dang ldan pa'i ngang tshul 
[\[216a.4\]]can dang /_theg pa chen po sgrogs pa la dga' bar gyur pas yin no/_/gzhan yang sangs rgyas kyis gsungs pa'i nyan thos kyi chos 'dul ba dag nyan par byed cing /_sangs rgyas kyis gsungs pa'i gtam rgyud rnams kyang 'dzin par byed do/_/rjod par byed do/_/de sangs 
[\[216a.5\]]rgyas kyis gsungs pa'i chos kyi tshig gcig thos par gyur pa'i rgyu de dang rkyen de las kyang rgyal por 'gyur ba yin te/_gling bzhi la longs spyod par byed pa'i 'khor los sgyur bar 'gyur ro/_/de las shi bar gyur nas kyang lha rnams su skye bar 'gyur te/_gcig gnyis gsum bzhi 
[\[216a.6\]]lnga drug bdun bldabs shing gling bzhi la longs spyod par yang 'gyur ro/_/de las shi 'phos nas kyang lha rnams su skye bar 'gyur te/_'dod pa na spyod pa'i lha rnams kyi nang du skye bar 'gyur ro/_/'di lta ste/_rgyal chen ris bzhi dang /_sum cu rtsa gsum pa dang /_mtshe ma dang /_
[\[216a.7\]]dga' ldan dang /_'phrul dga' dang /_gzhan 'phrul dbang byed do/_/lha'i ris de dag rnams las shi 'phos par gyur nas 'dir skye ba yin te/_'di na yang byed pa dang ldan pa yid kyi sgra dang /_reg bya dang /_ro dang /_gzugs dang /_dri rnams nyams su myong bar byas nas 
[\[216b\]]
[\[216b.1\]]slar yang de dag tu skye bar 'gyur ro/_/phyis yang de nas shi 'phos par gyur pa na theg pa chen po nyan pa'i sa bon de nyid kyis bsam gtan dang po thob par 'gyur te/_de tshangs ris dang /_tshangs pa'i mdun na 'don dang /_tshangs pa chen po rnams su skye bar 'gyur ro/_/
[\[216b.2\]]gzhan yang theg pa chen po thos par gyur pa de nyid dang /_thos nas kyang rjes su spyad par gyur pa des bsam gtan gnyis pa 'thob par 'gyur te/_'od chung dang /_tshad med 'od dang /_'od gsal rnams su skye bar 'gyur ro/_/gzhan yang theg pa chen po thos par 
[\[216b.3\]]gyur pa'i sa bon de nyid dang /_thos par gyur nas kyang rjes su spyod cing spyod pa la zhugs pas ni bsam gtan gsum pa 'thob par 'gyur te/_dge chung dang /_dge rgyas dang /_tshad med dge dang rnams su skye bar 'gyur ro/_/gzhan yang theg pa chen po thos par gyur pa'i sa 
[\[216b.4\]]bon de nyid dang /_byas shing rjes su spyad la rnam grangs kun chub par byas shing yongs su dri ba byas pas kyang bsam gtan bzhi pa 'thob par 'gyur te/_sprin med pa dang /_bsod nams skyes dang /_'bras bu che ba rnams dang /_chags pa med pa'i ye shes kyi mes kun nas 
[\[216b.5\]]nyon mongs pa'i ljon shing gi nags rnams sreg par byed pa'i mi che ba dang /_mi gdung ba dang /_gya nom snang dang /_shin tu mthong dang /_'og min rnams su'o/_/gzhan yang theg pa chen po thos par gyur pa'i sa bon de nyid dang thos par gyur nas kyang rjes su spyad cing spyod pa la 
[\[216b.6\]]zhugs pa dang /_yongs su dri ba byas te/_sems can lta ba log pa rnams yang dag pa'i lta ba la bkod la theg pa chen po thos pa'i sa bon de nyid kyis kyang srid pa'i btson ra rnams thams cad zad pa'i rang sangs rgyas su 'gyur ba'am/_gzhan yang gal te bla na med pa yang dag 
[\[216b.7\]]par rdzogs pa'i byang chub kyi sems su yongs su smin par 'gyur ro/_/yang na gal te sems can rnams thams cad kyi bde ba 'byung bar 'gyur ba'i bla na med pa'i thugs rje chen po'i sems yongs su goms pa'i byang chub sems dpar 'gyur ro/_/theg pa chen po thos pa'i 
[\[217a\]]
[\[217a.1\]]sa bon de nyid kyis de'i tshe byang chub sems dpa' sems dpa' chen po sangs rgyas su 'gyur te/_rig pa dang zhabs su ldan pa/_bde bar gshegs pa/_'jig rten mkhyen pa/_bla na med pa/_skyes bu 'dul ba'i kha lo sgyur ba/_lha dang mi rnams kyi ston pa/_
[\[217a.2\]]sangs rgyas bcom ldan 'das su 'gyur ro/_/gang gi phyir theg pa chen po thos pa'i sa bon gyi rtsa ba yang sbyin pa dang /_tshul khrims dang /_thos pa rnams yin no/_/de ci'i phyir zhe na/_thos pas kyang theg pa chen po la rab tu gnas par 'gyur te/_rang byang chub tu yongs 
[\[217a.3\]]su sngo bar byed dam/_nyan thos kyi byang chub tu yongs su sngo bar byed na yang nyan thos kyi byang chub tu yang 'gyur ro/_/dge slong ngam khyim pa rnams sbyin pa'i 'bras bu thos par gyur nas sbyin pa gtong bar byed do/_/tshul khrims kyi 'bras bu thos par gyur nas tshul khrims 
[\[217a.4\]]spyod par byed do/_/ye shes kyi 'bras bu thos par gyur nas ye shes goms par byed do/_/de'i phyir na mtho ris dang thar pa gnyis ka'i sa bon yang theg pa chen po thos pa yin no/_/de'i phyir 'di ni sbyin pa rnams thams cad kyi yang mchog yin te/_mi 'jigs pa dang /_
[\[217a.5\]]zang zing dang /_tshul khrims kyi sbyin pa rnams la ni 'di lta ste/_theg pa chen po sgrogs pa'i sbyin pa'o/_/tshul khrims rnams kyi yang 'di lta ste/_theg pa chen po nyan pa'i tshul khrims so/_/theg pa chen po ni nyan thos dang rang sangs rgyas rnams thams cad dang /_de 
[\[217a.6\]]bzhin gshegs pa rnams kyi yang skyed par byed pa po yin no/_/de'i phyir na theg pa chen po rtag tu mnyan par bya'o/_/gzhan yang rnal 'byor spyod pa pa phyi rol gyi lus kyis lus la rjes su lta zhing gnas te/_byang phyogs sgra mi snyan gyi gling na ming cir btags pa'i yul ljongs 
[\[217a.7\]]gzhan yang gnas pa yin zhe na/_des thos pa las byung ba'i shes rab kyis sam lha'i mig gis mthong bar gyur pa/_dpag tshad nyis stong pa nye 'khor gyi mig 'jig rten las 'das pa zhes bya ba ste/_de la yul ljongs 'di dag rnams yod do/_/'di lta ste/_nam mkha' 
[\[217b\]]
[\[217b.1\]]ring ba zhes bya ba dpag tshad sum brgya pa yod do/_/de'i nye 'khor rnams na skyes bu gang dag rab tu gnas par gyur pa de dag rnams ni gos kyis gnas pa zhes bya ba yin no/_/ljon shing dang /_khrus kyi rdzing bu dang /_me tog dang /_'bras bu dang /_nye ba'i nags dang /_shing 
[\[217b.2\]]gel ba dang /_'khri shing dang /_chu klung rnams kyang phun sum tshogs pa ni 'di la yang snga ma bzhin no/_/nam mkha' ring ba las 'das par gyur nas gzhal du med pa zhes bya ba'i chu bo dpag tshad bdun brgya par gyur pa yod de/_chu klung dang /_ljon shing dang /_nags 
[\[217b.3\]]dang /_nye ba'i nags dang /_rdzing bu phun sum tshogs pa rnams ni sngar gyi bzhin no/_/gzhal du med pa'i chu bo'i nye 'khor na yul ljongs lnga gnas so/_/'di lta ste/_dbu rgyan 'dzin pa dang /_pa la sha yis kun tu khyab pa dang /_phreng ba gnas pa dang /_rma bya'i sgra 
[\[217b.4\]]dang /_ka ra na'i mtha' na gnas pa'o/_/dbu rgyan 'dzin ni dpag tshad phyed dang nyis brgya yin no/_/pa la shas kun tu khyab pa dang gnyis ni dpag tshad phyed dang nyis brgya yin no/_/rma bya'i sgra ni dpag tshad brgya yin no/_/ka ra na'i mtha' na gnas pa ni dpag tshad brgya yin 
[\[217b.5\]]no/_/gnyis pa yang de la dpag tshad brgya phrag bcur gnas te/_dpag tshad brgya pa dang /_dpag tshad brgya phrag bcur gnas pa yin no/_/'di lta ste/_kuD+TAM ga ti na gnas pa dang /_dri rgyu ba dang /_nag po gsus pa dang /_mig la kun tu rgyu ba dang /_ri'i klung na kun 
[\[217b.6\]]tu spyod pa dang /_gru gsum pa dang /_kun nas zlum par skyes pa dang /_gsus pa nyid dang /_g.yos pa dang /_tshogs pa'o/_/gzhan yang yul ljongs de dag rnams nyid lta bar byed de/_chu klung dang /_ljon shing dang /_rdzing bu dang /_nye ba'i nags rnams kyang phun sum 
[\[217b.7\]]tshogs pa ni snga ma bzhin no/_/gling 'di ni gru bzhi pa yin te/_skyes bu rnams kyi bzhin yang de dang 'dra ba yin no/_/dper na gru gsum du gyur pa'i rnam pa ni 'dzam bu'i gling ngo /_/'dzam bu'i gling gi skyes bu rnams kyi bzhin yang de dang 'dra ba yin no/_/de bzhin du byang phyogs 
[\[218a\]]
[\[218a.1\]]sgra mi snyan pa rnams yin no/_/gzhan yang rnal 'byor spyod pa phyi rol gyi lus kyis lus la rjes su lta zhing gnas te/_des brag dang /_nags dang /_rdzing bu dang /_me tog gi nye bar len pa rno ba'i me tog rnams dang /_'bras bu phun sum tshogs 
[\[218a.2\]]pa rnams la bltas par gyur pas kyang yang dag pa ji lta ba bzhin du phyi rol la kun tu lta bar byed do/_/gzhan yang rnal 'byor spyod pa phyi rol gyi lus kyis lus la rjes su lta zhing gnas te/_byang phyogs sgra mi snyan dang ba lang spyod gnyis kyi bar na gzhan rgya mtsho'i rigs 
[\[218a.3\]]su gyur pa'am/_ri'i rigs su gyur pa yod dam zhe na/_des thos pa las byung ba'i shes rab kyis sam lha'i mig gis mthong bar gyur pa/_byang phyogs sgra mi snyan dang ba lang spyod dag gi byang phyogs na nye 'khor gyi mig ces bya ba rgya mtsho dpag tshad stong phrag bcu pa 
[\[218a.4\]]yod do/_/nye 'khor du dpag tshad gcig dang /_gzhan yang dpag tshad gnyis pa'o/_/gzhan yang sa 'og gi klu mnga' byed pa'i dbang gis chu mig yod do/_/nye 'khor gyi mig gi rgya mtsho de las 'das par gyur nas rtsed mo'i phreng ba zhes bya ba'i ri gzhan dpag 
[\[218a.5\]]tshad stong phrag bcu pa yod de/_klu rnams kyi dbugs kyis bsregs pas rtse mo mig rtsi ltar nag pa yin no/_/rtsed mo'i phreng ba'i ri de las 'das par gyur nas dung gi sgra si mi si mi zhes bya ba'i rgya mtsho dpag tshad stong phrag bcu thams cad kyang gang bar nya dang /_nya chen 
[\[218a.6\]]po dang /_rus sbal dang /_chu srin na kra dang /_chu srin ma ka ra dang /_nya phyis dang rnams kyis kun tu gang bar gyur pas mchog tu bgrod dka' ba blta bar 'jigs pa gang la longs spyod dang ldan pa'i klu nges par gnas pa yin te/_khro bas gzir ba khro ba 'byin par 
[\[218a.7\]]byed do/_/dung gi sgra si mi si mi'i rgya mtsho de las ring du 'das nas chus khyab pa zhes bya ba'i rgya mtsho dpag tshad stong phrag bcu pa yod de/_gang gi sa rnams rlung gis dpag tshad bcu'am/_dpag tshad nyi shu'am/_dpag tshad sum cu yang lhag par byed do/_/chus khyab 
[\[218b\]]
[\[218b.1\]]par byed pa'i rgya mtsho de las ring du 'das nas mu tig gi shu ka ti zhes bya ba'i gling mu tig gis kun tu gang bar gyur pa yod de/_klu dang nya rnams shi bar gyur pa de la rlung gis chus gyen du btab pas mu tig 'dren no/_/de ni dpag tshad stong pa yin no/_/mu tig gi shu ka ti'i gling 
[\[218b.2\]]de las 'das par gyur nas rin po che'i grogs po zhes bya ba'i ri dpag tshad stong phrag lnga pa yin te/_rin po che sna bdun gyi rtse mo dang ldan zhing /_bai DUr+ya dang /_nor bu mang bar gyur pa ri rab lhun po gnyis pa ji lta ba yin no/_/rin po che'i grogs po'i ri de las 'das par 
[\[218b.3\]]gyur nas dpag tshad nyis stong du de la me tog gi nags dang rnam pa sna tshogs par dga' bar gyur pa rnams yod do/_/de las 'das par gyur nas legs par zos pa zhes bya ba'i ri dpag tshad lnga stong ngo /_/de la gser gyi pad ma'i rdzing bu na tsakra bA kA sgra snyan pa 'byin par byed 
[\[218b.4\]]do/_/king shu ka'i nags de las 'das par gyur nas ri dang /_chu klung dang /_ljon shing dang /_rgya mtsho dpag tshad stong phrag bcur gser dang 'dra ba'i chus gang bar gyur pa yin te/_ri rab lhun po'i 'od kyis gser gyi mdog gi chu zhes bya ba yin no/_/'phang du dpag tshad 
[\[218b.5\]]lnga brgya'o/_/ba lang spyod ces bya ba'i gling dpag tshad dgu stong pa yin te/_grong 'bum phrag bcu dang /_grong khyer stong gis gang bar gyur pa'o/_/grong gi mgo bor gyur pa ni bcu gnyis pa yin no/_/grong khyer gyi gtso bor gyur pa yang lnga brgya yin no/_/de la ji ltar 
[\[218b.6\]]'dzam bu'i gling na pA TA li pu tras mgo drangs par gyur pa'i grong khyer gsum gyis lhag pa'i brgya yin no/_/de bzhin du ba lang spyod na yang a b+h+rakU TA chen pos mgo drangs par gyur pa'i grong khyer lnga brgya yin no/_/a b+h+ra kU TA'i grong khyer yang dpag tshad bcu gnyis pa ste/_lam 
[\[218b.7\]]srang dang /_khang [{]bzangs kyi [,]bzang gi [}]pad kyi rim pa dang /_sgo mdo'i khyams dang /_rta babs kyis legs par gang ba yin no/_/ba lang spyod kyi gling gi dbus kyi grong khyer gyi gtso bo rnams kyang 'di lta ste/_rta babs brgya pa dang /_sa gzhi blta bar dga' ba dang /_dri ma med par 
[\[219a\]]
[\[219a.1\]]gsal ba dang /_gang ka ra dang /_de lta bu la sogs pa'i grong rnams yin no/_/dbus kyi grong khyer gyi gtso bo rnams kyang 'di lta ste/_bya ba med pa dang /_sems song ba dang /_kun tu nyams pa'i stobs kyi mtha' dang a Ni ra'o/_/yul ljongs kyi gtso 
[\[219a.2\]]bo rnams la 'di lta ste/_'dzam bu'i gling na ka shi dang /_ko sha la dang /_ma ga d+hA'o/_/de bzhin du ji ltar nub kyi ba lang spyod kyi gling gi gtso bor gyur pa'i yul ljongs rnams 'di lta ste/_mi thi lo zhes bya ba'i yul ljongs dang /_taN+Dizhes bya ba'i yul ljongs dang /_tsa tu ro 
[\[219a.3\]]zhes bya ba'i yul ljongs dang /_ko raN+Do zhes bya ba'i yul ljongs dang /_sems kyi dri ma zhes bya ba'i yul ljongs dang /_ri rab tu rgyu ba zhes bya ba'i yul ljongs dang /_de dag rnams ni ji ltar yul ljongs kyi gtso bor gyur pa rnams yin no/_/ba lang spyod kyi yul ljongs rnams 
[\[219a.4\]]thams cad bsdus par gyur na ni yul nyi shu rtsa lnga yin no/_/ji ltar 'dzam bu'i gling gi yul ljongs [{]bcwa [,]bco [}]brgyad bzhin no/_/ba lang spyod kyi gling na chu bo chen po lnga yin no/_/'di lta ste/_yangs pa can dang /_tsun tsum+pa tI dang /_zla ba'i shugs dang /_chu bzang po dang /_kun 
[\[219a.5\]]tu 'dres pa'o/_/dper na 'dzam bu'i gling gi chu bo chen po bzhi bzhin te/_'di lta ste/_gang gA dang /_ya mu na dang /_pak+Shu dang /_sitA'o/_/nub kyi ba lang spyod kyi gling gi ri chen po lnga la 'di lta ste/_nA Do DI na dang /_rwa gsum pa dang /_nor bu'i rta babs dang /_par brgya 
[\[219a.6\]]pa dang /_rtsub pa dang rnams so/_/ji ltar 'dzam bu'i gling na ri chen po rnams la 'di lta ste/_gangs can dang /_'bigs byed dang /_ma la ya dang /_kai lA sa ra dang rnams bzhin no/_/ba lang spyod kyi gling gi mtsho chen po ni gsum yin no/_/'di lta ste/_gam b+hi 
[\[219a.7\]]ra dza lang dang /_bar med pa dang /_gam b+hi ro dkar rnams te/_ji ltar 'dzam bu'i gling gi ma dros pa dang /_ma pham dang mtsho chen po gnyis bzhin no/_/gzhan yang rnal 'byor spyod pa phyi rol gyi lus kyis lus la rjes su lta zhing gnas te/_nub kyi ba lang spyod pa'i mi 
[\[219b\]]
[\[219b.1\]]rnams ci la nyo tshong du byed na/_des thos pa las byung ba'i shes rab kyis sam lha'i mig gis mthong bar gyur pa de dag rnams ba lang la nyo tshong du byed pa dang /_gling 'di'i nye 'khor rnams ni ba lang gis yongs su gang ba yin te/_mi rnams thams cad kyang nu ma gsum pa yin no/_/
[\[219b.2\]]ji ltar 'dzam bu'i gling gi bud med rnams zla ba bcu na bu skye ba de bzhin du ba lang spyod kyi gling na yang 'o ma rab tu 'bab pa yin la/_chu klung dang /_nags dang /_nye ba'i nags dang /_khrus kyi rdzing bu dang /_me tog gis kun tu khyab pa dang /_'bras bu rnams ni 'dzam bu'i gling 
[\[219b.3\]]na ji tsam pa de tsam kho na yin no/_/'on kyang 'di dag gi 'bras bu rnams ni 'dzam bu'i gling gi ro'i phyed yin no/_/me tog gi dri rnams kyang 'dzam bu'i gling gi phyed do/_/gzhan yang rnal 'byor spyod pa phyi rol gyi lus kyis lus la rjes su lta zhing gnas te/_las kyi rnam par 
[\[219b.4\]]smin pa gang gis ba lang spyod kyi gling gi mi de dag rnams skyes pa yin zhing /_dman pa dang /_bar ma dang /_ches dman pa'i cha yin zhe na/_des thos pa las byung ba'i shes rab kyis sam/_lha'i mig gis mthong bar gyur pa skye ba gzhan dag tu tshul khrims zhan par 
[\[219b.5\]]gyur cing /_sbyin pa zhan pa dang /_las dang chos zhan pa rnams kun tu spyad par gyur pa rnams yin no/_/ji ltar tshul khrims zhan pa yin zhe na/_'dir skyes bu de dag rnams ni skye ba gzhan du dbul por gyur pas de dag rin thang byas pas bsnyen gnas la nye bar gnas pa 
[\[219b.6\]]dang /_sangs rgyas dang /_chos dang /_dge 'dun la yang rgyal po'i chad pas spyi bos phyag 'tshal bar byed kyi rab tu dang bar gyur pas ni ma yin no/_/sbyin pa yang ma gtang ngo /_/rgyal po'i zhabs 'bring byed pa'i phyir sems bsgoms pa yang ma yin no/_/sangs rgyas 
[\[219b.7\]]kyi bka' yang ma bton to/_/rgyal po'i zhabs tog byed pa'i don gyis sam/_'dod pa che ba'am/_log par lta ba can dang zhing ngan pa can la byin pa'am/_dge ba bcu'i las kyi lam rnams rnyog pa med pa dang /_dus ring du ma spyad pa de dag rnams 'dzam bu'i gling nas shi 
[\[220a\]]
[\[220a.1\]]'phos par gyur nas las kyi rkyen gyis 'dir skyes pa yin te/_ro phyed du gyur pa'i zas dang ldan zhing dge ba dang mi dge ba'i las kyi 'bras bu rnams mngon par mi shes pa dang /_blo dman par gyur pa dang /_rnam par shes pa nyam chung ba dang /_bud med la brkam zhing 
[\[220a.2\]]chags pa yin te/_sngon gyi las de dag rnams kyi sa bon gyi rkyen gyis yin no/_/sems can 'di dag rnams ni rang gi las nyid kyis 'gro ba yin zhing las kyi bgo skal la spyod pa dang /_las brtan par byas pa dang /_las kyi skye gnas pa rnams yin no/_/ji ltar las byed par 
[\[220a.3\]]'gyur ba dge ba'am sdig pa yang rung ste/_de dang de dag nyid kyi las rnams kyi skal ba can du 'byung bar 'gyur te/_mi dge ba'i las kyi mtha' rnams la spyad par gyur na ni dmyal ba dang /[ {]yi dgas [,]yi dwags [}]dang /_dud 'gro rnams su skye bar 'gyur ro/_/sa bon dang 'dra ba'i las rnams 
[\[220a.4\]]dang 'dra ba'i 'bras bu rnams yin te/_dper na ko tra ba'i sa bon las ni ko tra ba'i 'bras bu skye'i khre rgod kyi 'bras bu ni ma yin no/_/nas kyi sa bon rnams la ni nas kyi 'bras bu'o/_/de bzhin du yon tan dman pa dang /_zhing dman pa rnams las kyang 'bras bu dman pa rnams 
[\[220a.5\]]skye'o/_/de bzhin du sa bon bzang po rnams las ni 'bras bu bzang po rnams skye'o/_/dper na 'bras shA li dmar po rnams las ni 'bras shA li dmar po rnams so/_/mon sran sde'u rnams las ni mon sran sde'u rnams so/_/bur shing rnams las ni bur shing rnams so/_/
[\[220a.6\]]zhing dang yon tan gyi khyad par rnams las kyang 'bras bu rnams khyad par du 'byung ngo /_/'di lta ste/_yon tan yod pa dang /_sdug bsngal yod pa dang /_gnyi ga yod pa rnams so/_/de la yon tan yod pa nyid ni bar ma yin no/_/yon tan dang sdug bsngal yod pa ni khyad par 
[\[220a.7\]]can no/_/sdug bsngal 'ba' zhig yod pa ni chung ngu yin te/_sems kyi yon tan rnams ma gtogs pa yin no/_/'di ltar phyi rol gyi rnams la yang zhing rnam pa gsum yin/_chu bal gyis ma bcom pa ni bar ma yin no/_/rtswa dang chu bal rab tu phal che bar gyur pa dang /_chu 
[\[220b\]]
[\[220b.1\]]dang /_chom rkun pa'i 'jigs pa dang rnam par bral ba'i ni khyad par du 'phags pa yin no/_/rtswa rdum dang chu bal gyis nyams par byas pa dang /_chu'i skyon dang /_'jigs pa dang /_chom rkun gyi 'jigs pa dang ldan par brjod pa rnams ni chung ngu yin te/_zhing las pa 
[\[220b.2\]]rnams kyis yongs su sbyang ba byas pa'i las rnams ni ma gtogs so/_/de la nang gi bdag nyid dang phyi rol gyi dngos po de dag rnams kyang las kyi bgo skal la spyod pa dang /_las brtan par byas pa dang /_las kyi skye gnas pa yin te/_gzhan gyi stobs dang bcas pa yin 
[\[220b.3\]]zhing phan tshun gyi rkyen can du gyur pa dang /_phan tshun du skyed par byed pa yin no/_/de la nub kyi ba lang spyod pa'i skyes bu de dag rnams ni rnyog pa dang bcas pa'i las kyi 'bras bu rnams la spyod pa yin te/_rnyog pa dang bcas pa'i las rnams kyis 'dir skyes pa yin no/_/
[\[220b.4\]]gzhan yang shi 'phos par gyur nas rang gi las kyi rlung gis 'khor bar yongs su 'khor bar 'gyur ro/_/rnal 'byor spyod pa pa des phyi rol gyi las dang chos rnams yang dag pa ji lta ba bzhin du mngon par rtogs nas/_gzhan yang phyi rol gyi lus kyis lus la rjes su lta 
[\[220b.5\]]zhing gnas te/_nub kyi ba lang spyod kyi gling las 'das par gyur nas ri'i rigs sam/_chu bo'i rigs sam/_rgya mtsho'i rigs su gyur pa gzhan ci yod pa des thos pa las byung ba'i shes rab kyis sam lha'i mig gis mthong bar gyur pa/_nub kyi ba lang spyod dang /_shar gyi 
[\[220b.6\]]lus 'phags po gnyis kyi gling dag gi bar na yod de/_nub kyi ba lang spyod kyi gling las ni 'das par gyur nas skyo ma ba zhes bya ba'i rgya mtsho dpag tshad stong phrag bcu gnyis pa'o/_/skyo ma dang 'dra ba'i chu gang yin pas gang bar gyur pa ste/_dung dang /_nya dang /_nya chen po 
[\[220b.7\]]dang /_chu srin na kra dang /_chu srin ma ka ra dang /_rus sbal dang /_chu srin byis pa gsod kyi yang phung por gyur pa yin no/_/skyo ma'i chu'i rgya mtsho de las 'das par gyur nas bi dru ma 'dra ba zhes bya ba'i ri'i nye 'khor du dpag tshad lnga brgya pa yod do/_/de la dug chen po'i 
[\[221a\]]
[\[221a.1\]]sbrul rnams rab tu gnas so/_/de las 'das par gyur nas chu dron mo zhes bya ba'i rgya mtsho yod de/_sbrul de dag rnams kyi kha rlangs dron mo'i dug gis dron mor 'gyur ro/_/de la ni sems can gyi rigs cung zad kyang yod pa ma yin te/_sbrul dug can de 
[\[221a.2\]]dag gis dbugs 'byung bas dus byed par 'gyur ro/_/dug gi rang bzhin yin pas chu yang dron mor 'gyur ro/_/de las 'das par gyur nas chu dmar po zhes bya ba'i rgya mtsho dpag tshad lnga stong yod do/_/de la klu dang sa 'og na gnas par gyur pa'i lha ma yin rnams 
[\[221a.3\]]phan tshun du zhe sdang bar gyur pas zil gyis mnan nas zas zos par gyur pa dang 'khrug par byed do/_/klung na gnas pa'i klu stobs can de dag gis kyang lha ma yin de dag rnams kyi stobs mi 'phrogs so/_/de las 'das par gyur nas srin mo'i gling dpag tshad nyis stong pa 
[\[221a.4\]]yod de/_ral pa can zhes bya ba'i srin mo de de la rab tu gnas pa yin no/_/dri dang me tog gi phreng ba khar 'jug cing za ba'i zas dang ldan pa/_mig btsums tsam gyi bar la dpag tshad stong du phyin par mgyogs pa/_mi rnams la glags lta bar byed pa dang /_yid kyang 
[\[221a.5\]]rtag tu de la song bar gyur pa yin te/_sha dang khrag dang rus pa rnams kyis ni gling 'di ni dri mi zhim pa yin no/_/ral pa can gyi gling de las 'das par gyur nas sha za'i gling dpag tshad lnga stong pa yod do/_/de la skras khyab pa zhes bya ba'i sha za rab tu gnas pa yin no/_/
[\[221a.6\]]de las 'das par gyur nas gling gis legs par gang ba zhes bya ba'i ri dpag tshad lnga stong pa yod do/_/legs par gang ba'i ri la ljon shing rnams kyis legs par gang ba la 'di lta ste/_shing na li ke ra dang /_pa na sa dang /_mo tsa dang /_hin tA la dang /_ta mA la dang /_
[\[221a.7\]]ra ka ta mA la dang /_ser po dang /_seng ldeng dang /_til kA dang /_ardzun dang /_ka dam+ba dang /_nI ba dang /_ni tsu la dang /_tsam+pa ka dang /_khardzu ra dang /_a mra dang /_pi tsu marda dang /_ba da ri dang /_ba TANA da dang /_king shu ka dang /_klu'i me tog dang /_ka dam+ba dang /_
[\[221b\]]
[\[221b.1\]]mya ngan med dang /_si lin d+ha dang /_ke ta ka dang /_karni ka ra shin tu lhug pa dang /_mA li kA gsar pa dang /_bA TA lA dang /_ka pid tha dang /_dpal shing dang /_lha shing dang /_shug pa dang /_ka ra pI ra dang /_mya ngan med sngon po dang /_ku ra ba ka dang /_kun da dang 
[\[221b.2\]]rnams te/_phung por skyes pa'i ljon shing rnams kyis legs par gang ba dang /_'bab chu brgya phrag gis dga' bar gyur pa yin no/_/nags kyi khams rnams dang ldan pa'i nang de la ni dri za rnams rtse dga' bar byed do/_/legs par gang ba'i ri de las 'das par gyur 
[\[221b.3\]]nas rgya mtsho dpag tshad lnga stong du 'o ma'i chu zhes bya ba yin no/_/de la ni chu 'o ma dang 'dra bar yod de/_ro 'o ma dang mnyam pa yin no/_/bdag nyid kyi dngos po dpag tshad lnga par gyur pa'i nya 'ga' zhig rgyu bar byed pa yin no/_/'o ma'i chu'i rgya mtsho de las 'das par 
[\[221b.4\]]gyur nas bye ma'i gnas skabs zhes bya ba dpag tshad stong du ljon shing gi ngam grog tu gyur pa yin no/_/de las 'das par gyur nas klu'i dug bcom zhes bya ba'i rgya mtsho dpag tshad drug stong par gyur pa gang la stobs zhes bya ba'i klu rab tu gnas pa yin no/_/phan tshun mi 'thun 
[\[221b.5\]]par gyur pa rtag tu ma zhi ba la dga' ba yin no/_/phan tshun gyi klu'i dug bcom zhes bya ba'i rgya mtsho de las ring du 'das nas chu mnyam par gyur pa zhes bya ba'i rgya mtsho yod de/_dpag tshad nyis stong du chu brtan zhing gnas pa dang chu rab tu dang ba dang zab mo yin te/_nya dang chu srin 
[\[221b.6\]]ma ka ra dang /_dung dang /_chu srin na kra dang /_chu srin byis pa gsod rnams kyis kun tu gang bar gyur pa yin no/_/gzhan yang las kyi chos kyi rnam par smin pa rnams shes pa'i rnal 'byor spyod pa pa des lta bar byed de/_ji skad du bshad pa'i rgya mtsho dang /_chu bo dang /_gling 
[\[221b.7\]]dang /_nags dang /_ri dang /_ljon shing rnams dang /_gnas de dag rnams gang la yang bdag cag ma skyes pa dang /_ma shi ba dang /_'chi 'phos par ma gyur pa dang /_skyes par ma gyur pa dang /_'thun pa dang /_yid du 'ong ba rnams thams cad dang yang tha dad du gyur pa 
[\[222a\]]
[\[222a.1\]]dang /_med par gyur pa dang /_bye bar gyur pa dang /_bral bar gyur pa dang /_gzhan du gyur pa dang ldan par ma gyur pa dang /_gang yang las kyi bgo skal la spyod pa las kyi skye gnas pa/_las brtan par byas pa rang gi las kyi 'bras bu myong bar gyur pas 'chi 
[\[222a.2\]]'pho ba dang skye bar ma gyur pa de ni rgya mtsho'i yul phyogs sam/_ri'i yul phyogs sam/_ljon shing gi phyogs rnams la yang gcig kyang ma mthong ngo /_/lan brgya phrag dang /_de nas stong phrag dang /_lan stong phrag brgya dang /_lan bye ba phrag 'bum du yang gang la bdag cag 
[\[222a.3\]]rnams skyes pa dang /_shi ba dang /_skyes par gyur pa ma yin pa ni khab kyis phug pa tsam yang med do/_/'thun pa dang yid du 'ong bar gyur pa rnams thams cad kyang tha dad du gyur pa dang /_med par gyur pa dang /_gyes par gyur pa dang /_rnam par bral bar gyur pa dang /_gzhan 
[\[222a.4\]]du gyur par ni lan brgya phrag dang /_lan stong phrag dang /_lan brgya stong phrag bye bar gyur pa brgya stong phrag tu gyur cing /_'khor ba thog ma med pa nas 'dod chags dang /_zhe sdang dang /_gti mug gi zhags pas kun nas bcings nas 'khor ba na yang dmyal ba dang /[ {]yi dgas [,]yi dwags [}]
[\[222a.5\]]dang /_dud 'gro'i gnas rnams su skye ba dang /_'chi ba dang /_skye bar 'gyur ba yin no/_/de'i phyir na myur ba myur bar 'khor ba las yid 'byung bar gyis shig_/'khor ba la brkam zhing chags par 'gyur bar ma byed dang /_'khor ba 'di ni sdug bsngal ba yin no/_/
[\[222a.6\]]tsha bar gyur pa'i tshor ba dang ldan pa yin zhing /_rtsub par gyur pa'i tshor ba dang ldan pa yin te/_sdug bsngal dang lhan cig tu gyur pa'i tshor ba yin no/_/rga ba dang /_'chi ba dang /_mya ngan dang /_smre sngags 'don pa dang /_sdug bsngal ba dang /_yid mi bde ba mang ba yin 
[\[222a.7\]]no/_/ltung ba'i mtha' dang zad par gyur pa'i sgo yin no/_/'di na ni shin tu phra bar gyur pa'i rtag pa dang bde ba yang yod pa ma yin no/_/dper na nyi ma la mun pa shin tu phra ba yang med do/_/de ltar rnal 'byor spyod pa de phyi rol gyi lus la lus kyi rjes su lta zhing gnas so/_/
[\[222b\]]
[\[222b.1\]]gzhan yang rnal 'byor spyod pa yang dag pa ji lta ba bzhin du phyi rol gyi lus rnams rig par byed de/_chu mnyam pa'i rgya mtsho de las ring du 'das nas/_chu klung gi rigs su gyur pa'am/_rgya mtsho'i rigs su gyur pa'am/_ri'i rigs su gyur pa gzhan yod dam zhe na/_des 
[\[222b.2\]]thos pa las byung ba'i shes rab kyis sam lha'i mig gis mthong bar gyur pa/_shar gyi lus 'phags po zhes bya ba'i gling yod de/_dpag tshad stong phrag brgyad pa nye 'khor yongs su zlum par gyur pa grong dang /_grong khyer dang /_tshong 'dus rnams phun sum tshogs pa 
[\[222b.3\]]dang /_chu klung dang /_ljon shing dang /_nags dang /_nye ba'i nags dang /_khrus kyi rdzing bu dang /_gling dang /_ri dang /_'bab chu dang /_shing tshang tshing rnams dkrigs pa dang ldan pa'i nags dang bcas pa dang /_me tog dang /_'bras bu dang /[ {]ri dgas [,]ri dwags [}]dang /_bya rnams 
[\[222b.4\]]kyang phun sum tshogs pa yin no/_/de la ri drug po 'di dag rnams ni thams cad la che bar gyur pa yin te/_'di lta ste/_logs chen po dang /_nags kyi phreng ba dang /_rma bya'i tshogs dang /[ {]yi dgas [,]yi dwags [}]kyi khrod dang /_rgya mtsho gyen du 'gro ba dang /_mig gi phreng ba dang rnams 
[\[222b.5\]]so/_/ri de dag rnams kyis shar phyogs lus 'phags po'i gling yongs su bskor ba yin te/_'dzam bu'i gling ri bzhis ji lta bar te sngar bzhin no/_/de la logs chen po'i ri rgyar ni dpag tshad sum stong yin te/_ri de la dpag tshad stong stong gi nags gsum yod do/_/
[\[222b.6\]]'di lta ste/_su be lang gi nags dang /_'bab chu'i sgra dang ldan pa'i nags dang /_mA li ka gang+ka ra'i nags so/_/nags na ljon shing rnams phun sum tshogs par gyur pa la 'di lta ste/_lwi li ka'i ljon shing dang /_ri'i khrod nas skyes pa'i ljon shing dang /_yal ga mnyam 
[\[222b.7\]]pa'i ljon shing dang /_bgrod dka' bar gyur nas skyes par gyur pa'i ljon shing dang /_klung na skyes pa'i ljon shing dang /_ut+pa la skyes pa'i ljon shing dang /_ri brags na skyes pa'i ljon shing dang /_'dzam bu'i gling gi ljon shing rnams ni sngar bzhin no/_/ri chen po'i nye 'khor na 
[\[223a\]]
[\[223a.1\]]skyes bu gang dag gnas pa de dag rnams ni me'i gtsug can zhes bya ba'i ming du 'gyur ro/_/chu klung yang 'di dag rnams yod do/_/'di lta ste/_bye ma 'drim pa dang /_sA mre DA dang /_chu g.yo ba dang /_klu'i chu dang /_nags nas 'byung ba dang /_tsa ra tsa dang 
[\[223a.2\]]rnams so/_/nags kyi phreng ba'i ri de'i tshad ni dpag tshad stong yin no/_/de la nags 'di dag rnams yod do/_/'di lta ste/_kuk+ku TA tsI ra dang /_lha shing gi nags dang /_tsi li ka'i nags dang /_du ba pa dang /_shin tu ma skyes pa dang rnams yin no/_/chu klung yang 'di dag 
[\[223a.3\]]rnams yod do/_/'di lta ste/_'khri shing gis g.yogs pa dang /_rtse mo la 'khor ba dang /_chu nag po dang /_lo ma shin tu 'phyang ba dang /_du ba dga' ba dang rnams so/_/ri'i nags kyi phreng ba'i nye 'khor na skyes bu gang dag gnas pa de dag rnams ni gya gyu can zhes bya ba'i 
[\[223a.4\]]ming du 'gyur ro/_/ri gsum pa rma bya'i tshogs la rnal 'byor spyod pa pa des mthong bar gyur pa dpag tshad stong yin no/_/de la nags 'di dag rnams yod do/_/'di lta ste/_sprin gyi nags dang /_rtag tu glog 'khyug pa dang /_sgra 'phang mthon po dang /_lhag pa thung 
[\[223a.5\]]ba dang /_maN+DalaM dang rnams so/_/chu klung yang 'di dag rnams yod do/_/'di lta ste/_ni tsu lun+da 'bab pa dang /_drang srong dga' ba dang /_sngon 'bab pa dang /_bzang po dang rnams yin no/_/rma bya'i tshogs kyi nags kyi nye 'khor na skyes bu gang dag gnas pa de dag rnams 
[\[223a.6\]]la mgul pa sngon po zhes bya ba'i ming du 'gyur ro/_/gzhan yang rnal 'byor spyod pa phyi rol gyi lus kyis lus la rjes su lta zhing gnas te/_shar phyogs kyi lus 'phags po'i gling na ri'i rigs sam chu klung gi rigs gzhan dag yod dam zhe na/_des thos pa las byung ba'i shes rab 
[\[223a.7\]]kyis sam lha'i mig gis mthong bar gyur pa/_ri gzhan bzhi pa [{]ri dgas [,]ri dwags [}]kyi khrod ces bya ba yod do/_/de la nags 'di dag rnams yod do/_/'di lta ste/_ral pa can gyi nags dang /_kun dga' ba'i nags dang /_rta'i sprin gyi nags dang rnams so/_/ljon shing dang /_me 
[\[223b\]]
[\[223b.1\]]tog dang /_'bras bu phun sum tshogs pa rnams ni sngar gyi bzhin no/_/de la chu klung 'di dag rnams yod do/_/'di lta ste/_shin tu grol bar gyur pa'i chu dang /_nye 'khor na dga' ba dang /_tshogs pa rnams yin no/_/[{]ri dgas [,]ri dwags [}]kyi rigs kyang 'di dag rnams yin no/_/'di lta 
[\[223b.2\]]ste/_bai ne ya dang /_nye 'khor gyi grib ma la dga' ba dang /_bltas pas 'bros pa dang /_ku rang gAHdang /_lam bzang po dang /_phrag dog klu skyes dang /_ba lang gi rna ba dang /_glang po 'thung ba dang /_byis pa mchog dang /_grib ma la dga' ba dang /_ri bong lug dang /_
[\[223b.3\]]rnga mo'i lus dang /_mjug ma nag po dang /_mgo dkar po dang /_rma dang bcas pa dang /_sbrul gyi lce dang /_rang gi so brgya pa dang /_sdong ba dang /_sbubs kyi mkhren pa ste/[ {]ri dgas [,]ri dwags [}]kyi tshogs de dag rnams kha cig ni 'dzam bu'i gling na yang yod pa ma yin no/_/ri khrod 
[\[223b.4\]]kyi ri la nags dang /_nye ba'i nags dang /_rdzing bu dang /_ljon shing dang /_bya dang /_me tog dang /_phun sum tshogs pa rnams ni sngon gyi bzhin te/[ {]ri dgas [,]ri dwags [}]kyi khrod kyi ri la 'dzam bu'i gling gi me tog rnams ni thams cad kyang yod do/_/[{]ri dgas [,]ri dwags [}]kyi khrod kyi ri'i nye 'khor na 
[\[223b.5\]]gang dag gnas pa'i skyes bu de dag rnams la ni shugs sdom pa zhes bya ba'i ming du 'gyur ro/_/shar gyi lus 'phags gling gi ri lnga pa de'i nags nye ba'i nags dang rdzing bu rnams la lta bar byed do/_/rgya mtsho gyen du 'gro ba zhes bya ba'i ri dpag tshad stong dang ldan pa'i nags 
[\[223b.6\]]dang nye ba'i nags dang rdzing bu rnams kyis kun nas gang ba ni sngon gyi bzhin no/_/de la yang nags 'di dag rnams yod do/_/'di lta ste/_thig le gsum pa zhes bya ba'i nags dang /_mgrin pa 'gag pa dang /_dga' ba'i ri'i nags dang rnams so/_/chu klung yang 'di dag 
[\[223b.7\]]yod do/_/'di lta ste/_rwa gsum pa dang /_ca co ba dang /_rdo ba 'drim pa dang rnams so/_/rgya mtsho gyen du 'gro ba'i ri'i nye 'khor na skyes bu gang dag gnas pa de dag rnams la ni sgrin po zhes bya ba'i ming du 'gyur ro/_/rgya mtsho gyen du 'gro ba'i ri la bltas par gyur pas 
[\[224a\]]
[\[224a.1\]]kyang yang dag pa ji lta ba bzhin du phyi rol la lta bar byed do/_/gzhan yang rnal 'byor spyod pa phyi rol gyi lus kyis lus la rjes su lta zhing gnas te/_shar gyi lus 'phags po'i gling na ri'i rigs su gyur pa gzhan dag yod dam zhe na/_des thos pa las byung ba'i 
[\[224a.2\]]shes rab kyis sam lha'i mig gis mthong bar gyur pa/_mig gi phreng ba zhes bya ba'i ri dpag tshad stong dang ldan pa yod de/_nye 'khor na nags dang /_nye ba'i nags dang /_rdzing bu dang /_'bab chu phun sum tshogs par gyur pa/_rnam pa sna tshogs pa'i [{]ri dgas [,]ri dwags [}]dang /_bya 
[\[224a.3\]]dang /_me tog dag 'bras bu phun sum tshogs pa ni sngar gyi bzhin no/_/mig gi phreng ba zhes bya ba'i ri de las mi mthong ba'i klung zhes bya ba'i chu klung 'bab pa yin te/_dpag tshad du zab pa yin no/_/mig gi phreng ba'i nye 'khor na skyes bu gang dag gnas pa de dag rnams 
[\[224a.4\]]la ni nye 'khor gyi mig ces bya ba'i ming du 'gyur ro/_/de ltar shar phyogs lus 'phags po'i gling ni ri drug gis yongs su bskor ba yin no/_/de'i nang na grong khyer chen po gsum la 'di lta ste/_dga' ba bzang po zhes bya ba dang /_nags mngon par dga' ba zhes bya ba dang /_
[\[224a.5\]]nye 'khor na rtse dga' ba zhes bya ba'o/_/grong khyer gyi rgyar ni dpag tshad gsum yin no/_/lhag mar gyur pa bar ma dang tha [{]chungs kyi [,]chung gi [}]grong khyer rnams ni drug cu rtsa gsum yin no/_/bar ma'i grong khyer la phung po'i grong khyer zhes bya ba dang /_nye 'khor gyi sgra zhes bya ba dang ngo /_/
[\[224a.6\]]grong khyer chung ngu la thams cad 'gro ba zhes bya ba'i grong khyer dang /_'brog tu rnam par chad pa zhes bya ba'i grong khyer chen po dang ste/_de dag ni bar ma dang tha [{]chungs kyi [,]chung gi [}]grong khyer rnams ji ltar gtso bor gyur pa rnams yin no/_/grong khyer bye ba phrag gsum dang /_grong stong phrag brgya lnga pa dang /_
[\[224a.7\]]grong stong phrag gsum dang /_grong lnga brgya dang drug gis lhag pa'i lnga bcu dang rnams shar gyi lus 'phags gling na yod do/_/de la 'di dag rnams ni grong gi gtso bo yin te/_'di ltar nam mkha'i dri ma dang /_dbu ba'i tshogs dang /_bri k+ShI rang dang /_skye bo thams cad pa dang /_lo 'dab 
[\[224b\]]
[\[224b.1\]]mang ba dang /_b+hI dU raM dang /_smin pa'i snod dang /_mdor bsdus pa dang /_pilka TA dang /_gnod pa'i nags dang /_phan par 'jug pa'i mig dang /_bA dU taM dang /_ze'u 'bru'i lus kyi shing dang /_dus kyi chu dang rnams te/_de lta bu la sogs pa'i grong rnams yin no/_/
[\[224b.2\]]gling gi nye 'khor yongs su zlum pa ji lta ba kho nar mi rnams kyi bzhin gyi nye 'khor yang yongs su zlum pa yin no/_/de la 'dzam bu'i gling pa rnams ni rna ba dang /_skra la rgyan 'dogs so/_/byang phyogs sgra mi snyan pa rnams ni mig dang /_dpung pa la rgyan 'dogs so/_/
[\[224b.3\]]ba lang spyod pa rnams ni gsus pa dang /_mgrin pa la rgyan 'dogs so/_/shar phyogs lus 'phags po rnams ni brla dang /_phrag pa la rgyan 'dogs so/_/de la de dag rnams kyang skyes bu'i gnas bzhi po rnams kyi rang rang gi lus la yin no/_/gzhan yang rnal 
[\[224b.4\]]'byor spyod pa las kyi chos kyi rnam par smin pa rnams la rjes su lta ste/_las gang gis nges par sems can de dag rnams 'dir skyes pa yin zhing khyad par du 'phags pa dang /_bar ma dang /_tha ma rnams kyang khyad par du 'phags pa dang /_bar ma dang /_tha ma'i las 
[\[224b.5\]]rnams kyis byas pa yin zhe na/_des thos pa las byung ba'i shes rab kyis sam lha'i mig gis mthong bar gyur pa/_sngon sems can 'di dag rnams las dang chos dang rnam par smin pa rnams mngon par mi shes par gyur to/_/de mi shes par gyur pa'i phyir na zhing ngan pa la 
[\[224b.6\]]sbyin pa ngan pa byin pa yin te/_dper na phan 'dogs pa'i ngor ram/_sems gzhan du gyur pas sam/_zhabs 'bring gi phyir yang ste sngar bzhin no/_/las des sems can tha ma rnams 'dir skyes par gyur to/_/bar ma rnams kyang tshul khrims dman pa rnams yin 
[\[224b.7\]]no/_/'di lta ste/_rgyal po'i zhabs 'bring du srog gcod pa spong bar byed pa spangs par gyur kyang rab tu dang ba'i sems kyis ni ma yin no/_/gang de dag rnams ni rgyu de dang rkyen des lus zhig par gyur nas bde 'gro mtho ris kyi lha rnams su skye bar 'gyur ba ni bar ma yin 
[\[225a\]]
[\[225a.1\]]no/_/khyad par du 'phags pa'i rnams ni khyad du 'phags pa'i las rnams kun tu bgrod par 'gyur ba yin te/_theg pa chen po nyan par byed pa dang /_yongs su rdzogs par byed pa dang /_rjes su yi rang bar byed pa dag gis yin no/_/theg pa chen po nyan 
[\[225a.2\]]par byed pa dang /_ston par byed pa dang /_rjes su yi rang bar byed pa dang /_yongs su rdzogs par byed pa ma gtogs pa'i 'khor ba'i dgon pa nas nges par 'byung bar byed pa gcig kyang ngas ma mthong ngo /_/sbyin pa rnams kyi mchog ni 'di yin no/_/'di lta ste/_theg 
[\[225a.3\]]pa chen po sgrogs par byed pa'i sbyin pa'o/_/shes rab rnams kyi mchog kyang 'di yin te/_'di ltar theg pa chen po nyan par byed pa'i shes rab bo/_/theg pa chen po sgrogs pa'i yon tan brjod pa rnams ni sngar gyi bzhin no/_/des shar gyi lus 'phags po'i gling gi sems 
[\[225a.4\]]can rnams kyi las dang chos dang rnam par smin pa rnams mthong bar gyur nas yang dag pa ji lta ba bzhin du phyi rol gyi lus kyis lus la rjes su lta ste/_shar gyi lus 'phags po'i gling gi bar rnams ni ri'i rigs sam/_chu klung gi rigs gzhan ci yod ce na/_des thos 
[\[225a.5\]]pa las byung ba'i shes rab kyis sam/_lha'i mig gis mthong bar gyur pa shar phyogs lus 'phags po'i gling dpag tshad stong phrag brgyad pa'i bar las ring du 'das nas/_lcags kyi phung po zhes bya ba'i ri dpag tshad sum stong pa yod pa gang las shin tu phra bar gyur 
[\[225a.6\]]pa'i lcags kyi phye ma rnams ni dpag tshad stong phrag bcur 'thul ba yin no/_/lcags kyi phung po'i ri de las 'das par gyur nas khor yug gi rnam pa zhes bya ba'i rgya mtsho dpag tshad bdun stong pa yod de/_khor yug gi rnam par byas pa nyid kyi ri lngas yongs su bskor 
[\[225a.7\]]ba yin no/_/'di lta ste/_khab kyi kha dang /_lto chen po dang /_b+hAN+Da nA dang /_sbrul dang /_bla lhag pa dang rnams so/_/khor yug gi rnam pa'i rgya mtsho de las 'das par gyur nas/_khams rnams dang ldan pa zhes bya ba'i gling dpag tshad sum stong pa yod 
[\[225b\]]
[\[225b.1\]]do/_/de la rig pa 'dzin pa dang /_gsang ba pa dang /_mi 'am ci rnams rab tu gnas so/_/gling 'di ni shin tu dga' bar gyur pa yin no/_/chu klung dang rdzing bu dang ljon shing rnams kyang phun sum tshogs pa yin no/_/'dzam bu'i gling dang shar gyi lus 'phags 
[\[225b.2\]]po'i [{]ri dgas [,]ri dwags [}]dang bya dang /_ljon shing rnams kyang ste/_gling de las ring du 'das par gyur nas/_rgyu skar mang po zhes bya ba'i ri'i rtse mo ri rab lhun po las byung nas ha cang mi ring ba na yod do/_/de la gnas nas kyang mnyam pa dang mi mnyam pa'i las rnams kyi dbang gis 
[\[225b.3\]]yin te/_'dzam bu'i gling gi mi rnams kyi dge ba dang mi dge ba'i las kyi rlung gis de la 'char bar byed pas 'char ba yin no/_/de dag rnams 'dzam bu'i gling du mthong bar gyur nas/_las dang 'bras bu'i de kho na nyid mi shes pa'i bram ze rtog ge pa rnams kyis gzas 
[\[225b.4\]]byas so/_/skar mas byas so zhes rgyal po dang /_rgyal po'i blon po la yang kun tu rig par byed do/_/de la de dag rnams ni lta ba phyin ci log tu gyur pa'i bram ze rtog ge pa rnams kyis mthong ba yin no/_/dge ba dang mi dge ba'i las rnams ji lta bar gal te 
[\[225b.5\]]gzas dge ba byas pa yin na nyi ma dang zla ba 'di dag kyang gza' khyad par can yin na/_des byas pas kyang dge ba dang mi dge ba'i dus dag rab tu 'jug pa yin la/_de'i tshe dus thams cad me tog dang 'bras bu rnams yod par 'gyur ro/_/gang gi tshe nyi ma dang zla 
[\[225b.6\]]ba de dag gnyis gza' gzhan gyis bzung bar gyur pa 'di lta ste/_ra hus nyi ma dang zla ba 'di dag dang rgyu skar rnams thams cad kyang phan tshun du yang gzas gnod par byed pa yin no/_/de'i phyir na dge ba dang mi dge ba dag gza' dang rgyu skar gyis ma byas so/_/gzhan 
[\[225b.7\]]yang rnal 'byor spyod pa pa gza' dang rgyu skar gyis byas pa dang /_lta bas byas pa dang /_las kyi 'bras bu rnams kyi phyi rol gyi lus kyis lus la rjes su lta zhing gnas so/_/de la gzas byas pa dang /_rgyu skar mang po'i rgya mtsho'i 'char ba dang /_ri rab lhun po dang /_
[\[226a\]]
[\[226a.1\]]'char ba'i rtse mo rnams la kun tu bltas par gyur pas kyang yang dag pa ji lta ba bzhin du phyi rol la lta bar byed do/_/gzhan yang rnal 'byor spyod pa pa phyi rol gyi lus kyis lus la rjes su lta zhing gnas te/_rgyu skar mang po'i rgya mtsho dpag tshad 
[\[226a.2\]]bdun stong pa de las 'das par gyur nas b+ha ra ta lhag par gnas pa zhes bya ba'i gling yod de/_brag dang /_chu klung dang /_ljon shing rnams phun sum tshogs pa yin no/_/'dzam bu'i gling gi ljon shing dang /_me tog dang /_'bras bu thams cad kyang ste/_
[\[226a.3\]]dpag tshad ni sum stong yin no/_/rig pa 'dzin pa dang gsang ba pa lhag par gnas pa yin te/_de ni 'dod pa'i rang bzhin gyi ljon shing dang /_me tog dang /_'bras bu rnams phun sum tshogs pa yin no/_/de las ring du 'das nas mtshams kyi mtha'i 
[\[226a.4\]]ri zhes bya ba ste/_shar gyi lus 'phags po dang /_'dzam bu'i gling pa rnams thams cad kyi yang mtshams su gyur pa yin no/_/rgya mtsho 'di yang chu bsil ba yin no/_/shar gyi lus 'phags po dang /_'dzam bu'i gling dag gi bar dpag tshad sum stong du dung dang /_
[\[226a.5\]]nya chen po dang /_chu srin na kra dang /_chu srin ma ka ra dang /_rus sbal dang /_chu srin byis pa gsod dang /_chu srin kum+b+hi ra dang /_nya rnams rab tu gnas so/_/mtshams kyi ri de las 'das par gyur nas dmar po zhes bya ba'i rgya mtsho yod de/_'dzam bu'i gling gi 
[\[226a.6\]]ngos gzhan zhig na dpag tshad lnga stong du dmar po'i mdog gis kun tu gang bar snang ba 'dzam bu'i gling las ha cang mi ring ba na yod do/_/de la yang nya shin tu mang ba yin no/_/khrag rab tu phal che ba yin no/_/phan tshun du yang 'tsho bar gyur pa'i srog gcod par byed do/_/
[\[226a.7\]]bdag nyid kyang za bar byed do/_/khrag rab tu phal che ba de'i phyir na chu de yang dmar po yin no/_/dmar por kun tu snang ba'i phyir yang rgya mtsho 'di la dmar po'i tha snyad du 'byung ba yin no/_/de las ring du 'das nas sngon po zhes bya ba'i rgya mtsho dpag tshad bdun stong dang ldan 
[\[226b\]]
[\[226b.1\]]pa ste/_chu klung de thams cad kyang nyas gang ba dang mchog tu zab pa yin no/_/de las 'das par gyur nas rin po che'i gling zhes bya ba'i rgya mtsho dpag tshad sum stong pa yod de/_ri dang rin po che dang ldan pa gser gyi bye ma dang /_rdo dang /_Sha sh+yA ka dang /_mu sa ra galba'i rdo 
[\[226b.2\]]dang /_mu tig gi phye ma dang /_bi dru ma'i ljon shing dang /_su ku ma ri ka mang ba dang /_rin po che du ma ldan pa yin no/_/de la mngar ba'i dug sems 'phen par byed pa zhes bya ba ljon shing las skyes pa'i 'bras bu de dag bya'am mi yang rung ste/_'dzam bu'i gling 
[\[226b.3\]]par gtogs pa rnams kyis gang gi tshe zos par gyur pa'i nyi ma bdun pa la 'chi bar byed do/_/bya gang dag gis za bar byed pa de dag rnams kyang dus byed do/_/rin po che'i gling de las 'das par gyur nas lan tshwa zhes bya ba'i rgya mtsho dpag tshad stong phrag bdun du nya 
[\[226b.4\]]chen po dang /_shu ka ti dang /_rus sbal dang /_na kra dang /_chu srin dang /_klu dang /_bya rnams kyis gang bar gyur pa'i srin po dang sha za rnams kyis brel dog tu gyur pa/_chu'i nang na skyes pa'i bi dru ma dkar po dang /_chu'i nang na nub par gyur pa'i ri yin no/_/'dzam 
[\[226b.5\]]bu'i gling gi 'khor du gyur pa'i gling lnga brgyas yongs su bskor ba yin no/_/'dzam bu'i gling na yod pa'i gtso bor gyur pa rnams dper bya na 'di lta ste/_gser gyi sa gzhi dang ldan pa dang /_rin po che'i rdo ba dang ldan pa dang /_ke ta ka dang /_mA li ka gling dang /_dung 
[\[226b.6\]]dang /_mu tig dang /_me ka la 'byung ba dang /_gshol mda' ba dang /_dka' thub dang 'brel ba dang /_kun tu bzang po'i nags rnams dang /_rma bya'i nags dang /_dri'i phreng ba dang /_rwa gsum pa dang /_sde dpung bzang po dang /_spA nA she tu dang /_lang ka'i grong 
[\[226b.7\]]khyer na nges par gnas pa'i srin po dang /_ri bcu gnyis la nges par gnas pa'i dang /_lhun po'i bi lwakaHdang /_ril nges par gnas pa dang /_dung dang /_mu tig dmar po dang /_kha ba 'khor ba dang /_dngul dang bcas pa'i bye mas yongs su bskor ba dang /_lam 
[\[227a\]]
[\[227a.1\]]med pa dang /_gser la sogs pa'i lcags ri lngas bskor ba dang /_shuk+ti'i gnas dang /_bu mo'i shing gis bskor ba dang /_de dag rnams ni skyes bu rkang pa dang ldan pa rnams kyi ste/_ji ltar khyad par du gyur pa'i gling de dag rnams kyis 'dzam bu'i 
[\[227a.2\]]gling yongs su bskor ba yin zhing /_dpag tshad bdun stong du dga' bar gyur pa dang /_ri rnams ni sngar gyi bzhin no/_/gzhan yang rnal 'byor spyod pa pa phyi rol gyi lus kyis lus la rjes su lta zhing gnas te/_nyi ma dang zla ba 'di dag gi 'od kyi tshad ji tsam cig yin 
[\[227a.3\]]zhe na/_des thos pa las byung ba'i shes rab kyis sam lha'i mig gis mthong bar gyur pa/_ri rab lhun po dang skyes bu'i gnas bzhi'i logs bzhi dang /_skyes bu'i gnas bzhi po dang /_de dag rnams nyi ma dang zla ba 'di dag gis rab tu gsal bar byed do/_/rgya mtsho 
[\[227a.4\]]yang ri de'i logs de nas dpag tshad stong phrag brgyad cu rtsa bzhi yin pa las de'i phyed ni rab tu gsal bar byed do/_/phyed ni mchog tu 'jigs par gyur pa'i mun pas kun tu khyab par gyur to/_/pha rol na ni khor yug tu bye ba phrag sum cu rtsa drug tu gyur pa'i shin tu 
[\[227a.5\]]bzod par dka' ba'i las kyi me'i rdo rje'i rang bzhin rab tu 'bar bar gyur pa 'khor lo khyud mo zhes bya ba'i ri yod pa gang la rgya mtsho'i chu ring bar gyur na ni 'o mar 'gyur ro/_/de ji srid du nye bar gyur pas ni de de dag zhor 'gyur ro/_/zho yang mar sar nyid du 'gyur ro/_/ji 
[\[227a.6\]]srid du kun nas reg par gyur pas ni mar 'di yang zhu ba'i mar du 'gyur ro/_/mar zhu ba de dag dmyal ba'i me de dag rnams kyis 'tshig par byed do/_/de bzhin du chus kyang sa gzhi 'di nub par byed do/_/de kho na bzhin du 'dod pa'i khams 'di yang yin te/_rnal 'byor spyod 
[\[227a.7\]]pa pa 'dis yang dag pa ji lta ba bzhin du rig par 'gyur ro/_/rnal 'byor spyod pa pa des yang dag pa ji lta ba bzhin du shes shing mthong la yongs su chub par byed pa'i blos kyang gang zhig rtag pa'am/_brtan pa'am/_ther zug tu gyur pa'am/_yongs su mi 'gyur ba'i chos 
[\[227b\]]
[\[227b.1\]]can du gyur pa'am/_gang la yang bdag cag rnams thog ma dang tha ma med pa'i 'khor ba rnams su las kyi 'bras bu'i bgo skal la spyod pa dang /_rang gi las kyi 'bras bus mnar ba dang /_lan brgya phrag dang /_de nas stong phrag rnams su yang shi 'phos pa dang /_skyes par ma gyur 
[\[227b.2\]]pa'i gnas gcig dang yang ldan pa'i ni des gcig kyang ma mthong ngo /_/yang dag pa ji lta ba bzhin du rtag par rgyun du nang dang gzhan dang /_nang dang phyi'i lus rnams la yang lta bar byed pas ni lus la kun tu chags par mi 'gyur ro/_/sdug par gyur pa'i sgra dang /_ro dang /_
[\[227b.3\]]gzugs dang /_dri dang /_reg bya rnams kyis kyang phrogs par mi 'gyur ro/_/de ltar na la ti'i grong gi bram ze dang khyim bdag rnams dang /_lus dran pa nye bar gzhag pa la mngon par brtson pa'i dge slong rnams kyang bdud kyi drung na rab tu mi gnas so/_/de ltar 
[\[227b.4\]]lus dran pa nye bar gzhag pa thos par gyur pas kyang rab tu mang po rnams kyis 'jig tshogs la lta ba'i mig sprin phug nas bla na med pa'i chos rnams la chos kyi mig skyes par gyur to/_/dge slong dag ngas ji skad du lus dran pa nye bar gzhag pa bstan par bya'o/_/zhes 
[\[227b.5\]]brjod pa la bshad pa ni de dag rnams yin no/_/dge slong dag de dag rnams ri dang /_ri'i khrod dang /_ri'i phug dang /_dur khrod dang /_bla gab med pa dang rnams su rtswa sog gi phung po la bsam gtan du gyis shig_/bag med pas gnas par ma byed 
[\[227b.6\]]cig_/phyi nas 'chi ba'i dus na 'gyod par 'gyur ba ma byed dang /_'di ni khyed rnams la rjes su gdams pa yin no/_/bcom ldan 'das kyis de skad ces bka' stsal pa la/_dge slong de dag rnams kyang yi rangs te/_bcom ldan 'das kyis gsungs pa la 
[\[227b.7\]]mngon par bstod do//_//lus dran pa nye bar gzhag pa'o//_//stong phrag sum cu rtsa drug pa 'phags pa dam pa'i chos dran pa nye bar gzhag pa zhes bya ba theg pa chen po'i mdo rdzogs so//_//
[\[228a\]]
[\[228a.1\]]chos rnams thams cad rgyu las byung /_/rgyu de de bzhin gshegs pas gsungs/_/de yi 'gog pa gang yin pa/_/dge sbyong chen pos de skad gsungs/_/nye bar mkho ba thams cad legs par skrun pa la sogs pa phun sum tshogs pa'i dngos 
[\[228a.2\]]po mtha' dag dang ldan pa sa gzhi'i yon tan dang rig pa'i gnas mtha' dag gi 'byung gnas su gyur pa sbyang zhing sgrin la skye bo thams cad blo dang ldan pas 'dzam bu'i gling gi yul rnams kyi mig tu dgongs nas ston pa yang dag par rdzogs pa'i sangs rgyas mngon par rdzogs par 
[\[228a.3\]]sangs rgyas pa ni klung chen po 'bab pa chu bo gang gA'i 'gram gyis bsdus pa ches yangs par gyur pa rgya gar gyi yul lo/_/de'i yang dbus su gtogs pa las shar gyi cha yul chen po shar phyogs ba len+d+ra zhes bya ba'i gtsug lag khang chen po ston pa'i bstan pa'i mig dang /_rtsa ba dang /_
[\[228a.4\]]gzhir gyur pa/_dpal dang ldan pa'i rgyal po'i sras phun sum tshogs pa'i dpal gyis gzhan las mtho bas mnga' cher sgyur ba'i sa'i bdag po ni bai pA la zhes bya bas mtho ris dang thar pa'i them skas mkhas shing btsun la dul ba'i skyes bu dam pa rnams kyi bzhugs gnas su mdzad 
[\[228a.5\]]pa'i gtsug lag khang dza gad+dA la na mkhas pa'i skye dgu paN+Di ta rnams mang du byung zhing mang gis kyang chen po las chen por gyur pa/_lnga brgya pa'i thams cad mkhyen par 'jig rten las sgrogs pa/_sngon gyi slob dpon chen po rnams dang mtshungs pa yin zhes bya ba'i bsngags pas 
[\[228a.6\]]paN+Di ta rnams kyis bsngags par mdzad pa/_'jig rten gyi phun sum tshogs pas nga rgyal ba'i rgyal po dang blon po rnams kyis lus kyi mgo ltar gnya' bar khur ba mkhas pa'i nga rgyal can paN+Di ta dang /_'jig rten pa rnams kyis gtsug gi nor bu ltar 'dzin pa/_tshe 'di ring du 
[\[228a.7\]]spangs pa'i skye bo thar pa sgrub pa la brtson pa rnams kyis skyon yon legs par mthong bas lam 'dren pa'i mig dang 'dra bar 'dren par lta ba/_yul gyi mi thams cad kyis bu gcig pa ltar snying du sdug cing 'thun par gyur pas dmu rgod lta bur log par sgrub pa rnams la ches 'thun 
[\[228b\]]
[\[228b.1\]]par 'dzin pas yid 'phrog par mdzad pa/_'gro ba nyam thag pa rnams gzigs nas brtse ba'i zug rngus sems gdungs kyang thugs rje'i phyag brkyang bas skal ba dang 'thun par rjes su 'dzin par mdzad pa/_spyir lung bstan pa'i mdo sde stag rna'i rgyu skar las yon tan du 
[\[228b.2\]]ma dang ldan pa dang rtsom pa po chen po nyid dang /_lus brjes nas mtho ris su skye ba bzhes par lung bstan pa/_'phags pa byams pa dang mjal bar bzhed pa'i sred pa dang /_chos kyi sred pa bla lhag pa mnga' ba/_chags sdang la sogs pa thams cad ni shas chung bar gyur pa'i 
[\[228b.3\]]skyes bu de'i bsngags pa spro bar ni sus nus/_mdor bsdu na 'jig rten mi chos kyi mkhyen pa che zhing bzang ba gser gyi sa gzhi dang 'dra ba la/_dam pa'i chos phun sum tshogs pa mkhas pa dang /_btsun pa dang /_zhi ba dang /_dul ba dang /_mnyen pa dang /_des pa dang /_bden par 
[\[228b.4\]]smra ba/_g.yo med pa/_drang po'i rang bzhin can/_sgrub pa la snying por mdzad pa'i dpag bsam gyi ljon shing lo 'dab rgyas pa g.yu'i maN+Dal dang mtshungs par 'khrungs pa las tshe 'di dang /_gzhan dang /_gnas skabs dang /_mthar thug pa'i dge ba'i lo tog phun sum 
[\[228b.5\]]tshogs pa'i me tog dang 'bras bu yongs su rgyas shing rnam par smin pas bdag dang gzhan la phan pa'i pha rol tu byon pas cung zad kyang don med pa ma yin pa/_rig pa'i gnas lnga la thogs pa med pa'i mkhyen pa dang ldan pa'i dpal gyis mdzes pa'i paN+Di ta chen po shAn+ta A ka ra gup+ta'i 
[\[228b.6\]]zhal snga nas dang /_mkhas pa chen po skyes bu dam pa 'dul ba 'dzin pa'i yang mchog tu gyur pa paN+Di ta chen po a b+ha ya ka ra gup+ta dang /_thos pa 'dzin pas 'jam dpal dang 'dra bar grags pa spobs pa'i shes rab can rnams kyi mchog paN+Di ta chen po shAkya rak+Shi ta dang /_paN+Di ta chen 
[\[228b.7\]]po bIr+ya A ka ra shAn+ti la sogs pa rnams la rgya dpe lnga dang /_gzhan yang yul dbus ma ga d+hA zhes bya ba de bzhin gshegs pa'i rten mang du bzhugs shing sangs rgyas pa'i skye bo dkon mchog gsum la dad pas yul gang ba'i ma ga d+hA'i yul smad na/_rgyal po byang chub sems dpa' 
[\[229a\]]
[\[229a.1\]]de ba pha las mdzad pa'i gtsug lag khang chen po bstan pa'i mig tu gyur pa bi kra ma shI la na yang mkhas pa'i skye bo mang du zin kyang shAkya rak+Shi ta de nyid dang /_sgra dang /_snyan dngags dang /_legs par sbyar ba'i skad kyi lugs la mkhas pa'i pa N+Di ta chen po 
[\[229a.2\]]su b+hU ti tsan+d+ra dang /_mngon pa la mkhas pa a Di ta tsan+d+ra la sogs pa rnams la rgya dpe gnyis la legs par mnyan cing gus pas thad du bstan nas don dang tshig ma lus par rtogs pa'i bshad pa zhus nas shin tu dka' ba'i gnas rnams la ni phyir zhing legs par dpyad pas 
[\[229a.3\]]don dgrol ba'i thabs zhus te/_'gyur gyi yan lag rgya gar gyi saM skr-i ta dang /_'phral skad gnyis/_bod kyi chos skad dang /_'phral skad gnyis te bzhi la dbang 'byor pa'i shes rab kyi snang ba thob mod kyis kyang /_spyir mdo sde la don gyi gnas mang bas tshig don phal cher brling 
[\[229a.4\]]zhing lhag par yang mdo 'di don du ma tshig zur rnams kyis ngag gcig tu 'brel par ston pa ni tshig mdzes pa'i rgyan gyis don gsal bar mdzad pa snyan dngags kyi dbang phyug 'gran gyi do zla med pa rnams kyis mdzad pa'i rim pa yin pa'i phyir na sbyangs pa zhan pa rnams la sla ba ma yin la/_
[\[229a.5\]]khyad par du yang gzhung nyung bas don du ma ston pa'i mdo dum bu rnams ni spyi sor bsgyur bar mngon yang /_blo'i nor can rnams kyis ni de nyid la don du ma nges nus la/_bye brag tu gsal btab na ni don gcig ston par 'khrul pa'i phyir dang /_tshig ji tsam pas brjod pa de tsam du bsgyur 
[\[229a.6\]]bar rigs pa'i yang phyir te/_mdor na rgya bod kyi don thun mong ba brda tha dad pa'i byed pa mnyams par byas nas sngon gyi bsgyur ba la mkhas pa rnams kyis bkas bcad la sogs pa'i lugs dang yang mi 'gal bar byang phyogs pa tshab kyi rgyud du skyes pa'i dge slong tshul khrims rgyal mtshan gyis 
[\[229a.7\]]dam pa'i chos la gus pas rgya gar gyi rgyal po phun sum tshogs pa'i dpal gyi rgyal mtshan gyi dbang phyug gzhan pas ches mtho ba dang ldan pa rA ma phA la'i ring la theg pa chen po'i mdo sde dam pa'i chos dran pa nye bar gzhag pa zhes bya ba'i shas shig 'gyur ba'i 'phro yongs su rdzogs par byas nas 
[\[229b\]]
[\[229b.1\]]bsgyur ba'o/_/slad kyis zhus thug la ni dge ba'i bshes gnyen zhang bu gcig pa zhes rab tu grags shing skye dgu rnams sgrogs pa yang 'jig rten pa ni rang la phan pa'i rgyu mtshan gyis rjod pa de dag rnams kyi gshis yin pa'i phyir te/_skyes bu des ni sems can la bu gcig 
[\[229b.2\]]pa bzhin du dgongs pas sras gcig pa'o/_/des ni thugs rje chen po dang ldan pa mtshon no/_/chos la gnas pa rnams la shes rab 'od ces grags pa yang theg pa'i rim pa dang 'thun par mkhyen cing bden pa gnyis la sogs pa'i sgor bsdu bas mos pa dang /_nges pa dang /_
[\[229b.3\]]mngon du rtogs shing shes nas rang dang gzhan gyi nyon mongs pa dang shes bya'i sgrib pa'i mun pa 'joms pa'i 'od mdzad pa'i phyir te/_des ni shes rab chen po dang ldan pa dang /_bdag dang gzhan gyi don phun sum tshogs pa bstan to/_/dam pa'i skye bo des grogs mdzad nas dge 
[\[229b.4\]]slong tshul khrims rgyal mtshan nyid kyis dag par byas so/_/de ltar na dang po'i gzhi 'gyur dang /_zhu chen dang /_tshig don gyi 'brel dpyad pa dang /_zhu chung dang /_yang 'brel dpyad pa dang lngar zhus shing gtugs te gtan la phab pa'o/_/dam chos mdo sde rin chen theg 
[\[229b.5\]]pa kun gyi gzhi dang rtsa ba bcud du gyur pa'i theg chen dran gzhag 'di/_/legs bsgyur dngos dang de yi grogs byed thams cad dang ni nam mkha'i mthas gtugs 'gro kun dge ba dri med kyis/_/srid na bde sbyin skyabs gnas rdzogs pa'i byang chub 'bras ldan sa yi gnas 
[\[229b.6\]]skabs ljon shing lo 'dab phun tshogs shog_/dang por tshe 'di brjes nas sangs rgyas zhing dag skye zhing 'khor tshe gzhan la phan pa 'ba' zhig byed par shog/_//bam po'i grangs ni ma bcad do/_/gzhung tshad ni stong phrag sum cu rtsa drug tu rgya dpe rang la bzhugs 
[\[229b.7\]]so/_/yi ge'i brda sngon gyi rnying pa dang mi 'dra ba cung zad snang /_dran pa nye bar gzhag pa/_sh+lo ka sum brgya la bam por bcad na brgya nyi shu'o//_//
[\[230a\]]
[\[230a.1\]{D288}]@#/_/rgya gar skad du/_mA yA dzA laM nA ma ma hA sU traM/_bod skad du/_mdo chen po sgyu ma'i dra ba zhes bya ba/_dkon mchog gsum la phyag 'tshal lo/_/'di skad bdag gis thos pa dus gcig na/_bcom ldan 'das mnyan du yod pa na rgyal bu rgyal 
[\[230a.2\]]byed kyi tshal/_mgon med zas sbyin gyi kun dga' ra ba na bzhugs so/_/de nas bcom ldan 'das kyis dge slong rnams la bka' stsal pa/_dge slong dag lhag pa'i tshul khrims kyi bslab pa yod la/_lhag pa'i sems med cing /_lhag pa'i shes rab med pa dang /_
[\[230a.3\]]lhag pa'i tshul khrims dang /_lhag pa'i sems kyi bslab pa yod la/_lhag pa'i shes rab med pa yang yod de/_'phags pa nyan thos lhag pa'i shes rab la brtson pa'i rjes su sbyor ba la gnas na lhag pa'i tshul khrims dang /_lhag pa'i sems kyi bslab pa'i bsgom 
[\[230a.4\]]pa yongs su rdzogs par 'gyur te/_dge slong dag de ltar na/_'di la 'phags pa nyan thos lhag pa'i shes rab la sbyor bar rjes su zhugs pa la gnas pa ni shes rab kyis 'tsho ba rnams kyi nang na bla na med pas 'tsho ba yin no/_/dge slong dag ji ltar na 'phags pa nyan 
[\[230a.5\]]thos lhag pa'i shes rab la sbyor bar rjes su zhugs pa la gnas pa/_shes rab kyis 'tsho ba rnams kyi nang na bla na med pas 'tsho ba yin zhe na/_dge slong dag 'di la 'phags pa nyan thos lhag pa'i shes rab la sbyor bar rjes su zhugs pa la gnas pa ni bdag sngon mig gis rnam 
[\[230a.6\]]par shes par bya ba'i gzugs yid bde ba'i gnas lta bu dag la ni rjes su chags shing gnas par gyur la/_mig gis rnam par shes par bya ba'i gzugs yid mi bde ba'i gnas lta bu dag la ni khong khro ba dang ldan zhing gnas par gyur/_mig gis rnam par shes par bya ba'i 
[\[230a.7\]]gzugs btang snyoms kyi gnas lta bu dag la ni so sor brtags pa ma yin/_so sor brtags pa ma yin pa'i btang snyoms su gnas par 'gyur te/_de ltar bdag yun ring bo nas 'di la rjes su slob cing rjes su byed pa na rga ba dang /_'chi ba nyams su myong zhing /_sngon gyi mtha' mi mngon 
[\[230b\]]
[\[230b.1\]]par gyur pas/_bdag gis da ni mig gis rnam par shes par bya ba'i gzugs dag la sngon ji lta ba de ltar bslab par mi bya zhing /_bdag gis mig gis rnam par shes par bya ba 'das pa dang /_ma 'ongs pa dang /_da ltar byung ba'i gzugs dag la log par mos pa'am/_
[\[230b.2\]]'du shes phyin ci log gam/_sems phyin ci log gam/_lta ba phyin ci log tu gyur pa 'di lta ste/_brnab sems kyi tshogs kyi mdud pa dang /_gnod sems kyi tshogs kyi mdud pa dang /_tshul khrims dang brtul zhugs mchog tu 'dzin pa'i tshogs kyi mdud pa dang /_'di 
[\[230b.3\]]bden no snyam du mngon par zhen cing mchog tu 'dzin pa'i tshogs kyi mdud pa gang dag yin pa de dag spang ba'i phyir bslab par bya zhing de dag spangs par gyur cig ces de ltar so sor rtog par byed pa'i phyir ro/_/dge slong dag 'on kyang 'di na kha cig la ni mig gis rnam par shes par 
[\[230b.4\]]bya ba'i gzugs de dag nyid yid du 'ong bar 'gyur la/_gzhan dag la ni de dag nyid yid du mi 'ong bar 'gyur ba yang yod la/_de dag la yang dus la lar ni yid bde ba'i gnas lta bu dag tu 'gyur zhing /_dus la lar ni yid mi bde ba'i gnas lta bu dag tu 'gyur/_dus la lar ni btang 
[\[230b.5\]]snyoms kyi gnas lta bu dag tu 'gyur te/_dge slong dag de de ltar na 'di la sems can rnams yun ring po nas sems kyis bsgribs shing /_sems kyis brid/_sems kyis bslus nas nyes dmigs su mi mthong zhing /_nges par 'byung ba rab tu mi shes te/_bdud sdig can ji ltar 
[\[230b.6\]]'dod pa bzhin byed du 'jug go/_/dge slong dag dge sbyong ngam/_bram ze gang dag kha cig mig gis rnam par shes par bya ba'i gzugs 'di dag nyid bden pa dang gnas pa'i sgo nas ma mthong zhing /_ji ltar rang rang log par mos pa dag la nan gyis bzung ste/_mngon par zhen par byas 
[\[230b.7\]]nas 'di nyid bden gyi gzhan ni [{]brdzun [,]rdzun [}]pa'o zhes rjes su tha snyad 'dogs par byed pa de dag ni mig gis rnam par shes par bya ba'i gzugs yid bde ba'i gnas lta bu dag la rjes su chags shing gnas te/_dge sbyong dang bram ze brnab sems kyi tshogs kyi mdud pas kun nas sun phyung ba/_
[\[231a\]]
[\[231a.1\]]rjes su chags pa'i kun du sbyor ba dang ldan pa de dag kyang bdud sdig can ji ltar 'dod pa bzhin byed du 'jug pa yin no/_/dge slong dag dge sbyong ngam bram ze gang dag kha cig mig gis rnam par shes par bya ba'i gzugs 'di dag nyid bden pa dang gnas pa'i sgo nas ma 
[\[231a.2\]]mthong zhing ji ltar rang rang log par mos pa dag la nan gyis bzung ste/_mngon par zhen par byas nas 'di nyid bden gyi gzhan ni [{]brdzun [,]rdzun [}]pa'o zhes rjes su tha snyad 'dogs par byed pa de dag ni mig gis rnam par shes par bya ba'i gzugs yid mi bde ba'i gnas lta bu dag la khong khro ba dang ldan 
[\[231a.3\]]par gnas te/_dge sbyong dang bram ze gnod sems kyi tshogs kyi mdud pas kun nas sun phyung ba/_khong khro ba'i kun du sbyor ba dang ldan pa de dag kyang bdud sdig can ji ltar 'dod pa bzhin du byed du 'jug pa yin no/_/dge slong dag dge sbyong ngam bram ze gang dag kha cig mig gis 
[\[231a.4\]]rnam par shes par bya ba'i gzugs 'di dag nyid bden pa dang gnas pa'i sgo nas ma mthong zhing ji ltar rang rang log par mos pa dag la nan gyis bzung ste/_mngon par zhen par byas nas 'di nyid bden gyi gzhan ni [{]brdzun [,]rdzun [}]pa'o zhes rjes su tha snyad 'dogs par byed pa de dag ni mig gis rnam 
[\[231a.5\]]par shes par bya ba'i gzugs btang snyoms kyi gnas lta bu dag la so so so sor brtags pa ma yin pa'i btang snyoms su gnas te/_dge sbyong ngam bram ze 'di bden no snyam du mngon par zhen cing mchog tu 'dzin pa'i tshogs kyi mdud pas kun nas sun phyung ba/_nga rgyal gyi kun du sbyor ba dang 
[\[231a.6\]]ldan pa de dag kyang bdud sdig can ji ltar 'dod pa bzhin byed du 'jug pa yin no/_/dge slong dag 'di lta ste/_dper na mi smyon pa sems g.yengs pa ni gcer bur de dang de dag tu 'khyam par byed cing /_de des mngon par dga' bar byed la/_de la nyes dmigs su ma mthong ba las gang gi tshe 
[\[231a.7\]]des rang gi sems phyir thob pa de'i tshe de sngon gyi smyon pa'i spyod pa dang /_sems g.yengs pa'i spyod pa dang /_gcer bu'i spyod pa pa des gdung bar byed/_ngo tsha bar byed/_gnong bar byed cing /_rnam par smod par byed do/_/dge slong dag de bzhin du 'phags pa nyan thos thos pa dang ldan pa 
[\[231b\]]
[\[231b.1\]]yang /_'phags pa'i 'jig rten las 'das pa'i shes rab 'di nyid thob nas sngon gyi byis pa'i spyod pa dang /_rmongs pa'i spyod pa dang /_shes rab 'chal pa'i spyod pa des gdung bar byed/_ngo tsha bar byed/_gnong bar byed cing /_rnam par smod par byed la/_de 'di snyam du sems te/_bdag 
[\[231b.2\]]gis ni sngon mi rtag pa kho na la rtag par bsams shing /_bdag gis sdug bsngal ba kho na la ni bde bar bsams/_bdag gis mi gtsang ba kho na la ni gtsang bar bsams/_bdag gis bdag med pa kho na la ni bdag tu bsams te/_de ltar na bdag ni sngon mi rtag pa la rtag par 'du shes 
[\[231b.3\]]pa dang /_sdug bsngal ba la bde bar 'du shes pa dang /_mi gtsang ba la gtsang bar 'du shes pa dang /_bdag med pa la bdag tu 'du shes par gyur to snyam du sems so/_/dge slong dag 'di lta ste/_dper na sgyu ma mkhan nam sgyu ma mkhan gyi slob ma mkhas pa zhig lam po che'i bzhi mdor 
[\[231b.4\]]'dug ste/_sgyu ma rnam pa bzhi po 'di lta ste/_glang po che'i tshogs dang /_rta pa'i tshogs dang /_shing rta'i tshogs dang /_dpung bu chung gi tshogs dag byas te/_rnam par bstan par gyur na/_de la sems can byis pa'i rang bzhin can dang /_rmongs pa'i rang bzhin can dang /_shes rab 
[\[231b.5\]]'chal pa'i rang bzhin can gang dag yin pa de dag ni 'di snyam du sems te/_glang po che'i tshogs dang /_rta pa'i tshogs dang /_shing rta'i tshogs dang /_dpung bu chung gi tshogs gang snang ba 'di ni bden pa dang gnas pa'i sgo nas yod do snyam du sems so/_/sems can byis pa'i rang bzhin can ma 
[\[231b.6\]]yin pa dang /_rmongs pa'i rang bzhin can ma yin pa dang /_shes rab dang ldan pa'i rang bzhin can gang dag yin pa de dag ni 'di snyam du sems te/_glang po che'i tshogs dang /_rta pa'i tshogs dang /_shing rta'i tshogs dang /_dpung bu chung gi tshogs dag snang ba 'di ni bden pa dang 
[\[231b.7\]]gnas pa'i sgo nas yod pa ma yin te/_sgyu mar byas pa 'di 'ba' zhig yod do/_/mig slu bar byed pa 'di 'ba' zhig yod do snyam du sems so/_/dge slong dag de bzhin du 'phags pa nyan thos thos pa dang ldan pa yang bdag gi mig gis rnam par shes par bya ba 'das pa dang /_ma 'ongs 
[\[232a\]]
[\[232a.1\]]pa dang /_da ltar byung ba'i gzugs gang dag yin pa 'di dag la rtag pa nyid dam/_brtan pa nyid dam/_ther zug nyid dam/_de bzhin nyid dam/_ma nor ba de bzhin nyid dam/_gzhan ma yin pa de bzhin nyid dam/_yang dag pa nyid dam/_bden pa nyid dam/_de kho 
[\[232a.2\]]na nyid dam/_ji lta ba bzhin nyid dam/_ma nor ba nyid dam/_phyin ci ma log pa nyid med de/_gsog kyang de nyid yin la/_gsob kyang de nyid yin/_snying po med pa yang de nyid yin/[ {]brdzun [,]rdzun [}]pa yang de nyid yin/_slu ba'i chos kyang de nyid yin/_bdud kyang de nyid yin/_bdud kyi yo byad kyang 
[\[232a.3\]]de nyid yin/_ro yang de nyid yin/_ro'i gzugs kyang de nyid yin pas de la ni mngon par dga' bar bya ba'am/_mngon par brjod par bya ba'am/_lhag par chags par bya ba'am/_lhag par chags shing gnas par bya bar mi rigs kyi/_bcom ldan 'das kyis gsungs pa 
[\[232a.4\]]'phags pa 'jig rten las 'das pa ni bden no zhes de ltar so sor rtog par byed do/_/des de ltar shes nas mig gis rnam par shes par bya ba 'das pa dang /_ma 'ongs pa dang /_da ltar byung ba'i gzugs nad du yang dag par rjes su mthong zhing /_'bras dang /_zug rngu dang /_sdig 
[\[232a.5\]]pa dang /_mi rtag pa dang /_sdug bsngal ba dang /_stong pa dang /_bdag med par yang dag par rjes su mthong ngo /_/des mig gis rnam par shes par bya ba 'das pa dang /_ma 'ongs pa dang /_da ltar byung ba'i gzugs rnams nad du yang dag par rjes su mthong zhing /_'bras dang 
[\[232a.6\]]zug rngu dang /_sdig pa dang /_mi rtag pa dang /_sdug bsngal ba dang /_stong pa dang /_bdag med par yang dag par rjes su mthong ba na de mig gis rnam par shes par bya ba 'das pa dang /_ma 'ongs pa dang /_da ltar byung ba'i gzugs dag la log par mos pa'am/_'du shes phyin ci 
[\[232a.7\]]log gam/_sems phyin ci log gam/_lta ba phyin ci log tu gyur pa 'di lta ste/_brnab sems kyi tshogs kyi mdud pa dang /_gnod sems kyi tshogs kyi mdud pa dang /_tshul khrims dang brtul zhugs mchog tu 'dzin pa'i tshogs kyi mdud pa dang /_'di bden no snyam du mngon par zhen cing 
[\[232b\]]
[\[232b.1\]]mchog tu 'dzin pa'i tshogs kyi mdud pa gang dag yin pa de dag spong bar byed do/_/de dag spangs pa'i phyir bdud ldongs pa dang /_yi chad pa dang /_phyogs med par byas te gnas shing bdud sdig can gyis mi mthong bar song nas bdud dang bdud kyi 'khor bcom zhing g.yul chen po'i g.yul 
[\[232b.2\]]sprad de/_g.yul las rnam par rgyal ba dang /_g.yul ngo de nyid mngon par pham par byas shing gnas te/_de ltar na 'di la 'phags pa nyan thos lhag pa'i shes rab la sbyor bar rjes su zhugs pa la gnas pa ni shes rab kyis 'tsho ba rnams kyi nang na bla na med pas 'tsho ba yin no/_/
[\[232b.3\]]dge slong dag yang ji ltar na 'phags pa nyan thos lhag pa'i shes rab la sbyor bar rjes su zhugs pa la gnas pa/_shes rab kyis 'tsho ba rnams kyi nang na bla na med pas 'tsho ba yin zhe na/_dge slong dag 'di la 'phags pa nyan thos lhag pa'i shes rab la sbyor bar rjes su zhugs pa la gnas 
[\[232b.4\]]pa ni/_bdag sngon rna bas rnam par shes par bya ba'i sgra yid bde ba'i gnas lta bu dag la ni rjes su chags shing gnas par 'gyur la/_rna bas rnam par shes par bya ba'i sgra yid mi bde ba'i gnas lta bu dag la ni khong khro ba dang ldan zhing gnas par gyur/_rna bas rnam par shes par 
[\[232b.5\]]bya ba'i sgra btang snyoms kyi gnas lta bu dag la ni so sor brtags pa ma yin/_so sor brtags pa ma yin pa'i btang snyoms su gnas par gyur te/_de ltar bdag yun ring po nas 'di la rjes su slob cing rjes su byed pa na rga ba dang /_na ba dang /_'chi ba nyams su myong zhing /_sngon gyi 
[\[232b.6\]]mtha' mi mngon par gyur pas/_bdag gis da ni rna bas rnam par shes par bya ba'i sgra dag la sngon ji lta ba de ltar bslab par mi bya zhing bdag gis rna bas rnam par shes par bya ba 'das pa dang /_ma 'ongs pa dang /_da ltar byung ba'i sgra dag la log par mos pa'am/_'du shes phyin ci log 
[\[232b.7\]]gam/_sems phyin ci log gam/_lta ba phyin ci log tu gyur pa 'di lta ste/_brnab sems kyi tshogs kyi mdud pa dang /_gnod sems kyi tshogs kyi mdud pa dang /_tshul khrims dang brtul zhugs mchog tu 'dzin pa'i tshogs kyi mdud pa dang /_'di bden no snyam du mngon par zhen 
[\[233a\]]
[\[233a.1\]]cing mchog tu 'dzin pa'i tshogs kyi mdud pa gang dag yin pa de dag spang ba'i phyir bslab par bya zhing /_de dag spangs par gyur cig ces de ltar so sor rtog par byed pa'i phyir ro/_/dge slong dag 'on kyang 'di na kha cig la ni rna bas rnam par shes par bya ba'i sgra de dag 
[\[233a.2\]]nyid yid du 'ong bar 'gyur la/_gzhan dag la ni de dag nyid yid du mi 'ong bar 'gyur ba yang yod la/_de dag la yang dus la lar ni yid bde ba'i gnas lta bu dag tu 'gyur zhing /_dus la lar ni yid mi bde ba'i gnas lta bu dag tu 'gyur/_dus la lar ni btang snyoms kyi gnas 
[\[233a.3\]]lta bu dag tu 'gyur te/_dge slong dag de ltar na 'di la sems can rnams yun ring po nas sems kyis bsgribs shing /_sems kyis brid/_sems kyis bslus nas nyes dmigs su mi mthong zhing nges par 'byung ba rab tu mi shes te/_bdud sdig can ji ltar 'dod pa bzhin byed 
[\[233a.4\]]du 'jug go/_/dge slong dag dge sbyong ngam/_bram ze gang dag kha cig rna bas rnam par shes par bya ba'i sgra 'di dag nyid bden pa dang gnas pa'i sgo nas ma mthong zhing /_ji ltar rang rang log par mos pa dag la nan gyis bzung ste/_mngon par zhen par byas nas 'di nyid bden gyi gzhan 
[\[233a.5\]]ni [{]brdzun [,]rdzun [}]pa'o zhes rjes su tha snyad 'dogs par byed pa de dag ni rna bas rnam par shes par bya ba'i sgra yid bde ba'i gnas lta bu dag la rjes su chags shing gnas te/_dge sbyong dang bram ze brnab sems kyi tshogs kyi mdud pas kun nas sun phyung ba/_rjes su chags pa'i kun du sbyor ba dang ldan 
[\[233a.6\]]pa de dag kyang bdud sdig can ji ltar 'dod pa bzhin byed du 'jug pa yin no/_/dge slong dag dge sbyong ngam bram ze gang dag kha cig rna bas rnam par shes par bya ba'i sgra 'di dag nyid bden pa dang /_gnas pa'i sgo nas ma mthong zhing /_ji ltar rang rang log par mos pa dag la nan gyis 
[\[233a.7\]]bzung ste/_mngon par zhen par byas nas 'di nyid bden gyi gzhan ni [{]brdzun [,]rdzun [}]pa'o zhes rjes su tha snyad 'dogs par byed pa de dag ni rna bas rnam par shes par bya ba'i sgra yid mi bde ba'i gnas lta bu dag la khong khro ba dang ldan par gnas te/_dge sbyong dang bram ze gnod sems kyi tshogs 
[\[233b\]]
[\[233b.1\]]kyi mdud pas kun nas sun phyung ba khong khro ba'i kun du sbyor ba dang ldan pa de dag kyang bdud sdig can ji ltar 'dod pa bzhin byed du 'jug pa yin no/_/dge slong dag dge sbyong ngam bram ze gang dag kha cig rna bas rnam par shes par bya ba'i sgra 'di dag nyid bden pa dang /_gnas pa'i sgo 
[\[233b.2\]]nas ma mthong zhing /_ji ltar rang rang log par mos pa dag la nan gyis bzung ste/_mngon par zhen par byas nas 'di nyid bden gyi gzhan ni [{]brdzun [,]rdzun [}]pa'o zhes rjes su tha snyad 'dogs par byed pa de dag ni rna bas rnam par shes par bya ba'i sgra btang snyoms kyi gnas lta bu dag 
[\[233b.3\]]las so sor brtags pa ma yin/_so sor brtags pa ma yin pa'i btang snyoms su gnas te/_dge sbyong dang /_bram ze 'di bden no snyam du mngon par zhen cing mchog tu 'dzin pa'i tshogs kyi mdud pas kun nas sun phyung ba/_nga rgyal gyi kun du sbyor ba dang ldan pa de dag kyang 
[\[233b.4\]]bdud sdig can ji ltar 'dod pa bzhin byed du 'jug pa yin no/_/dge slong dag 'di lta ste/_dper na mi smyon pa'am/_chang gis ra ro bar gyur pa ni ma dang lhan cig nyal po byed cing /_de des mngon par dga' bar byed la/_de la nyes dmigs su ma mthong ba las gang gi tshe de smyos pa'am/_
[\[233b.5\]]ra ro ba sangs par gyur pa de'i tshe ma dang lhan cig nyal po byas pa des gdung bar byed/_ngo tsha bar byed/_gnong bar byed cing /_rnam par smod par byed do/_/dge slong dag de bzhin du 'phags pa nyan thos thos pa dang ldan pa yang 'phags pa 'jig rten las 'das pa'i shes rab 'di 
[\[233b.6\]]nyid thob nas sngon gyi byis pa'i spyod pa dang /_rmongs pa'i spyod pa dang /_shes rab 'chal pa'i spyod pa des gdung bar byed/_ngo tsha bar byed/_gnong bar byed cing /_rnam par smod par byed la/_de 'di snyam du sems te/_bdag gis ni sngon mi rtag pa kho na la rtag par bsams 
[\[233b.7\]]shing /_bdag gis sdug bsngal ba kho na la ni bde bar bsams/_bdag gis mi gtsang ba kho na la ni gtsang bar bsams/_bdag gis bdag med pa kho na la ni bdag tu bsams te/_de ltar na bdag ni sngon mi rtag pa la rtag par 'du shes pa dang /_sdug bsngal ba la bde bar 'du 
[\[234a\]]
[\[234a.1\]]shes pa dang /_mi gtsang ba la gtsang bar 'du shes pa dang /_bdag med pa la bdag tu 'du shes par gyur to snyam du sems so/_/dge slong dag 'di lta ste/_dper na chu klung gi 'gram mam yur po che'i 'gram na sgra brnyan gyi sgra grag par gyur na/_de la sems 
[\[234a.2\]]can byis pa'i rang bzhin can dang /_rmongs pa'i rang bzhin can dang /_shes rab 'chal pa'i rang bzhin can gang dag yin pa de dag ni 'di snyam du sems te/_gang las sgra 'di grag pa'i sems can de ni bden pa dang /_gnas pa'i sgo nas yod do snyam du sems so/_/sems can byis 
[\[234a.3\]]pa'i rang bzhin ma yin pa dang /_rmongs pa'i rang bzhin can ma yin pa dang /_shes rab dang ldan pa'i rang bzhin can gang dag yin pa de dag ni 'di snyam du sems te/_gang las sgra 'di grag pa'i sems can de ni bden pa dang /_gnas pa'i sgo nas yod pa ma yin te/_sgra brnyan 'di 
[\[234a.4\]]'ba' zhig yod de/_rna ba slu bar byed pa 'di 'ba' zhig yod do snyam du sems so/_/dge slong dag de bzhin du 'phags pa nyan thos thos pa dang ldan pa yang bdag gis rna bas rnam par shes par bya ba 'das pa dang /_ma 'ongs pa dang /_da ltar byung ba'i sgra gang dag yin pa 'di dag 
[\[234a.5\]]la rtag pa nyid dam/_brtan pa nyid dam/_ther zug nyid dam/_de bzhin nyid dam/_ma nor ba de bzhin nyid dam/_gzhan ma yin pa de bzhin nyid dam/_yang dag pa nyid dam/_bden pa nyid dam/_de kho na nyid dam/_ji lta ba de bzhin nyid dam/_ma nor ba nyid dam/_phyin ci ma 
[\[234a.6\]]log pa nyid med de/_gsog kyang de nyid yin la/_gsob kyang de nyid yin/_snying po med pa yang de nyid yin/[ {]brdzun [,]rdzun [}]pa yang de nyid yin/_slu ba'i chos kyang de nyid yin/_bdud kyang de nyid yin/_bdud kyi yo byad kyang de nyid yin/_ro yang de nyid yin/_ro'i gzugs kyang de 
[\[234a.7\]]nyid yin pas de la ni mngon par dga' bar bya ba'am/_mngon par brjod par bya ba'am/_lhag par chags par bya ba'am/_lhag par chags shing gnas par bya bar mi rigs kyi/_bcom ldan 'das kyis gsungs pa 'phags pa 'jig rten las 'das pa ni bden no zhes de ltar so sor 
[\[234b\]]
[\[234b.1\]]rtog par byed do/_/des de ltar shes nas rna bas rnam par shes par bya ba 'das pa dang /_ma 'ongs pa dang /_da ltar byung ba'i sgra rnams nad du yang dag par rjes su mthong zhing /_'bras dang /_zug rngu dang /_sdig pa dang /_mi rtag pa dang /_sdug bsngal ba dang /_stong pa dang /_bdag 
[\[234b.2\]]med par yang dag par rjes su mthong ngo /_/des rna bas rnam par shes par bya ba 'das pa dang /_ma 'ongs pa dang /_da ltar byung ba'i sgra rnams nad du yang dag par rjes su mthong zhing /_'bras dang /_zug rngu dang /_sdig pa dang /_mi rtag pa dang /_sdug bsngal ba dang /_stong pa dang /_
[\[234b.3\]]bdag med par yang dag par rjes su mthong ba na/_de'i rna bas rnam par shes par bya ba 'das pa dang /_ma 'ongs pa dang /_da ltar byung ba'i sgra dag la log par mos pa'am/_'du shes phyin ci log gam/_sems phyin ci log gam/_lta ba phyin ci log tu gyur pa 'di lta ste/_brnab sems kyi 
[\[234b.4\]]tshogs kyi mdud pa dang /_gnod sems kyi tshogs kyi mdud pa dang /_tshul khrims dang brtul zhugs mchog tu 'dzin pa'i tshogs kyi mdud pa dang /_'di bden no snyam du mngon par zhen cing mchog tu 'dzin pa'i tshogs kyi mdud pa gang yin pa de dag spong bar byed do/_/de dag spangs 
[\[234b.5\]]pa'i phyir bdud ldongs pa dang /_yi chad pa dang /_phyogs med par byas te/_gnas shing bdud sdig can gyis mi mthong bar song nas bdud dang bdud kyi 'khor bcom zhing g.yul chen po'i g.yul sprad de/_g.yul las rnam par rgyal ba dang /_g.yul ngo de nyid mngon par pham par byas shing 
[\[234b.6\]]gnas te/_de ltar na 'di la 'phags pa nyan thos lhag pa'i shes rab la sbyor bar rjes su zhugs pa la gnas pa ni shes rab kyis 'tsho ba rnams kyi nang na bla na med pas 'tsho ba yin no/_/dge slong dag yang ji ltar na 'phags pa nyan thos lhag pa'i shes rab la sbyor bar rjes su zhugs pa 
[\[234b.7\]]la gnas pa/_shes rab kyis 'tsho ba rnams kyi nang na bla na med pas 'tsho ba yin zhe na/_dge slong dag 'di la 'phags pa nyan thos lhag pa'i shes rab la sbyor bar rjes su zhugs pa la gnas pa ni bdag sngon snas rnam par shes par bya ba'i dri yid bde ba'i gnas lta bu dag la ni 
[\[235a\]]
[\[235a.1\]]rjes su chags shing gnas par gyur la/_snas rnam par shes par bya ba'i dri yid mi bde ba'i gnas lta bu dag la ni khong khro ba dang ldan zhing gnas par gyur/_snas rnam par shes par bya ba'i dri btang snyoms kyi gnas lta bu dag la ni so sor brtags pa ma yin so sor 
[\[235a.2\]]brtags pa ma yin pa'i btang snyoms su gnas par gyur te/_de ltar bdag yun ring po nas 'di la rjes su slob cing /_rjes su byed pa na/_rga ba dang /_'chi ba nyams su myong zhing /_sngon gyi mtha' mi mngon par gyur pas bdag gis da ni snas rnam par shes par bya ba'i dri dag la sngon ji 
[\[235a.3\]]lta ba de ltar bslab par mi bya zhing /_bdag gi snas rnam par shes par bya ba 'das pa dang /_ma 'ongs pa dang /_da ltar byung ba'i dri dag la log par mos pa'am/_'du shes phyin ci log gam/_sems phyin ci log gam/_lta ba phyin ci log tu gyur pa 'di lta ste/_brnab sems kyi 
[\[235a.4\]]tshogs kyi mdud pa dang /_gnod sems kyi tshogs kyi mdud pa dang /_tshul khrims dang brtul zhugs mchog tu 'dzin pa'i tshogs kyi mdud pa dang /_'di bden no snyam du mngon par zhen cing mchog tu 'dzin pa'i tshogs kyi mdud pa gang dag yin pa de dag spang ba'i phyir bslab par bya zhing /_de 
[\[235a.5\]]dag spangs par gyur cig ces de ltar so sor rtog par byed pa'i phyir ro/_/dge slong dag 'on kyang 'di na kha cig la ni snas rnam par shes par bya ba'i dri de dag nyid yid du 'ong bar 'gyur la/_gzhan dag la ni de dag nyid yid du mi 'ong bar 'gyur ba yang yod la de dag la yang dus la lar ni yid 
[\[235a.6\]]bde ba'i gnas lta bu dag tu 'gyur zhing /_dus la lar ni yid mi bde ba'i gnas lta bu dag tu 'gyur/_dus la lar ni btang snyoms kyi gnas lta bu dag tu 'gyur te/_dge slong dag de ltar na 'di la sems can rnams yun ring po nas sems kyis bsgribs shing /_sems kyis brid/_sems kyis 
[\[235a.7\]]bslus nas nyes dmigs su mi mthong zhing /_nges par 'byung bar rab tu mi shes te/_bdud sdig can ji ltar 'dod pa bzhin byed du 'jug go/_/dge slong dag dge sbyong ngam bram ze gang dag kha cig snas rnam par shes par bya ba'i dri 'di dag nyid bden pa dang /_gnas pa'i sgo nas ma 
[\[235b\]]
[\[235b.1\]]mthong zhing /_ji ltar rang rang log par mos pa dag la nan gyis bzung ste/_mngon par zhen par byas nas 'di nyid bden gyi gzhan ni [{]brdzun [,]rdzun [}]pa'o zhes rjes su tha snyad 'dogs par byed pa de dag ni snas rnam par shes par bya ba'i dri yid bde ba'i gnas lta bu dag la rjes su chags shing gnas 
[\[235b.2\]]te/_dge sbyong dang /_bram ze brnab sems kyi tshogs kyi mdud pas kun nas sun phyung ba/_rjes su chags pa'i kun du sbyor ba dang ldan pa de dag kyang bdud sdig can ji ltar 'dod pa bzhin byed du 'jug pa yin no/_/dge slong dag dge sbyong ngam/_bram ze gang dag kha cig snas rnam 
[\[235b.3\]]par shes par bya ba'i dri 'di dag nyid bden pa dang /_gnas pa'i sgo nas ma mthong zhing /_ji ltar rang rang log par mos pa dag la nan gyis bzung ste/_mngon par zhen par byas nas 'di nyid bden gyi gzhan ni [{]brdzun [,]rdzun [}]pa'o zhes rjes su tha snyad 'dogs par byed pa de dag ni snas rnam par shes 
[\[235b.4\]]par bya ba'i dri yid mi bde ba'i gnas lta bu dag la khong khro ba dang ldan par gnas te/_dge sbyong dang /_bram ze gnod sems kyi tshogs kyi mdud pas kun nas sun phyung ba/_khong khro ba'i kun du sbyor ba dang ldan pa de dag kyang bdud sdig can ji ltar 'dod pa bzhin byed du 'jug pa yin no/_/
[\[235b.5\]]dge slong dag dge sbyong ngam/_bram ze gang dag kha cig snas rnam par shes par bya ba'i dri 'di dag nyid bden pa dang /_gnas pa'i sgo nas ma mthong zhing /_ji ltar rang rang log par mos pa dag la nan gyis bzung ste/_mngon par zhen par byas nas 'di nyid bden gyi gzhan ni [{]brdzun [,]rdzun [}]
[\[235b.6\]]pa'o zhes rjes su tha snyad 'dogs par byed pa de dag ni snas rnam par shes par bya ba'i dri btang snyoms kyi gnas lta bu dag la so sor brtags pa ma yin pa'i btang snyoms su gnas te/_dge sbyong dang /_bram ze 'di bden no snyam du mngon par zhen cing mchog tu 'dzin pa'i tshogs kyi mdud pas 
[\[235b.7\]]kun nas sun phyung ba/_nga rgyal gyi kun du sbyor ba dang ldan pa de dag kyang bdud sdig can ji ltar 'dod pa bzhin byed du 'jug pa yin no/_/dge slong dag 'di lta ste/_dper na mi zhig gi phyi thog thag tu gshed ma phyir rgol ba dgra bo zhig rjes su 'brang bar gyur cing /_de de la mngon par 
[\[236a\]]
[\[236a.1\]]dga' bar byed la/_de la nyes dmigs su ma mthong ba las gang gi tshe de so sor rtog par byed pa na/_'di ni bdag gi gshed ma phyir rgol ba dgra bo yin no zhes shes par gyur pa de'i tshe/_des de gdung bar byed/_ngo tsha bar byed/_gnong bar byed cing /_rnam par smod 
[\[236a.2\]]par byed do/_/dge slong dag de bzhin du 'phags pa nyan thos thos pa dang ldan pa yang 'phags pa 'jig rten las 'das pa'i shes rab 'di nyid thob nas sngon byis pa'i spyod pa dang /_rmongs pa'i spyod pa dang /_shes rab 'chal pa'i spyod pa des gdung bar byed/_ngo tsha bar byed/_gnong bar 
[\[236a.3\]]byed cing /_rnam par smod par byed la/_de 'di snyam du sems te/_bdag gis ni sngon mi rtag pa kho na la rtag par bsams shing /_bdag gis sdug bsngal ba kho na la ni bde bar bsams/_bdag gis mi gtsang ba kho na la ni gtsang bar bsams/_bdag gis bdag med pa kho na la ni 
[\[236a.4\]]bdag tu bsams te/_de ltar bdag ni sngon mi rtag pa la rtag par 'du shes pa dang /_sdug bsngal ba la bde bar 'du shes pa dang /_mi gtsang ba la gtsang bar 'du shes pa dang /_bdag med pa la bdag tu 'du shes par gyur to snyam du sems so/_/dge slong dag 'di lta ste/_dper na skyes 
[\[236a.5\]]bu mig dang ldan pa zhig gis me long gi dkyil 'khor shin tu yongs su dag pa blangs te/_rang gi bzhin gyi mtshan ma so sor rtog par byed pa na/_de la sems can byis pa'i rang bzhin can dang /_rmongs pa'i rang bzhin can dang /_shes rab 'chal pa'i rang bzhin can gang dag yin pa de dag ni 'di 
[\[236a.6\]]snyam du sems te/_gang 'di ltar snang ba'i sems can 'di ni bden pa dang /_gnas pa'i sgo nas yod do snyam du sems so/_/sems can byis pa'i rang bzhin can ma yin pa dang /_rmongs pa'i rang bzhin can ma yin pa dang /_shes rab dang ldan pa'i rang bzhin can gang dag yin pa de 
[\[236a.7\]]dag ni 'di snyam du sems te/_gang 'di ltar snang ba'i sems can 'di ni bden pa dang gnas pa'i sgo nas yod pa ma yin te/_gzugs brnyan 'di 'ba' zhig yod do/_/mig slu bar byed pa 'di 'ba' zhig yod do snyam du sems so/_/dge slong dag de bzhin du 'phags pa nyan thos thos pa dang 
[\[236b\]]
[\[236b.1\]]ldan pa yang bdag gi snas rnam par shes par bya ba 'das pa dang /_ma 'ongs pa dang /_da ltar byung ba'i dri gang dag yin pa 'di dag la/_rtag pa nyid dam/_brtan pa nyid dam/_ther zug nyid dam/_de bzhin nyid dam/_ma nor ba de bzhin nyid dam/_gzhan ma yin pa de bzhin 
[\[236b.2\]]nyid dam/_yang dag pa nyid dam/_bden pa nyid dam/_de kho na nyid dam/_ji lta ba bzhin nyid dam/_ma nor ba nyid dam/_phyin ci ma log pa nyid med de/_gsog kyang de nyid yin la/_gsob kyang de nyid yin/_snying po med pa yang de nyid yin/[ {]brdzun [,]rdzun [}]pa yang de nyid yin/_slu ba'i chos 
[\[236b.3\]]kyang de nyid yin/_bdud kyang de nyid yin/_bdud kyi yo byad kyang de nyid yin/_ro yang de nyid yin/_ro'i gzugs kyang de nyid yin pas de la ni mngon par dga' bar bya ba'am/_mngon par brjod par bya ba'am/_lhag par chags par bya ba'am/_lhag par chags shing gnas 
[\[236b.4\]]par bya bar mi rigs kyi/_bcom ldan 'das kyis gsungs pa 'phags pa 'jig rten las 'das pa ni bden no zhes de ltar so sor rtog par byed do/_/des de ltar shes nas snas rnam par shes par bya ba 'das pa dang /_ma 'ongs pa dang /_da ltar byung ba'i dri rnams nang du yang dag par 
[\[236b.5\]]rjes su mthong zhing /_'bras dang /_zug rngu dang /_sdig pa dang /_mi rtag pa dang /_sdug bsngal ba dang /_stong pa dang /_bdag med par yang dag par rjes su mthong ngo /_/des snas rnam par shes par bya ba 'das pa dang /_ma 'ongs pa dang /_da ltar byung ba'i dri rnams nad 
[\[236b.6\]]du yang dag par rjes su mthong zhing /_'bras dang /_zug rngu dang /_sdig pa dang /_mi rtag pa dang /_sdug bsngal ba dang /_stong pa dang /_bdag med par yang dag par rjes su mthong ba na/_de'i snas rnam par shes par bya ba 'das pa dang /_ma 'ongs pa dang /_da ltar byung ba'i dri 
[\[236b.7\]]dag la log par mos pa'am/_'du shes phyin ci log gam/_sems phyin ci log gam/_lta ba phyin ci log tu gyur pa 'di lta ste/_brnab sems kyi tshogs kyi mdud pa dang /_gnod sems kyi tshogs kyi mdud pa dang /_tshul khrims dang brtul zhugs mchog tu 'dzin pa'i 
[\[237a\]]
[\[237a.1\]]tshogs kyi mdud pa dang /_'di bden no snyam du mngon par zhen cing mchog tu 'dzin pa'i tshogs kyi mdud pa gang dag yin pa de dag spong bar byed do/_/de dag spangs pa'i phyir bdud ldongs pa dang /_yi chad pa dang /_phyogs med par byas te gnas shing /_
[\[237a.2\]]bdud sdig can gyis mi mthong bar song nas/_bdud dang bdud kyi 'khor bcom zhing g.yul chen po'i g.yul sprad de g.yul las rnam par rgyal ba dang /_g.yul ngo de nyid mngon par pham par byas shing gnas te/_de ltar na 'di la 'phags pa nyan thos lhag pa'i shes rab la sbyor 
[\[237a.3\]]bar rjes su zhugs pa la gnas pa ni shes rab kyis 'tsho ba rnams kyi nang na bla na med pas 'tsho ba yin no/_/dge slong dag yang ji ltar na 'phags pa nyan thos lhag pa'i shes rab la sbyor bar rjes su zhugs pa la gnas pa/_shes rab kyis 'tsho ba rnams kyi nang na bla na med 
[\[237a.4\]]pas 'tsho ba yin zhe na/_dge slong dag 'di la 'phags pa nyan thos lhag pa'i shes rab la sbyor bar rjes su zhugs pa la gnas pa ni bdag sngon lces rnam par shes par bya ba'i ro yid bde ba'i gnas lta bu dag la ni rjes su chags shing gnas par gyur la/_lces rnam par shes 
[\[237a.5\]]par bya ba'i ro yid mi bde ba'i gnas lta bu dag la ni khong khro ba dang ldan zhing gnas par gyur/_lces rnam par shes par bya ba'i ro btang snyoms kyi gnas lta bu dag la ni so so so sor brtags pa ma yin pa'i btang snyoms su gnas par gyur te/_de ltar bdag yun ring po nas 
[\[237a.6\]]'di la rjes su slob cing rjes su byed pa na rga ba dang /_'chi ba nyams su myong zhing sngon gyi mtha' mi mngon par gyur pas/_bdag gis da ni lces rnam par shes par bya ba'i ro dag la sngon ji lta ba de ltar bslab par mi bya zhing /_bdag gis lces rnam par shes par bya ba 'das pa dang /_ma 'ongs 
[\[237a.7\]]pa dang /_da ltar byung ba'i ro dag la log par mos pa'am 'du shes phyin ci log gam/_sems phyin ci log gam/_lta ba phyin ci log tu gyur pa 'di lta ste/_brnab sems kyi tshogs kyi mdud pa dang /_gnod sems kyi tshogs kyi mdud pa dang /_tshul khrims dang brtul zhugs 
[\[237b\]]
[\[237b.1\]]mchog tu 'dzin pa'i tshogs kyi mdud pa dang /_'di bden no snyam du mngon par zhen cing mchog tu 'dzin pa'i tshogs kyi mdud pa gang dag yin pa de dag spang ba'i phyir bslab par bya zhing /_de dag spangs par gyur cig ces de ltar so sor rtog par byed pa'i phyir ro/_/dge slong dag 'on kyang 
[\[237b.2\]]'di na kha cig la ni lces rnam par shes par bya ba'i ro de dag nyid yid du 'ong bar 'gyur la/_gzhan dag la ni de dag nyid yid du mi 'ong bar 'gyur ba yang yod la/_de dag la yang dus la lar ni yid bde ba'i gnas lta bu dag tu 'gyur zhing /_dus la lar ni yid mi bde ba'i gnas lta 
[\[237b.3\]]bu dag tu 'gyur/_dus la lar ni btang snyoms kyi gnas lta bu dag tu 'gyur te/_dge slong dag de ltar na 'di la sems can rnams yun ring po nas sems kyis bsgribs shing /_sems kyis brid/_sems kyis bslus nas nyes dmigs su mi mthong zhing /_nges par 'byung ba 
[\[237b.4\]]rab tu mi shes te/_bdud sdig can ji ltar 'dod pa bzhin byed du 'jug go/_/dge slong dag dge sbyong ngam/_bram ze gang dag kha cig lces rnam par shes par bya ba'i ro 'di dag nyid bden pa dang gnas pa'i sgo nas ma mthong zhing /_ji ltar rang rang log par mos pa dag la nan gyis bzung ste/_
[\[237b.5\]]mngon par zhen par byas nas 'di nyid bden gyi gzhan ni [{]brdzun [,]rdzun [}]pa'o zhes rjes su tha snyad 'dogs par byed pa de dag ni lces rnam par shes par bya ba'i ro yid bde ba'i gnas lta bu dag la rjes su chags shing gnas te/_dge sbyong dang /_bram ze brnab sems kyi tshogs kyi mdud pas kun nas 
[\[237b.6\]]sun phyung ba/_rjes su chags pa'i kun du sbyor ba dang ldan pa de dag kyang bdud sdig can ji ltar 'dod pa bzhin byed du 'jug pa yin no/_/dge slong dag dge sbyong ngam/_bram ze gang dag kha cig lces rnam par shes par bya ba'i ro 'di dag nyid bden pa dang gnas pa'i sgo nas ma mthong 
[\[237b.7\]]zhing /_ji ltar rang rang log par mos pa dag la nan gyis bzung ste/_mngon par zhen par byas nas 'di nyid bden gyi gzhan ni [{]brdzun [,]rdzun [}]pa'o zhes rjes su tha snyad 'dogs par byed pa de dag ni lces rnam par shes par bya ba'i ro yid mi bde ba'i gnas lta bu dag la khong khro ba dang ldan par gnas 
[\[238a\]]
[\[238a.1\]]te/_dge sbyong dang /_bram ze gnod sems kyi tshogs kyi mdud pas kun nas sun phyung ba/_khong khro ba'i kun tu sbyor ba dang ldan pa de dag kyang bdud sdig can ji ltar 'dod pa bzhin byed du 'jug pa yin no/_/dge slong dag dge sbyong ngam/_bram ze gang dag kha cig lces 
[\[238a.2\]]rnam par shes par bya ba'i ro 'di dag nyid bden pa dang gnas pa'i sgo nas ma mthong zhing /_ji ltar rang rang log par mos pa dag la nan gyis bzung ste/_mngon par shes par byas nas 'di nyid bden gyi gzhan ni don med pa'o zhes rjes su tha snyad 'dogs par byed pa de dag ni lces rnam 
[\[238a.3\]]par shes par bya ba'i ro btang snyoms kyi gnas lta bu dag la so sor brtags pa ma yin/_so sor brtags pa ma yin pa'i btang snyoms su gnas te/_dge sbyong dang /_bram ze 'di bden no snyam du mngon par zhen cing mchog tu 'dzin pa'i tshogs kyi mdud pas kun nas sun phyung ba/_
[\[238a.4\]]nga rgyal gyi kun du sbyor ba dang ldan pa de dag kyang bdud sdig can ji ltar 'dod pa bzhin byed du 'jug pa yin no/_/dge slong dag 'di lta ste/_dper na slob ma zhig gis slob dpon zas sbyin par bya'o zhes ba lang gi lci ba zar bcug cing /_skom blud par bya'o zhes gcin 'thung du bcug la/_
[\[238a.5\]]de des mngon par dga' bar byed cing de la nyes dmigs su ma mthong ba las/_gang gi tshe de so sor rtog par byed pa na bdag gis slob dpon zas sbyin par bya'o zhes ba lang gi lci ba zar bcug cing /_skom blud par bya'o zhes gcin 'thung du bcug par shes par gyur pa de'i tshe/_de des 
[\[238a.6\]]gdung bar byed/_ngo tsha bar byed la/_gnong bar byed cing rnam par smod par byed do/_/dge slong dag de bzhin du 'phags pa nyan thos thos pa dang ldan pa yang 'phags pa 'jig rten las 'das pa'i shes rab 'di nyid thob nas sngon gyi byis pa'i spyod pa dang /_rmongs pa'i spyod pa dang /_
[\[238a.7\]]shes rab 'chal pa'i spyod pa des gdung bar byed/_ngo tsha bar byed/_gnong bar byed cing rnam par smod par byed la de 'di snyam du sems te/_bdag gis ni sngon mi rtag pa kho na la rtag par bsams shing /_bdag gis sdug bsngal ba kho na la ni bde bar bsams/_bdag gis mi gtsang 
[\[238b\]]
[\[238b.1\]]ba kho na la ni gtsang bar bsams/_bdag gis bdag med pa kho na la ni bdag tu bsams te/_de ltar na bdag ni sngon mi rtag pa la rtag par 'du shes pa dang /_sdug bsngal ba la bde bar 'du shes pa dang /_mi gtsang ba la gtsang bar 'du shes pa dang /_bdag med pa la bdag 
[\[238b.2\]]tu 'du shes par gyur to snyam du sems so/_/dge slong dag 'di lta ste/_dper na so ga'i zla ba tha ma la sprin med cing sprin dang bral ba'i nyi ma'i gung tshigs la bab pa'i tshe/_tsha bas smig rgyu dag g.yo bar gyur pa na/_de la sems can byis pa'i rang bzhin can dang /_rmongs pa'i rang bzhin can 
[\[238b.3\]]dang /_shes rab 'chal pa'i rang bzhin can gang dag yin pa de dag ni 'di snyam du sems te/_gang 'di ltar snang ba'i chu 'di ni bden pa dang gnas pa'i sgo nas yod do snyam du sems so/_/sems can byis pa'i rang bzhin can ma yin pa dang /_rmongs pa'i rang bzhin can ma yin pa dang /_
[\[238b.4\]]shes rab dang ldan pa'i rang bzhin can gang dag yin pa de dag ni 'di snyam du sems te/_gang 'di ltar snang ba'i chu 'di ni bden pa dang /_gnas pa'i sgo nas yod pa ma yin te/_smig rgyu 'di 'ba' zhig yod do/_/mig slu bar byed pa 'di 'ba' zhig yod do snyam du sems so/_/dge slong 
[\[238b.5\]]dag de bzhin du 'phags pa nyan thos thos pa dang ldan pa yang bdag gi lces rnam par shes par bya ba 'das pa dang /_ma 'ongs pa dang /_da ltar byung ba'i ro gang dag yin pa de dag la rtag pa nyid dam/_brtan pa nyid dam/_ther zug nyid dam/_de bzhin nyid dam/_ma nor ba de bzhin nyid dam/_gzhan 
[\[238b.6\]]ma yin pa de bzhin nyid dam/_yang dag pa nyid dam/_bden pa nyid dam/_de kho na nyid dam/_ji lta ba bzhin nyid dam/_ma nor ba nyid dam/_phyin ci ma log pa nyid med de/_gsog kyang de nyid yin la/_gsob kyang de nyid yin/_snying po med pa yang de nyid yin/[ {]brdzun [,]rdzun [}]pa yang de nyid yin/_
[\[238b.7\]]slu ba'i chos kyang de nyid yin/_bdud kyang de nyid yin/_bdud kyi yo byad kyang de nyid yin/_ro yang de nyid yin/_ro'i gzugs kyang de nyid yin pas de la ni mngon par dga' bar bya ba'am/_mngon par brjod par bya ba'am/_lhag par chags par bya ba'am/_lhag par chags shing gnas par bya 
[\[239a\]]
[\[239a.1\]]bar mi rigs kyi bcom ldan 'das kyis gsungs pa 'phags pa 'jig rten las 'das pa ni bden no zhes de ltar so sor rtog par byed do/_/des de ltar shes nas lces rnam par shes par bya ba 'das pa dang /_ma 'ongs pa dang /_da ltar byung ba'i ro rnams nad du yang 
[\[239a.2\]]dag par rjes su mthong zhing /_'bras dang /_zug rngu dang /_sdig pa dang /_mi rtag pa dang /_sdug bsngal ba dang /_stong pa dang /_bdag med par yang dag par rjes su mthong ngo /_/des lces rnam par shes par bya ba 'das pa dang /_ma 'ongs pa dang /_da ltar byung ba'i ro rnams 
[\[239a.3\]]nad du yang dag par rjes su mthong zhing /_'bras dang /_zug rngu dang /_sdig pa dang /_mi rtag pa dang /_sdug bsngal ba dang /_stong pa dang /_bdag med par yang dag par rjes su mthong ba na/_de'i lces rnam par shes par bya ba 'das pa dang /_ma 'ongs pa dang /_da ltar byung ba'i ro dag 
[\[239a.4\]]la log par mos pa'am/_'du shes phyin ci log gam/_sems phyin ci log gam/_lta ba phyin ci log tu gyur pa 'di lta ste/_brnab sems kyi tshogs kyi mdud pa dang /_gnod sems kyi tshogs kyi mdud pa dang /_tshul khrims dang brtul zhugs mchog tu 'dzin pa'i tshogs kyi mdud 
[\[239a.5\]]pa dang /_'di bden no snyam du mngon par zhen cing mchog tu 'dzin pa'i tshogs kyi mdud pa gang dag yin pa de dag spong bar byed do/_/de dag spangs pa'i phyir bdud ldongs pa dang /_yi chad pa dang /_phyogs med par byas te gnas shing bdud sdig can gyis mi mthong bar song nas bdud dang bdud 
[\[239a.6\]]kyi 'khor bcom zhing g.yul chen po'i g.yul sprad de/_g.yul las rnam par rgyal ba dang /_g.yul ngo de nyid mngon par pham par byas shing gnas te de ltar na 'di la 'phags pa nyan thos lhag pa'i shes rab la sbyor bar rjes su zhugs pa la gnas pa ni shes rab kyis 'tsho ba rnams kyi nang na bla na 
[\[239a.7\]]med pas 'tsho ba yin no/_/dge slong dag yang ji ltar na 'phags pa nyan thos lhag pa'i shes rab la sbyor bar rjes su zhugs pa la gnas pa/_shes rab kyis 'tsho ba rnams kyi nang na bla na med pas 'tsho ba yin zhe na/_dge slong dag 'di la 'phags pa nyan thos lhag pa'i shes rab la sbyor bar 
[\[239b\]]
[\[239b.1\]]rjes su zhugs pa la gnas pa ni bdag sngon lus kyis rnam par shes par bya ba'i reg bya yid bde ba'i gnas lta bu dag la ni rjes su chags shing gnas par gyur la/_lus kyis rnam par shes par bya ba'i reg bya yid mi bde ba'i gnas lta bu dag la ni khong khro ba dang ldan zhing 
[\[239b.2\]]gnas par gyur/_lus kyis rnam par shes par bya ba'i reg bya btang snyoms kyi gnas lta bu dag la ni so sor brtags pa ma yin/_so sor brtags pa ma yin pa'i btang snyoms su gnas par gyur te/_de ltar bdag yun ring po nas 'di la rjes su slob cing rjes 
[\[239b.3\]]su byed pa na rga ba dang /_'chi ba nyams su myong zhing sngon gyi mtha' mi mngon par gyur pas bdag gis da ni lus kyis rnam par shes par bya ba'i reg bya dag la sngon ji lta ba de ltar bslab par mi bya zhing /_bdag gis lus kyis rnam par shes par bya ba 'das pa dang /_ma 'ongs pa dang /_
[\[239b.4\]]da ltar byung ba'i reg bya dag la log par mos pa dang /_'du shes phyin ci log gam/_sems phyin ci log gam/_lta ba phyin ci log tu gyur pa 'di lta ste/_brnab sems kyi tshogs kyi mdud pa dang /_gnod sems kyi tshogs kyi mdud pa dang /_tshul khrims dang brtul 
[\[239b.5\]]zhugs mchog tu 'dzin pa'i tshogs kyi mdud pa dang /_'di bden no snyam du mngon par zhen cing mchog tu 'dzin pa'i tshogs kyi mdud pa gang dag yin pa de dag spang ba'i phyir bslab par bya zhing /_de dag spangs par gyur cig ces de ltar so sor rtog par byed pa'i phyir ro/_/dge slong dag 
[\[239b.6\]]'on kyang 'di na kha cig la ni lus kyis rnam par shes par bya ba'i reg bya de dag nyid yid du 'ong bar 'gyur la/_gzhan dag la ni de dag nyid yid du mi 'ong bar 'gyur ba yang yod la/_de dag la yang dus la lar ni yid bde ba'i gnas lta bu dag tu 'gyur zhing /_dus la lar ni yid mi bde ba'i 
[\[239b.7\]]gnas lta bu dag tu 'gyur/_dus la lar ni btang snyoms kyi gnas lta bu dag tu 'gyur te/_dge slong dag de ltar na 'di la sems can rnams su yun ring po nas sems kyis bsgribs shing /_sems kyis brid/_sems kyis bslus nas nyes dmigs su mi mthong zhing /_nges par 'byung 
[\[240a\]]
[\[240a.1\]]ba rab tu mi shes te/_bdud sdig can ji ltar 'dod pa bzhin byed du 'jug go/_/dge slong dag dge sbyong ngam/_bram ze gang dag kha cig lus kyis rnam par shes par bya ba'i reg bya 'di dag nyid bden pa dang gnas pa'i sgo nas ma mthong zhing /_ji ltar rang rang log par mos 
[\[240a.2\]]pa dag la nan gyis bzung ste/_mngon par zhen par byas nas 'di nyid bden gyi gzhan ni [{]brdzun [,]rdzun [}]pa'o zhes rjes su tha snyad 'dogs par byed pa de dag ni lus kyis rnam par shes par bya ba'i reg bya yid bde ba'i gnas lta bu dag la rjes su chags shing gnas te/_dge sbyong dang /_
[\[240a.3\]]bram ze brnab sems kyi tshogs kyi mdud pas kun nas sun phyung ba/_/rjes su chags pa'i kun du sbyor ba dang ldan pa de dag kyang bdud sdig can ji ltar 'dod pa bzhin byed du 'jug pa yin no/_/dge slong dag dge sbyong dang /_bram ze gang dag lus kyis rnam par shes par bya ba'i 
[\[240a.4\]]reg bya 'di dag nyid bden pa dang gnas pa'i sgo nas ma mthong zhing /_ji ltar rang rang log par mos pa dag la nan gyis bzung ste/_mngon par zhen par byas nas 'di nyid bden gyi gzhan ni don med pa'o zhes rjes su tha snyad 'dogs par byed pa de dag ni lus kyis rnam par shes par bya 
[\[240a.5\]]ba'i reg bya yid mi bde ba'i gnas lta bu dag la khong khro ba dang ldan par gnas te/_dge sbyong dang bram ze gnod sems kyi tshogs kyi mdud pas kun nas sun phyung ba/_khong khro ba'i kun du sbyor ba dang ldan pa de dag kyang bdud sdig can ji ltar 'dod pa bzhin byed du 'jug pa yin no/_/dge slong dag 
[\[240a.6\]]dge sbyong ngam/_bram ze gang dag kha cig lus kyis rnam par shes par bya ba'i reg bya 'di dag nyid bden pa dang gnas pa'i sgo nas ma mthong zhing /_ji ltar rang rang log par mos pa dag la nan gyis bzung ste/_mngon par zhen par byas nas 'di nyid bden gyi gzhan ni [{]brdzun [,]rdzun [}]pa'o 
[\[240a.7\]]zhes rjes su tha snyad 'dogs par byed pa de dag ni lus kyis rnam par shes par bya ba'i reg bya btang snyoms kyi gnas lta bu dag la so sor brtags pa ma yin/_so sor brtags pa ma yin pa'i btang snyoms su gnas te/_dge sbyong dang /_bram ze 'di bden no snyam du mngon 
[\[240b\]]
[\[240b.1\]]par zhen cing mchog tu 'dzin pa'i tshogs kyi mdud pas kun nas sun phyung ba/_nga rgyal gyi kun du sbyor ba dang ldan pa de dag kyang bdud sdig can ji ltar 'dod pa bzhin byed du 'jug pa yin no/_/dge slong dag 'di lta ste/_dper na mi zhig rkun po dag gis gtses pa na rang gi bu yin no snyam 
[\[240b.2\]]du sems shing gzhan gyi bu blangs te grong nas 'bros par byed cing /_de des mngon par dga' bar byed la/_de la nyes dmigs su ma mthong ba las/_gang gi tshe de so sor rtog par byed pa na 'di ni bdag gi bu ma yin gyi/_'di ni gzhan gyi bu yin no zhes shes par gyur pa de'i tshe/_de des gdung 
[\[240b.3\]]bar byed/_ngo tsha bar byed/_gnong bar byed cing rnam par smod par byed do/_/dge slong dag de bzhin du/_'phags pa nyan thos thos pa dang ldan pa yang 'phags pa 'jig rten las 'das pa'i shes rab 'di nyid thob nas sngon gyi byis pa'i spyod pa dang /_rmongs pa'i spyod pa dang /_shes rab 
[\[240b.4\]]'chal pa'i spyod pa des gdung bar byed/_ngo tsha bar byed/_gnong bar byed cing /_rnam par smod par byed la/_de 'di snyam du sems te/_bdag gis ni sngon mi rtag pa kho na la rtag par bsams shing /_bdag gis sdug bsngal ba kho na la ni bde bar bsams/_bdag gis mi gtsang ba kho na 
[\[240b.5\]]la ni gtsang bar bsams/_bdag gis bdag med pa kho na la ni bdag tu bsams te/_de ltar bdag ni sngon mi rtag pa la rtag par 'du shes pa dang /_sdug bsngal ba la bde bar 'du shes pa dang /_mi gtsang ba la gtsang bar 'du shes pa dang /_bdag med pa la bdag tu 'du shes 
[\[240b.6\]]par gyur to snyam du sems so/_/dge slong dag 'di lta ste/_dper na skyes bu gnyid kyis log pa'i rmi lam la 'dod pa'i yon tan lngas rtse zhing dga' la dga' mgur spyod par byed pa las phyis sad pa na cung zad kyang mi snang bar gyur pa'i tshe/_de la sems can byis pa'i rang 
[\[240b.7\]]bzhin can dang /_rmongs pa'i rang bzhin can dang /_shes rab 'chal pa'i rang bzhin can gang dag yin pa de dag ni 'di snyam du sems te/_gang dag bdag cag gis rmi lam na dga' mgur spyad pa'i 'dod pa'i yon tan lnga po de dag ni bden pa dang gnas pa'i sgo nas yod do snyam du 
[\[241a\]]
[\[241a.1\]]sems so/_/sems can byis pa'i rang bzhin can ma yin pa dang /_rmongs pa'i rang bzhin can ma yin pa dang /_shes rab dang ldan pa'i rang bzhin can gang dag yin pa de dag ni 'di snyam du sems te/_gang dag bdag cag gis rmi lam na dga' mgur spyod pa'i 
[\[241a.2\]]'dod pa'i yon tan lnga po de dag ni bden pa dang gnas pa'i sgo nas yod pa ma yin te/_rmi lam de 'ba' zhig yod do/_/sems slu bar byed pa de 'ba' zhig yod do snyam du sems so/_/dge slong dag de bzhin du 'phags pa nyan thos thos pa dang ldan pa yang bdag gi lus kyis rnam par 
[\[241a.3\]]shes par bya ba 'das pa dang /_ma 'ongs pa dang /_da ltar byung ba'i reg bya gang dag yin pa 'di dag la rtag pa nyid dam/_brtan pa nyid dam/_ther zug pa nyid dam/_de bzhin nyid dam/_ma nor ba de bzhin nyid dam/_gzhan ma yin pa de bzhin nyid dam/_yang dag pa nyid dam/_bden 
[\[241a.4\]]pa nyid dam/_de kho na nyid dam/_ji lta ba bzhin nyid dam/_ma nor ba nyid dam/_phyin ci ma log pa nyid med de/_gsog kyang de nyid yin la/_gsob kyang de nyid yin/_snying po med pa yang de nyid yin/[ {]brdzun [,]rdzun [}]pa yang de nyid yin/_slu ba'i chos kyang de nyid yin/_bdud kyang de nyid 
[\[241a.5\]]yin/_bdud kyi yo byad kyang de nyid yin/_ro yang de nyid yin/_ro'i gzugs kyang de nyid yin pas/_de la ni mngon par dga' bar bya ba'am/_mngon par brjod par bya ba'am/_lhag par chags par bya ba'am/_lhag par chags shing gnas par bya bar mi rigs kyi/_bcom ldan 'das 
[\[241a.6\]]kyis gsungs pa/_'phags pa 'jig rten las 'das pa ni bden no zhes de ltar so sor rtog par byed do/_/des de ltar shes nas lus kyis rnam par shes par bya ba 'das pa dang /_ma 'ongs pa dang /_da ltar byung ba'i reg bya rnams nad du yang dag par rjes su mthong zhing /_'bras dang /_zug rngu 
[\[241a.7\]]dang /_sdig pa dang /_mi rtag pa dang /_sdug bsngal ba dang /_stong pa dang /_bdag med par yang dag par rjes su mthong ngo /_/de lus kyis rnam par shes par bya ba 'das pa dang /_ma 'ongs pa dang /_da ltar byung ba'i reg bya rnams nad du yang dag par rjes su mthong zhing /_'bras dang /_
[\[241b\]]
[\[241b.1\]]zug rngu dang /_sdig pa dang /_mi rtag pa dang /_sdug bsngal ba dang /_stong pa dang /_bdag med par yang dag par rjes su mthong ba na/_de'i lus kyis rnam par shes par bya ba 'das pa dang /_ma 'ongs pa dang /_da ltar byung ba'i reg bya dag la log par mos pa'am/_'du shes phyin 
[\[241b.2\]]ci log gam/_sems phyin ci log gam/_lta ba phyin ci log tu gyur pa 'di lta ste/_brnab sems kyi tshogs kyi mdud pa dang /_gnod sems kyi tshogs kyi mdud pa dang /_tshul khrims dang brtul zhugs mchog tu 'dzin pa'i tshogs kyi mdud pa dang /_'di bden no snyam du 
[\[241b.3\]]mngon par zhen cing mchog tu 'dzin pa'i tshogs kyi mdud pa gang dag yin pa de dag spong bar byed do/_/de dag spangs pa'i phyir bdud ldongs pa dang yi chad pa dang /_phyogs med par byas te gnas shing bdud sdig can gyis mi mthong bar song nas bdud dang bdud kyi 'khor bcom zhing 
[\[241b.4\]]g.yul chen po'i g.yul sprad de/_g.yul las rnam par rgyal ba dang /_g.yul ngo de nyid mngon par pham par byas shing gnas te/_de ltar na 'di la 'phags pa nyan thos lhag pa'i shes rab la brtson pa'i rjes su sbyor ba la gnas pa ni shes rab kyis 'tsho ba rnams kyi nang na bla 
[\[241b.5\]]na med pas 'tsho ba yin no/_/dge slong dag yang ji ltar na 'phags pa nyan thos lhag pa'i shes rab la sbyor bas rjes su zhugs pa la gnas pa shes rab kyis 'tsho ba rnams kyi nang na bla na med pas 'tsho ba yin zhe na/_dge slong dag 'di la 'phags pa nyan thos lhag pa'i shes 
[\[241b.6\]]rab la sbyor bar rjes su zhugs pa la gnas pa ni bdag sngon yid kyis rnam par shes par bya ba'i chos yid bde ba'i gnas lta bu dag la ni rjes su chags shing gnas par gyur la/_yid kyis rnam par shes par bya ba'i chos yid mi bde ba'i gnas lta bu dag la ni khong khro ba dang ldan 
[\[241b.7\]]zhing gnas par gyur/_yid kyis rnam par shes par bya ba'i chos btang snyoms kyi gnas lta bu dag la ni so sor brtags pa ma yin/_so sor brtags pa ma yin pa'i btang snyoms su gnas par gyur te/_de ltar bdag yun ring po nas 'di la rjes su slob cing rjes su byed pa na/_rga 
[\[242a\]]
[\[242a.1\]]ba dang /_'chi ba nyams su myong zhing /_sngon gyi mtha' mi mngon par gyur pas bdag gis da ni yid kyis rnam par shes par bya ba'i chos dag la sngon ji lta ba de ltar bslab par mi bya zhing /_bdag gis yid kyis rnam par shes par bya ba 'das pa dang /_ma 'ongs 
[\[242a.2\]]pa dang /_da ltar byung ba'i chos dag la log par mos pa'am/_'du shes phyin ci log gam/_sems phyin ci log gam/_lta ba phyin ci log tu gyur pa 'di lta ste/_brnab sems kyi tshogs kyi mdud pa dang /_gnod sems kyi tshogs kyi mdud pa dang /_tshul khrims dang 
[\[242a.3\]]brtul zhugs mchog tu 'dzin pa'i tshogs kyi mdud pa dang /_'di bden no snyam du mngon par zhen cing mchog tu 'dzin pa'i tshogs kyi mdud pa gang dag yin pa de dag spang ba'i phyir bslab par bya zhing /_de dag spangs par gyur cig ces de ltar so sor rtog par byed pa'i phyir ro/_/dge 
[\[242a.4\]]slong dag 'on kyang 'di na kha cig la ni yid kyis rnam par shes par bya ba'i chos de dag nyid yid du 'ong bar 'gyur la/_gzhan dag la ni de dag nyid yid du mi 'ong bar 'gyur ba yang yod la/_de dag la yang dus la lar ni yid bde ba'i gnas lta bu dag tu 'gyur zhing /_dus la lar ni yid 
[\[242a.5\]]mi bde ba'i gnas lta bu dag tu 'gyur/_dus la lar ni btang snyoms kyi gnas lta bu dag tu 'gyur te/_dge slong dag de ltar na 'di la sems can rnams yun ring po nas sems kyis bsgribs shing /_sems kyis brid/_sems kyis bslus nas nyes dmigs su mi mthong 
[\[242a.6\]]zhing /_nges par 'byung ba rab tu mi shes te/_bdud sdig can ji ltar 'dod pa bzhin byed du 'jug go/_/dge slong dag dge sbyong ngam/_bram ze gang dag kha cig yid kyis rnam par shes par bya ba'i chos 'di dag nyid bden pa dang gnas pa'i sgo nas ma mthong zhing /_ji ltar rang 
[\[242a.7\]]rang log par mos pa dag la nan gyis bzung ste/_mngon par zhen par byas nas 'di nyid bden gyi gzhan ni [{]brdzun [,]rdzun [}]pa'o zhes rjes su tha snyad 'dogs par byed pa de dag ni yid kyis rnam par shes par bya ba'i chos yid bde ba'i gnas lta bu dag la rjes su chags shing gnas te/_
[\[242b\]]
[\[242b.1\]]dge sbyong dang /_bram ze brnab sems kyi tshogs kyi mdud pas kun nas sun phyung ba/_rjes su chags pa'i kun du sbyor ba dang ldan pa de dag kyang bdud sdig can ji ltar 'dod pa bzhin byed du 'jug pa yin no/_/dge slong dag dge sbyong ngam/_bram ze gang dag kha cig yid kyis rnam par 
[\[242b.2\]]shes par bya ba'i chos 'di dag nyid bden pa dang gnas pa'i sgo nas ma mthong zhing /_ji ltar rang rang log par mos pa dag la nan gyis bzung ste/_mngon par zhen par byas nas 'di nyid bden gyi gzhan ni [{]brdzun [,]rdzun [}]pa'o zhes rjes su tha snyad la 'dogs par byed pa de dag ni yid kyis rnam par 
[\[242b.3\]]shes par bya ba'i chos yid mi bde ba'i gnas lta bu dag la khong khro ba dang ldan par gnas te/_dge sbyong dang /_bram ze gnod sems kyi tshogs kyi mdud pas kun nas sun phyung ba/_khong khro ba'i kun du sbyor ba dang ldan pa de dag kyang bdud sdig can ji ltar 'dod pa bzhin 
[\[242b.4\]]byed du 'jug pa yin no/_/dge slong dag dge sbyong ngam/_bram ze gang dag kha cig yid kyis rnam par shes par bya ba'i chos 'di dag nyid bden pa dang gnas pa'i sgo nas ma mthong zhing /_ji ltar rang rang log par mos pa dag la nan gyis bzung ste/_mngon par zhen par byas nas 'di 
[\[242b.5\]]nyid bden gyi gzhan ni [{]brdzun [,]rdzun [}]pa'o zhes rjes su tha snyad 'dogs par byed pa de dag ni yid kyis rnam par shes par bya ba'i chos btang snyoms kyi gnas lta bu dag la so sor brtags pa ma yin/_so sor brtags pa ma yin pa'i btang snyoms su gnas te/_dge sbyong dang /_bram ze 'di bden 
[\[242b.6\]]no snyam du mngon par zhen cing mchog tu 'dzin pa'i tshogs kyi mdud pas kun nas sun phyung ba/_nga rgyal gyi kun du sbyor ba dang ldan pa de dag kyang bdud sdig can ji ltar 'dod pa bzhin byed du 'jug pa yin no/_/dge slong dag 'di lta ste/_dper na skyes bu zhig gis rin po che'i za ma tog 
[\[242b.7\]]yin par sems shing sbrul gyi za ma tog blangs te grong khyer kun du 'bar ba nas 'bros par byed cing /_de des mngon par dga' bar byed la de la nyes dmigs su ma mthong ba las gang gi tshe de so sor rtog par byed pa na 'di ni sbrul gyi za ma tog yin gyi/_'di ni rin po che'i za ma 
[\[243a\]]
[\[243a.1\]]tog ma yin no zhes shes par gyur pa de'i tshe/_de des gdung bar byed/_ngo tsha bar byed/_gnong bar byed cing rnam par smod par byed do/_/dge slong dag de bzhin du/_'phags pa nyan thos thos pa dang ldan pa yang 'phags pa'i 'jig rten las 
[\[243a.2\]]'das pa'i shes rab 'di nyid thob nas sngon gyi byis pa'i spyod pa dang /_rmongs pa'i spyod pa dang /_shes rab 'chal pa'i spyod pa des gdung bar byed/_ngo tsha bar byed/_gnong bar byed cing rnam par smod par byed la/_de 'di snyam du sems te/_bdag gis ni sngon mi rtag 
[\[243a.3\]]pa kho na la rtag par bsams shing /_bdag gis sdug bsngal ba kho na la ni bde bar bsams/_bdag gis mi gtsang ba kho na la ni gtsang bar bsams/_bdag gis bdag med pa kho na la ni bdag tu bsams te/_de ltar na bdag ni sngon mi rtag pa la rtag par 
[\[243a.4\]]'du shes pa dang /_sdug bsngal ba la bde bar 'du shes pa dang /_mi gtsang ba la gtsang bar 'du shes pa dang /_bdag med pa la bdag tu 'du shes par gyur to snyam du sems so/_/dge slong dag 'di lta ste/_dper na sgyu ma mkhan nam sgyu ma mkhan gyi slob ma mkhas 
[\[243a.5\]]pa zhig lam po che'i bzhi mdor 'dug ste/_sgyu ma sna tshogs 'di lta ste/_nor bu dag gam/_rna cha gdub kor dag gam/_mgul rgyan dag gam/_gdu bu rgyan can dag gam/_dpung rgyan dag gam/_lag rgyan dag gam/_rkang rgyan dag gam/_sor gdub rgyan 
[\[243a.6\]]dag gam/_gser dang dngul gyi phreng ba dag byas te rnam par bstan par gyur na/_de la sems can byis pa'i rang bzhin can dang /_rmongs pa'i rang bzhin can dang /_shes rab 'chal pa'i rang bzhin can gang dag yin pa de dag ni 'di snyam du sems te/_gang 'di ltar snang ba'i nor bu 
[\[243a.7\]]dag gam/_rna cha gdub kor dag gam/_mgul rgyan dag gam/_gdu bu rgyan can dag gam/_dpung rgyan dag gam/_lag rgyan dag gam/_rkang rgyan dag gam/_sor gdub rgyan dag gam/_gser dang /_dngul gyi phreng ba 'di dag ni bden pa dang /_gnas pa'i sgo 
[\[243b\]]
[\[243b.1\]]nas yod do snyam du sems so/_/sems can byis pa'i rang bzhin can ma yin pa dang /_rmongs pa'i rang bzhin can ma yin pa dang /_shes rab dang ldan pa'i rang bzhin can gang dag yin pa de dag ni 'di snyam du sems te/_gang 'di ltar snang ba'i nor bu dag gam/_rna cha gdub 
[\[243b.2\]]kor dag gam/_mgul rgyan dag gam/_gdu bu rgyan can dag gam/_dpung rgyan dag gam/_lag rgyan dag gam/_rkang rgyan dag gam/_sor gdub rgyan dag gam/_gser dang dngul gyi phreng ba 'di dag ni bden pa dang gnas pa'i sgo nas yod pa ma yin te/_gyi na sgyu 
[\[243b.3\]]mar byas pa 'di 'ba' zhig yod do/_/mig slu bar byed pa 'di 'ba' zhig yod do snyam du sems so/_/dge slong dag de bzhin du 'phags pa nyan thos thos pa dang ldan pa yang bdag gis yid kyis rnam par shes par bya ba 'das pa dang /_ma 'ongs pa dang /_da ltar byung ba'i chos gang 
[\[243b.4\]]dag yin pa 'di dag la/_rtag pa nyid dam/_brtan pa nyid dam/_ther zug nyid dam/_de bzhin nyid dam/_ma nor ba de bzhin nyid dam/_gzhan ma yin pa de bzhin dam/_yang dag pa nyid dam/_bden pa nyid dam/_de kho na nyid dam/_ji lta ba bzhin nyid 
[\[243b.5\]]dam/_ma nor ba nyid dam/_phyin ci ma log pa nyid med de/_gsog kyang de nyid yin la/_gsob kyang de nyid yin/_snying po med pa yang de nyid yin/[ {]brdzun [,]rdzun [}]pa yang de nyid yin/_slu ba'i chos kyang de nyid yin/_bdud kyang de nyid yin/_bdud kyi yo byad kyang de 
[\[243b.6\]]nyid yin/_ro yang de nyid yin/_ro'i gzugs kyang de nyid yin pas de la ni mngon par dga' bar bya ba'am/_mngon par brjod par bya ba'am/_lhag par chags par bya ba'am/_lhag par chags shing gnas par bya bar mi rigs kyi/_bcom ldan 'das kyis gsungs pa 
[\[243b.7\]]'phags pa 'jig rten las 'das pa ni bden no zhes de ltar so sor rtog par byed do/_/des de ltar shes nas yid kyis rnam par shes par bya ba 'das pa dang /_ma 'ongs pa dang /_da ltar byung ba'i chos rnams nad du yang dag par rjes su mthong /_'bras dang /_zug rngu dang /_
[\[244a\]]
[\[244a.1\]]sdig pa dang /_mi rtag pa dang /_sdug bsngal ba dang /_stong pa dang /_bdag med par yang dag par rjes su mthong ngo /_/des yid kyis rnam par shes par bya ba 'das pa dang /_ma 'ongs pa dang /_da ltar byung ba'i chos rnams nad du yang dag par rjes su mthong zhing /_'bras dang /_zug rngu 
[\[244a.2\]]dang /_sdig pa dang /_mi rtag pa dang /_sdug bsngal ba dang /_stong pa dang /_bdag med par yang dag par rjes su mthong ba na/_de'i yid kyis rnam par shes par bya ba 'das pa dang /_ma 'ongs pa dang /_da ltar byung ba'i chos dag la log par mos pa'am/_'du shes phyin ci log gam/_
[\[244a.3\]]sems phyin ci log gam/_lta ba phyin ci log tu gyur pa 'di lta ste/_brnab sems kyi tshogs kyi mdud pa dang /_gnod sems kyi tshogs kyi mdud pa dang /_tshul khrims dang brtul zhugs mchog tu 'dzin pa'i tshogs kyi mdud pa dang /_'di bden no snyam du mngon par zhen cing mchog tu 
[\[244a.4\]]'dzin pa'i tshogs kyi mdud pa gang dag yin pa de dag spong bar byed do/_/de dag spangs pa'i phyir bdud ldongs pa dang /_yi chad pa dang /_phyogs med par byas te gnas shing /_bdud sdig can gyis mi mthong bar song nas bdud dang /_bdud kyi 'khor bcom zhing /_g.yul chen po'i g.yul sprad de/_
[\[244a.5\]]g.yul las rnam par rgyal ba dang /_g.yul ngo de nyid mngon par pham par byas shing gnas te/_de ltar na 'di la 'phags pa nyan thos lhag pa'i shes rab la sbyor bar rjes su zhugs pa la gnas pa ni shes rab kyis 'tsho ba rnams kyi nang na bla na med pas 'tsho ba yin no/_/bcom ldan 'das kyis de skad 
[\[244a.6\]]ces bka' stsal nas/_dge slong de dag yi rangs te/_bcom ldan 'das kyis gsungs pa la mngon par bstod do//_//bar sdom ni/_/smyon pa dang ni sgyu ma dang /_/ra ro ba dang sgra brnyan dang /_/gshed ma dang ni me long dang /_/zas sbyin pa dang smig rgyu dang /_/rkun pos gtses pa grong nas dang /_/rmi lam dga' spyod 
[\[244a.7\]]za ma tog_/nor bu dpung rgyan rnam dag ni/_/sgyu ma'i dra ba kun bsdus pa'o/_/mdo chen po sgyu ma'i dra ba zhes bya ba rdzogs so//_//rgya gar gyi mkhan po dzi na mi tra dang /_pradz+nyA warma dang /_zhu chen gyi lots+tsha ba ban de ye shes sde la sogs pas bsgyur cing zhus te gtan la phab pa//_//
[\[244b\]]
[\[244b.1\]{D289}]@##/_/rgya gar skad du/_bim+bi sA ra pra t+yung+ga ma naM nA ma ma hA sU traM/_bod skad du/_mdo chen po gzugs can snying pos bsu ba zhes bya ba/_dkon mchog gsum la phyag 'tshal lo/_/'di skad bdag gis thos pa dus gcig na/_bcom ldan 'das dge slong stong gi dge 
[\[244b.2\]]slong gi dge 'dun chen po thams cad kyang sngon ral pa can/_thams cad kyang dgra bcom pa/_zag pa zad pa/_bya ba byas pa/_byed pa byas pa/_khur bor ba/_bdag gi don rjes su thob pa/_srid par kun du sbyor ba yongs su zad pa/_yang dag pa'i shes pas sems shin tu rnam par grol ba 
[\[244b.3\]]sha stag dang thabs cig tu yul ma ga d+har yul rgyu zhing gshegs pa na/_ma ga d+hA pa rnams kyi mchod rten rab brtan gyi smyig ma'i nags khrod ga la ba der gshegs te/_de na bcom ldan 'das rab brtan du byon nas ma ga d+ha pa rnams kyi mchod rten rab brtan gyi smyig ma'i nags khrod na 
[\[244b.4\]]bzhugs so/_/yul ma ga d+hA'i rgyal po bzo sbyangs gzugs can snying pos bcom ldan 'das dge slong stong gi dge slong gi dge 'dun chen po thams cad kyang sngon ral pa can/_thams cad kyang dgra bcom pa/_zag pa zad pa/_bya ba byas pa/_byed pa byas pa/_khur bor ba/_bdag 
[\[244b.5\]]gi don rjes su thob pa/_srid par kun du sbyor ba yongs su zad pa/_yang dag pa'i shes pas sems shin tu rnam par grol ba sha stag dang thabs cig tu yul ma ga d+hAr yul rgyu zhing gshegs pa na/_ma ga d+hA pa rnams kyi mchod rten rab brtan gyi smyig ma'i nags khrod ga la ba der 
[\[244b.6\]]gshegs te/_de na bcom ldan 'das rab brtan du byon nas ma ga d+hA pa rnams kyi mchod rten rab brtan gyi smyig ma'i nags khrod na bzhugs so zhes thos so/_/thos nas kyang rgyal po'i 'byor pa chen po dang /_rgyal po'i mthu chen pos shing rta khri nyis stong dang /_rta'i khyu tshan khri brgyad 
[\[244b.7\]]stong dang /_yul ma ga d+hA'i bram ze dang khyim bdag 'bum phrag du ma dang lhan cig tu bcom ldan 'das la blta ba dang /_bsnyen bkur la 'gro ba'i phyir rgyal po'i khab nas byung ste/_de bzhon pas bgrod pa'i sa ji srid pa de srid du bzhon pas song nas/_bzhon pa las babs te/_rkang pa 
[\[245a\]]
[\[245a.1\]]kho nas kun dga' ra bar zhugs nas/_yul ma ga d+hA'i rgyal po bzo sbyangs gzugs can snying pos bar skabs gang nas bcom ldan 'das mthong ba'i bar skabs der/_rgyal po'i chos kyi mtshan ma lnga po cod pan dang /_gdugs dang /_ral gri dang /_rnga yab 
[\[245a.2\]]nor bu can dang /_lham khra bo dag phud de bzhag go/_/de nas yul ma ga d+hA'i rgyal po bzo sbyangs gzugs can snying pos rgyal po'i chos kyi mtshan ma lnga po dag phud de bzhag nas/_bcom ldan 'das ga la ba der song ste phyin pa dang /_bla gos phrag pa gcig tu gzar te/_pus mo g.yas 
[\[245a.3\]]pa'i lha nga sa la btsugs nas/_bcom ldan 'das ga la ba de logs su thal mo sbyar ba btud de/_btsun pa bdag ni yul ma ga d+hA'i rgyal po bzo sbyangs gzugs can snying po lags so/_/btsun pa bdag ni yul ma ga d+hA'i rgyal po bzo sbyangs gzugs can snying po lags so/_/rgyal 
[\[245a.4\]]po lags so zhes lan gsum gyi bar du rang gi ming rjes su sgrogs so/_/bcom ldan 'das kyis bka' stsal pa/_rgyal po chen po de de bzhin no/_/de de bzhin te/_rgyal po chen po khyod ni yul ma ga d+hA'i rgyal po bzo sbyangs gzugs can snying po yin no/_/rgyal po chen po khyod 
[\[245a.5\]]ni yul ma ga d+hA'i rgyal po bzo sbyangs gzugs can snying po yin no/_/rgyal po yin no/_/rgyal po chen po khyod rang gi stan gang yin pa la 'dug shig_/de nas yul ma ga d+hA'i rgyal po bzo sbyangs gzugs can snying pos bcom ldan 'das kyi zhabs la mgo bos phyag 'tshal te/_phyogs 
[\[245a.6\]]gcig tu 'dug go/_/yul ma ga d+hA'i bram ze dang /_khyim bdag kha cig gis ni bcom ldan 'das kyi zhabs la mgo bos phyag 'tshal te phyogs gcig tu 'khod do/_/kha cig gis ni bcom ldan 'das la mngon sum du phan tshun kun dga' bar 'gyur ba dang /_yang dag par dga' 
[\[245a.7\]]bar 'gyur ba'i gtam sna tshogs dag gsol te phyogs gcig tu 'khod do/_/kha cig gis ni bcom ldan 'das ga la ba de logs su thal mo sbyar ba btud de phyogs gcig tu 'khod do/_/kha cig gis ni rgyang ring po kho na nas bcom ldan 'das mthong nas cang mi smra bar phyogs 
[\[245b\]]
[\[245b.1\]]gcig tu 'khod do/_/de'i tshe na ral pa can tshe dang ldan pa lteng rgyas 'od srung 'khor de nyid du 'dus te 'dug par gyur to/_/de nas yul ma ga d+hA'i bram ze dang /_khyim bdag rnams 'di snyam du sems te ci dge sbyong chen po ral pa can lteng rgyas 'od srung gi drung na tshangs par spyad pa spyod dam/_
[\[245b.2\]]'on te ral pa can lteng rgyas 'od srung nyid dge sbyong chen po'i spyan sngar tshangs par spyad pa spyod snyam mo/_/de nas bcom ldan 'das kyis yul ma ga d+hA'i bram ze dang /_khyim bdag rnams kyi sems thugs kyis mkhyen nas tshe dang ldan pa lteng rgyas 'od srung la tshigs su bcad 
[\[245b.3\]]pa'i dbyangs kyis dri ba dris pa/_lteng rgyas gnas pas 'di la ci mthong na/_/khyod kyis me spangs brtul zhugs kho na spyod/_/khyod kyis ji ltar me yi sbyin sreg spangs/_/'od srung de yi don ni nga la smros/_/tshe dang ldan pa lteng rgyas 'od srung gis gsol pa/_'di na kha cig 
[\[245b.4\]]zas dang skom dag dang /_/ro dang 'dod pa bud med rjod bgyid pa/_/rdzas byung de dag dri mar rab mthong bas/_/de slad mchod sbyin sreg la bdag mi dga'/_/bcom ldan 'das kyis bka' stsal pa/_gal te khyod ni 'dod dang zas skom dang /_/de bzhin ro rnams dag 
[\[245b.5\]]la yid dgar mi bden/_/ji ltar lha mi'i 'jig rten dag la khyod kyi yid/_/dga' bar byed pa dris pa 'od srung smros/_/tshe dang ldan pa lteng rgyas 'od srung gis gsol pa/_go 'phang zhi mchog phung po ma mchis shing /_/ci yang ma mchis 'dod srid ma chags la/_/mi 'gyur gzhan 
[\[245b.6\]]gyis mi bkri mthong lags pas/_/de slad mchod sbyin sreg la bdag mi dga'/_/mi nyams go 'phang dam pa ma mthong tshe/_/mchod sbyin brtul zhugs rnams kyang zhugs kyis kyang /_/grol bar 'gyur zhes bdag yid rmongs gyur cing /_ldongs shing skye shi'i rjes su zhugs 
[\[245b.7\]]par gyur/_/gau tam skye mang don du rnam 'dren pa/_/thub pa bden pa'i rtsal mnga' khyod byung zhing /_/gtso mchog skyob pas legs bshad da ltar ni/_/go 'phang 'dus ma bgyis de bdag gis mthong /_/bcom ldan 'das kyis bka' stsal pa/_rab tu rnam par phye ba'i chos 
[\[246a\]]
[\[246a.1\]]rnams las/_/dam pa gang yin de ni rtogs gyur pa/_/de ni khyod kyis nyes bsams ma yin te/_/khyod kyis nges pa legs par rtogs pa yin/_/'od srung 'khor rnams skyo ba ma bskyed cig_/de nas tshe dang ldan pa lteng rgyas 'od srung bcom ldan 'das kyis skabs phye 
[\[246a.2\]]bas/_ji ltar sems mnyam par gzhag bzhin du bdag gi stan gyi steng na mi snang bar gyur pa de lta bu'i ting nge 'dzin la snyoms par zhugs nas shar phyogs kyi steng gi nam mkha' la mngon par 'phags te/_spyod lam rnam pa bzhi po 'di lta ste/_'chag pa dang /_'greng ba dang /_'dug 
[\[246a.3\]]pa dang /_nyal ba dag byed do/_/me'i khams la yang snyoms par zhugs te/_tshe dang ldan pa lteng rgyas 'od srung me'i khams la snyoms par zhugs pa'i lus las 'od zer rnam pa sna tshogs 'di lta ste/_sngon po dag dang /_ser po dag dang /_dmar po dag dang /_dkar po dag dang 
[\[246a.4\]]btsod ka dag dang /_shel gyi kha dog lta bu dag byung ngo /_/cho 'phrul zung dag kyang rnam par bstan te/_lus kyi smad nas me 'bar la lus kyi stod nas chu grang mo'i rgyun 'bab pa dang /_lus kyi stod nas me 'bar la lus kyi smad nas chu grang mo'i rgyun 'bab pa dag kyang rnam par bstan 
[\[246a.5\]]to/_/shar phyogs su ji lta ba bzhin du lho dang /_nub dang /_byang phyogs kyi steng gi nam mkha' la yang mngon par 'phags te/_spyod lam rnam pa bzhi po 'di lta ste/_'chag pa dang /_'greng ba dang /_'dug pa dang /_nyal ba dag byed do/_/me'i khams la yang snyoms par zhugs 
[\[246a.6\]]te/_tshe dang ldan pa lteng rgyas 'od srung me'i khams la snyoms par zhugs pa'i lus las 'od zer rnam pa sna tshogs 'di lta ste/_sngon po dag dang /_ser po dag dang /_dmar po dag dang /_dkar po dag dang /_btsod ka dag dang /_shel gyi kha dog lta bu dag byung ngo /_/cho 'phrul zung 
[\[246a.7\]]dag kyang rnam par bstan te/_lus kyi smad nas me 'bar la lus kyi stod nas chu grang mo'i rgyun 'bab pa dang /_lus kyi stod nas me 'bar la lus kyi smad nas chu grang mo'i rgyun 'bab pa dag kyang rnam par ston to/_/de ltar phyogs bzhir rdzu 'phrul gyi cho 'phrul rnam pa bzhi bstan nas rdzu 
[\[246b\]]
[\[246b.1\]]'phrul mngon par 'du bya ba de dag phyir bsdus te/_bla gos phrag pa gcig tu gzar nas/_pus mo g.yas pa'i lha nga sa la btsugs te/_bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/_/bcom ldan 'das ni 
[\[246b.2\]]bdag gi ston pa lags so/_/bdag ni bcom ldan 'das kyi nyan thos lags so/_/bcom ldan 'das ni bdag gi ston pa lags so/_/ston pa lags so/_/bdag ni bcom ldan 'das kyi nyan thos lags so/_/nyan thos lags so/_/bcom ldan 'das kyis bka' stsal pa/_'od 
[\[246b.3\]]srung de de bzhin no/_/de de bzhin te/_'od srung nga ni khyod kyi ston pa yin no/_/khyod ni nga'i nyan thos yin no/_/'od srung nga ni khyod kyi ston pa yin no/_/ston pa yin no/_/khyod ni nga'i nyan thos yin no/_/nyan thos yin no/_/'od srung khyod rang gi stan gang yin pa la 'dug shig_/de nas 
[\[246b.4\]]tshe dang ldan pa lteng rgyas 'od srung gis bcom ldan 'das kyi zhabs la mgo bos phyag 'tshal te/_rang gi stan gang yin pa de la 'dug go/_/de nas yul ma ga d+hA'i bram ze dang /_khyim bdag rnams 'di snyam du sems te/_dge sbyong chen po ni ral pa can lteng rgyas 'od srung gi drung na 
[\[246b.5\]]tshangs par spyad pa spyod pa ma yin gyi/_ral pa can lteng rgyas 'od srung nyid dge slong chen po'i spyan sngar tshangs par spyad pa spyod pa yin no/_/de nas bcom ldan 'das kyis yul ma ga d+hA'i rgyal po bzo sbyangs gzugs can snying po la bka' stsal pa/_rgyal po chen po gzugs ni skye ba 
[\[246b.6\]]yang ma yin/_'jig pa yang ma yin te/_de'i skye ba dang 'jig pa yang rtogs par bya'o/_/rgyal po chen po tshor ba dang /_'du shes dang /_'du byed rnams dang /_rnam par shes pa ni skye ba yang ma yin/_'jig pa yang ma yin te/_de'i skye ba dang /_'jig pa yang rtogs par bya'o/_/
[\[246b.7\]]rgyal po chen po gzugs kyi skye ba dang /_'jig pa'i chos nyid rtogs pa'i rigs kyi bus ni gzugs de yongs su shes pa yin no/_/rgyal po chen po tshor ba dang /_'du shes dang /_'du byed rnams dang /_rnam par shes pa'i skye ba dang /_'jig pa'i chos nyid rtogs pa'i rigs kyi bus ni 
[\[247a\]]
[\[247a.1\]]rnam par shes pa de yongs su shes pa yin no/_/rgyal po chen po gzugs yongs su shes pa'i rigs kyi bu ni bdag dang bdag gi zhes khas len par mi byed/_nye bar len par mi byed/_lhag pa'i chags par mi byed/_mngon par zhen par mi byed do/_/rgyal 
[\[247a.2\]]po chen po tshor ba dang /_'du shes dang /_'du byed rnams dang /_rnam par shes pa yongs su shes pa'i rigs kyi bu ni bdag dang bdag gi zhes khas len par mi byed/_nye bar len par mi byed/_lhag par gnas par mi byed/_mngon par zhen par mi byed do/_/rgyal po chen po gzugs 
[\[247a.3\]]bdag gir mi byed/_khas len par mi byed/_nye bar len par mi byed/_lhag par gnas par mi byed/_mngon par zhen par mi byed pa'i rigs kyi bu ni tshad med pa dang /_grangs med pa yin te/_mya ngan las 'das pa yin par nga smra'o/_/rgyal po chen po tshor ba dang /_'du shes dang /_
[\[247a.4\]]'du byed rnams dang /_rnam par shes pa bdag gir mi byed/_khas len par mi byed/_nye bar len par mi byed/_lhag par gnas par mi byed/_mngon par zhen par mi byed pa'i rigs kyi bu ni tshad med pa dang /_grangs med pa yin te/_mya ngan las 'das pa yin par nga smra'o/_/de nas 
[\[247a.5\]]yul ma ga d+hA'i bram ze dang /_khyim bdag rnams 'di snyam du sems te/_gal te gzugs bdag ma yin zhing tshor ba dang /_'du shes dang /_'du byed rnams dang /_rnam par shes pa yang bdag ma yin na/_'o na ci gang nam yang byung bar ma gyur pa dang /_'byung bar mi 'gyur ba 
[\[247a.6\]]dang /_da ltar yang med pa yang ma yin zhing /_gang de dang de dag tu dge ba dang /_sdig pa'i las byas shing /_byas pa dag gi rnam par smin pa so sor myong bar byed pa dang /_gang phung po 'di 'dor zhing phung po gzhan dang nying mtshams sbyor bar 'gyur ba'i bdag gam/_sems can nam/_
[\[247a.7\]]srog gam/_skye ba'am/_gso ba'am/_gang zag gam/_shed las skyes sam/_shed bu'am/_byed pa po'am/_byed du 'jug pa po'am/_skyed pa po'am/_kun nas skyed pa po'am/_slong ba po'am/_kun nas slong ba po'am/_smra ba po'am/_myong ba po'am/_so sor myong ba po de 
[\[247b\]]
[\[247b.1\]]gang zhig yin snyam mo/_/de nas bcom ldan 'das kyis yul ma ga d+hA'i bram ze dang /_khyim bdag rnams kyi sems thugs kyis mkhyen nas dge slong rnams la bka' stsal pa/_dge slong dag byis pa so so'i skye bo thos pa dang mi ldan pa ni bdag bdag ces bya bar tha snyad 'dogs pa'i 
[\[247b.2\]]rjes su lhung ste/_de la ni bdag gam bdag gir bya ba med do/_/dge slong dag sdug bsngal 'di skye ba ni skye la/_sdug bsngal 'gags pa ni 'gag go/_/'du byed rnams skye ba ni skye la/_'du byed rnams 'gags pa ni 'gag ste/_rgyu de dag dang /_rkyen de dag la brten nas sems 
[\[247b.3\]]can rnams kyi 'du byed kyi rgyun 'byung bar 'gyur te/_dge slong dag de bzhin gshegs pa ni 'du byed kyi rgyun nying mtshams sbyor bar thugs su chud nas sems can rnams kyi 'chi 'pho dang /_skye ba 'dogs par mdzad do/_/dge slong dag ngas lha'i spyan rnam par dag pa mi'i las shin tu 'das 
[\[247b.4\]]pas sems can 'chi 'pho ba dag dang /_skye ba dag dang /_mdog bzang ba dag dang /_mdog ngan pa dag dang /_ngan pa dag dang /_bzang po dag dang /_bde 'gror 'gro ba dag dang /_ngan 'gror 'gro ba dag kyang gzigs la/_sems can shes pa dang ldan pa 'di dag ni lus kyis 
[\[247b.5\]]nyes par spyod pa dang ldan pa/_ngag dang yid kyis nyes par spyod pa dang ldan pa/_'phags pa rnams la skur pa 'debs pa/_log par lta ba dag ste/_log par lta ba'i las dang /_chos yang dag par blangs pa'i rgyus lus zhig ste shi ba'i 'og tu rgyu de dang rkyen des ngan song ngan 'gro 
[\[247b.6\]]log par ltung ba sems can dmyal ba rnams kyi nang du skye bar 'gyur ba dang /_sems can shes pa dang ldan pa 'di dag ni lus kyis legs par spyod pa dang ldan pa/_ngag dang yid kyis legs par spyod pa dang ldan pa/_'phags pa rnams la skur pa mi 'debs pa/_yang dag par lta 
[\[247b.7\]]ba dag ste/_yang dag par lta ba'i las dang /_chos yang dag par blangs pa'i rgyus lus zhig ste shi ba'i 'og tu rgyu de dang /_rkyen des bde 'gro mtho ris kyi 'jig rten du lha rnams kyi nang du skye bar 'gyur ro zhes sems can rnams las ji lta ba bzhin du nye bar 'gro ba dag kyang yang dag pa 
[\[248a\]]
[\[248a.1\]]ji lta ba bzhin du rab tu mkhyen to/_/dge slong dag ngas de ltar mkhyen cing de ltar gzigs pas na/_nga ni gang nam yang byung bar ma gyur pa dang /_'byung bar mi 'gyur ba dang /_da ltar yang med pa'ang ma yin zhing /_gang de dang de dag tu dge ba dang /_sdig pa'i las byas shing byas pa dag gi 
[\[248a.2\]]rnam par smin pa so sor myong bar byed pa dang /_gang phung po 'di 'dor zhing phung po gzhan dang nying mtshams sbyor ba de chos kyi brda ma gtogs par bdag gam/_sems can nam/_srog gam/_skye ba'am/_gso ba'am/_gang zag gam/_shed las skyes sam/_shed bu'am/_byed pa po'am/_byed du 
[\[248a.3\]]'jug pa po'am/_skyed pa po'am/_kun nas skyed pa po'am/_slong ba po'am/_kun nas slong ba po'am/_smra ba po'am/_myong ba po'am/_so sor myong ba po yin no zhes mi smra'o/_/de la chos kyi brda ni 'di yin te/_'di lta ste/_'di yod pa'i phyir 'di 'byung la/_'di skyes pa'i phyir 'di skye ba ste/_'di lta ste/_
[\[248a.4\]]ma rig pa'i rkyen gyis 'du byed rnams 'du byed kyi rkyen gyis rnam par shes pa/_rnam par shes pa'i rkyen gyis ming dang gzugs/_ming dang gzugs kyi rkyen gyis skye mched drug_/skye mched drug gi rkyen gyis reg pa/_reg pa'i rkyen gyis tshor ba/_tshor ba'i rkyen gyis sred pa/_sred pa'i rkyen gyis len 
[\[248a.5\]]pa/_len pa'i rkyen gyis srid pa/_srid pa'i rkyen gyis skye ba/_skye ba'i rkyen gyis rga shi dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrug pa rnams 'byung bar 'gyur te/_de ltar na sdug bsngal gyi phung po chen po 'ba' zhig po 'di 'byung bar 'gyur 
[\[248a.6\]]ro/_/'di lta ste/_'di med pas 'di mi 'byung la/_'di 'gags pas 'di 'gag pa ste/_'di lta ste/_ma rig pa 'gags pas 'du byed 'gag_/'du byed 'gags pas rnam par shes pa 'gag_/rnam par shes pa 'gags pas ming dang gzugs 'gag_/ming dang gzugs 'gags pas skye 
[\[248a.7\]]mched drug 'gag_/skye mched drug 'gags pas reg pa 'gag_/reg pa 'gags pas tshor ba 'gag_/tshor ba 'gags pas sred pa 'gag_/sred pa 'gags pas len pa 'gag_/len pa 'gags pas srid pa 'gag_/srid pa 'gags pas skye ba 'gag_/skye ba 'gags pas rga 
[\[248b\]]
[\[248b.1\]]shi dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrug pa rnams 'gag par 'gyur te/_de ltar na sdug bsngal gyi phung po chen po 'ba' zhig po 'di 'gag par 'gyur ro/_/dge slong dag de ltar na 'du byed rnams ni sdug bsngal ba yin la/_mya ngan las 'das 
[\[248b.2\]]pa ni zhi ba yin te/_rgyu kun 'byung ba las sdug bsngal kun 'byung bar 'gyur la/_rgyu 'gags pa las sdug bsngal 'gag pa dang /_lam gyi rgyun 'chad pa dang /_mi 'byung ba dang /_nying mtshams sbyor ba med cing 'gag par 'gyur te/_sdug bsngal gyi mtha' ni de lta bu kho na yin no/_/dge slong dag de la 
[\[248b.3\]]sdug bsngal gang yin pa de 'gag pa dang /_de nye bar zhi ba dang /_de bsil bar gyur pa dang /_de nub par gyur pa ma gtogs par su zhig yongs su mya ngan las 'das te/_dge slong dag 'di lta ste/_phung po kun spangs pa/_sred pa zad pa/_'dod chags dang bral ba/_'gog pa mya ngan las 
[\[248b.4\]]'das pa'i go 'phang 'di ni zhi ba yin no/_/de nas bcom ldan 'das kyis yang lan gnyis su yul ma ga d+hA'i rgyal po bzo sbyangs gzugs can snying po la bka' stsal pa/_rgyal po chen po ji snyam du sems/_gzugs rtag pa zhig gam/_mi rtag pa zhig yin snyam/_rgyal pos gsol pa/_
[\[248b.5\]]btsun pa de ni mi rtag pa lags so/_/bcom ldan 'das kyis bka' stsal pa/_rgyal po chen po gang mi rtag pa de sdug bsngal ba zhig gam/_sdug bsngal ba ma yin/_rgyal pos gsol pa/_btsun pa de ni sdug bsngal ba lags so/_/bcom ldan 'das kyis bka' stsal pa/_rgyal po 
[\[248b.6\]]chen po 'o na gang mi rtag pa dang /_sdug bsngal ba dang /_rnam par 'gyur ba'i chos can de la/_'phags pa nyan thos thos pa dang ldan pa dag 'di ni bdag gi'o/_/'di ni bdag go/_/'di ni bdag gi bdag go zhes bdag tu khas len par byed dam/_rgyal pos gsol pa/_btsun pa mi bgyid 
[\[248b.7\]]lags so/_/bcom ldan 'das kyis bka' stsal pa/_rgyal po chen po de ji snyam du sems/_tshor ba dang /_'du shes dang /_'du byed rnams dang /_rnam par shes pa rtag pa zhig gam/_mi rtag pa zhig yin snyam mam/_rgyal pos gsol pa/_btsun pa de ni mi rtag pa lags so/_/bcom 
[\[249a\]]
[\[249a.1\]]ldan 'das kyis bka' stsal pa/_rgyal po chen po gang mi rtag pa de sdug bsngal ba zhig gam/_sdug bsngal ba ma yin/_rgyal pos gsol pa/_btsun pa de ni sdug bsngal ba lags so/_/bcom ldan 'das kyis bka' stsal pa/_rgyal po chen po 'o na gang mi rtag pa dang /_sdug bsngal 
[\[249a.2\]]ba dang /_rnam par 'gyur ba'i chos can de la 'phags pa nyan thos thos pa dang ldan pa dag_/'di ni bdag gi'o/_/'di ni bdag go/_/'di ni bdag gi bdag go zhes bdag tu khas len par byed dam/_rgyal pos gsol pa/_btsun pa mi bgyid lags so/_/bcom ldan 'das kyis bka' stsal 
[\[249a.3\]]pa/_rgyal po chen po de lta bas na gzugs gang ci yang rung ba 'das pa dang /_ma 'ongs pa'am/_da ltar byung ba'am/_nang gi'am/_phyi rol gyi'am/_rags pa'am/_phra ba'am/_bzang po'am/_ngan pa'am/_gang rgyang ring ba'am/_gang thag nye ba de dag thams cad la yang dag pa'i 
[\[249a.4\]]shes rab kyis 'di ni bdag gi ma yin no/_/'di ni bdag ma yin no/_/'di ni bdag gi bdag ma yin no zhes de ltar de dag la yang dag pa ji lta ba bzhin du blta bar bya'o/_/tshor ba dang /_'du shes dang /_'du byed gang ci yang rung ba dag dang /_rnam par shes pa gang ci yang rung ba 'das pa'am/_ma 
[\[249a.5\]]'ongs pa'am/_da ltar byung ba'am/_nang gi'am/_phyi rol gyi'am/_rags pa'am/_phra ba'am/_bzang po'am/_ngan pa'am/_gang rgyang ring ba'am/_gang thag nye ba de dag thams cad la yang dag pa'i shes rab kyis 'di ni bdag gi ma yin no/_/'di ni bdag ma yin no/_/'di ni bdag gi bdag ma yin 
[\[249a.6\]]no zhes de ltar de dag la yang dag pa ji lta ba bzhin du blta bar bya'o/_/rgyal po chen po de ltar lta ba'i 'phags pa nyan thos thos pa dang ldan pa ni gzugs la yang skyo bar 'gyur/_tshor ba dang /_'du shes dang /_'du byed rnams dang /_rnam par shes pa la yang skyo bar 'gyur ro/_/skyo na 'dod chags dang bral 
[\[249a.7\]]bar 'gyur ro/_/'dod chags dang bral na rnam par grol bar 'gyur ro/_/rnam par grol bas bdag ni skye ba zad de/_tshangs par spyod pa bsten to/_/bya ba byas so/_/srid pa 'di las gzhan mi shes so zhes rnam par grol ba shes shing mthong bar 'gyur ro/_/chos kyi rnam grangs 'di bshad pa na yul ga d+hA'i rgyal 
[\[249b\]]
[\[249b.1\]]po bzo sbyangs gzugs can snying po dang /_lha brgyad khri dang /_yul ma ga d+hA'i bram ze dang /_khyim bdag 'bum phrag du ma dag chos rnams la chos kyi mig rdul med cing dri ma dang bral ba skyes so/_/de nas yul ma ga d+hA'i rgyal po bzo sbyangs gzugs can snying pos chos mthong zhing chos thob la/_chos rtogs shing 
[\[249b.2\]]chos kyi gting slebs te/_nem nur las rgal te/_the tsom las rgal cing gzhan gyi dring mi 'jog pa dang /_gzhan gyis bkrir mi zug pa dang /_ston pa'i bstan pa'i chos rnams la mi 'jigs pa thob nas stan las langs te/_bla gos phrag pa gcig tu byas nas pus mo g.yas pa'i lha nga sa la 
[\[249b.3\]]btsugs te/_bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/_/btsun pa bdag ni mngon par zhugs pa lags so/_/bdag ni mngon par zhugs pa lags so/_/bdag bcom ldan 'das dang /_chos dang /_dge slong gi dge 'dun la 
[\[249b.4\]]skyabs su mchi lags kyis/_bdag deng slan chad ji srid 'tsho'i bar du srog gcod pa la sogs pa spangs pa/_skyabs su mchis pa/_mngon par dad par gyur pa'i dge bsnyen lags par gzung du gsol/_bdag gis ji srid 'tsho'i bar du bcom ldan 'das dge slong gi dge 'dun dang bcas pa la na bza' 
[\[249b.5\]]dang /_bsod snyoms dang /_gzims cha dang /_gdan dang /_snyun gyi gsos sman yo byad dag gis bsnyen bkur bgyi bar 'tshal na/_bcom ldan 'das rgyal po'i khab tu gshegs par ci gnang /_bcom ldan 'das kyis yul ma ga d+hA'i rgyal po bzo sbyangs gzugs can snying po la cang mi gsung bas gnang bar 
[\[249b.6\]]mdzad do/_/de nas yul ma ga d+hA'i rgyal po bzo sbyangs gzugs can snying pos bcom ldan 'das kyis cang mi gsung bas gnang bar rig nas/_bcom ldan 'das kyis bka' stsal pa la mngon par bstod cing rjes su yi rangs nas/_bcom ldan 'das kyi zhabs la mgo bos phyag 'tshal te/_
[\[249b.7\]]bcom ldan 'das kyi spyan snga nas phyir song ngo /_/mdo chen po gzugs can snying pos bsu ba zhes bya ba rdzogs so//_//rgya gar gyi mkhan po dzi na mi tra dang /_pradz+nyA warma dang /_zhu chen gyi lots+tsha ba ban de ye shes sde la sogs pas bsgyur cing zhus te gtan la phab pa//_//
[\[250a\]]
[\[250a.1\]{D290}]@##/_/rgya gar skad du/_shUn+ya tA nA ma ma hA sU traM/_bod skad du/_mdo chen po stong pa nyid ces bya ba/_dkon mchog gsum la phyag 'tshal lo/_/'di skad bdag gis thos pa dus gcig na/_bcom ldan 'das mnyan yod kyi shar gyi kun dga' ra ba na [{]ri dgas [,]ri dwags [}]'dzin gyi 
[\[250a.2\]]ma'i khang bzang na bzhugs so/_/de nas tshe dang ldan pa kun dga' bo phyi dro nang du yang dag 'jog las langs nas bcom ldan 'das ga la ba der song ste phyin nas/_bcom ldan 'das kyi zhabs la mgo bos phyag 'tshal te phyogs gcig tu 'dug go/_/phyogs gcig tu 'dug nas 
[\[250a.3\]]bcom ldan 'das la tshe dang ldan pa kun dga' bos 'di skad ces gsol to/_/btsun pa dus gcig na bcom ldan 'das shAkya rnams kyi nang na shAkya rnams kyi grong rdal grong khyer zhes bgyi ba na bzhugs pa de'i tshe/_de nas bcom ldan 'das kyis 'di skad ces kun dga' bo nga ni stong pa 
[\[250a.4\]]nyid kyis lan mang du gnas so zhes bka' stsal pa'i don bdag gis 'tshal lags na/_btsun pa ci bcom ldan 'das kyis bka' stsal pa/_bdag gis legs par mnyan cing legs par bzung /_legs par yid la bgyis/_legs par bsten/_legs par rtogs pa de bzhin 
[\[250a.5\]]du ma lags shing de kho na bzhin lags sam/_bka' stsal pa/_kun dga' bo de de bzhin te/_ngas bshad pa khyod kyis legs par mnyan cing legs par bzung /_legs par bsten/_legs par rtogs pa de ni gzhan du ma yin te de kho na bzhin yin no/_/de ci'i phyir zhe na/_kun dga' 
[\[250a.6\]]bo nga ni de'i tshe dang da ltar yang stong pa nyid kyis lan mang du gnas pa'i phyir ro/_/kun dga' bo 'di lta ste/_dper na [{]ri dgas [,]ri dwags [}]'dzin gyi ma'i khang bzang 'di glang po che dang /_rta dang /_ba lang dang /_lug dang /_bya gag dang /_phag gis stong zhing nor dang /_'bru dang /_'gron bu dang /_gser 
[\[250a.7\]]gyis stong la/_bran dang /_bran mo dang /_las byed pa dang /_zho shas 'tsho ba dag dang /_skyes pa dang /_bud med dang /_khye'u dang /_bu mo dag gis stong yang 'di na 'di lta ste/_dge slong gi dge 'dun kho na'am/_de las kha cig la brten nas mi stong pa yang yod do/_/kun 
[\[250b\]]
[\[250b.1\]]dga' bo de bzhin du gang la gang med pa de des stong ngo zhes bya bar yang dag par rjes su mthong yang /_de la lhag ma gang yod pa de de la yod do zhes bya bar yang dag pa ji lta ba bzhin du rab tu shes te/_kun dga' bo stong pa nyid la 'jug pa 'di ni yang dag pa ji lta ba 
[\[250b.2\]]bzhin te phyin ci ma log pa yin no/_/kun dga' bo de lta bas na dge slong yang kye ma bdag stong pa nyid kyis lan mang du gnas par bya'o zhes 'dod par gyur na/_kun dga' bo dge slong des grong du 'du shes pa dang /_mir 'du shes pa yid la mi bya bar dgon par 'du shes pa'am/_
[\[250b.3\]]de las kha cig yid la bya'o/_/de 'di snyam du sems te 'du shes kyi rnam pa 'di lta ste/_grong du 'du shes pa dang /_mir 'du shes pas stong yang 'di la 'di lta ste/_dgon par 'du shes pa kho na'am/_de las kha cig la brten nas mi stong pa yang yod do snyam mo/_/de la grong du 'du 
[\[250b.4\]]shes pa dang /_mir 'du shes pa la brten pa nyon mongs pa'i gnas gang dag yin pa de dag med kyang de la 'di lta ste/_dgon par 'du shes pa kho na'am de las kha cig la brten pa tsam gyi nyon mongs pa'i gnas ni yod do/_/kun dga' bo de lta bas na gang la gang med pa de des stong ngo 
[\[250b.5\]]zhes bya bar yang dag par rjes su mthong yang /_de la lhag ma gang yod pa de de la yod do zhes bya bar yang dag pa ji lta ba bzhin du rab tu shes te/_kun dga' bo stong pa nyid la 'jug pa 'di ni yang dag pa ji lta ba bzhin te/_phyin ci ma log pa yin no/_/kun dga' bo gzhan yang dge 
[\[250b.6\]]slong zhig kye ma bdag stong pa nyid kyis lan mang du gnas par bya'o zhes 'dod par gyur na/_kun dga' bo dge slong des mir 'du shes pa dang /_dgon pa yang dag par rjes su mthong yang de la lhag ma gang yod pa de de la yod do zhes bya bar yang dag pa ji lta ba bzhin du rab tu shes te/_kun dga' 
[\[250b.7\]]bo stong pa nyid la 'jug pa 'di ni yang dag pa ji lta ba bzhin te phyin ci ma log pa yin no/_/kun dga' bo gzhan yang dge slong zhig kye ma bdag stong pa nyid kyis lan mang du gnas par bya'o zhes 'dod par gyur na/_kun dga' bo dge slong des nam mkha' mtha' yas skye mched du 'du 
[\[251a\]]
[\[251a.1\]]shes pa dang /_rnam shes mtha' yas skye mched du 'du shes pa yid la mi bya bar ci yang med pa'i skye mched du 'du shes pa'am/_de las kha cig yid la bya'o/_/de 'di snyam du sems te/_'du shes kyi rnam pa 'di 'di lta ste/_nam mkha' mtha' yas skye mched 
[\[251a.2\]]du 'du shes pa dang /_rnam shes mtha' yas skye mched du 'du shes pas stong yang de la 'di lta ste/_ci yang med pa'i skye mched du 'du shes pa kho na'am/_de las kha cig la brten pa tsam gyi nyon mongs pa'i gnas ni yod do/_/kun dga' bo de lta bas na gang la gang med pa des stong 
[\[251a.3\]]ngo /_/zhes bya bar yang dag par rjes su mthong yang de la lhag ma gang yod pa de de la yod do/_/zhes bya bar yang dag pa ji lta ba bzhin du rab tu shes te/_kun dga' bo stong pa nyid la 'jug pa 'di ni yang dag pa ji lta ba bzhin te/_phyin ci ma log pa yin no/_/kun dga' bo 
[\[251a.4\]]gzhan yang dge slong zhig kye ma bdag stong pa nyid kyis lan mang du gnas par bya'o/_/zhes 'dod par gyur na/_kun dga' bo dge slong des rnam shes mtha' yas skye mched du 'du shes pa dang /_ci yang med pa'i skye mched du 'du shes pa yid la mi bya bar mtshan ma med pa'i dbyings 
[\[251a.5\]]sam/_de las kha cig yid la bya'o/_/de 'di snyam du sems te/_'du shes kyi rnam pa 'di 'di lta ste/_rnam shes mtha' yas skye mched du 'du shes pa dang /_ci yang med pa'i skye mched du 'du shes pas stong yang 'di lta ste/_mtshan ma med pa'i dbyings kho na'am/_de 
[\[251a.6\]]las kha cig la brten nas mi stong pa yod do snyam mo/_/de la rnam shes mtha' yas skye mched du 'du shes pa dang /_ci yang med pa'i 'du shes pa la brten pa nyon mongs pa'i gnas gang dag yin pa de dag med kyang de la 'di lta ste/_mtshan ma med pa'i dbyings kho na'am/_de las 
[\[251a.7\]]kha cig la brten pa tsam gyi nyon mongs pa'i gnas ni yod do/_/kun dga' bo de lta bas na gang la gang med pa de des stong ngo /_/zhes bya bar yang dag par rjes su mthong yang /_de la lhag ma gang yod pa de de la yod do zhes bya bar yang dag pa ji lta bzhin du rab tu shes te/_kun dga' 
[\[251b\]]
[\[251b.1\]]bo stong pa nyid la 'jug pa 'di ni yang dag pa ji lta ba bzhin te/_phyin ci ma log pa yin no/_/de 'di snyam du sems te/_mtshan ma med pa'i dbyings kyang mngon par 'dus byas shing sems pas mngon par bsams pa de la ni mngon par dga' bar bya ba'am/_mngon par brjod par 
[\[251b.2\]]bya ba'am/_lhag par chags par bya ba'am/_lhag par chags shing gnas par bya bar mi rigs so snyam mo/_/des de ltar shes shing de ltar mthong bas 'dod pa'i zag pa las sems rnam par grol zhing srid pa'i zag pa dang /_ma rig pa'i zag pa las kyang sems rnam 
[\[251b.3\]]par grol lo/_/rnam par grol bas bdag ni skye ba zad do/_/tshangs par spyad pa bstan to/_/bya ba byas so/_/srid pa 'di las gzhan mi shes so/_/zhes rnam par grol ba ye shes mthong ba kho nar 'gyur ro/_/de 'di snyam du sems te/_'du shes kyi rnam pa 'di 'di lta ste/_
[\[251b.4\]]'dod pa'i zag pa dang /_srid pa'i zag pa dang /_ma rig pa'i zag pas stong yang 'di la 'di lta ste/_srog can du byas pa'i skye mched drug gi lus 'di kho na la brten nas mi stong pa yang yod do snyam mo/_/de la 'dod pa'i zag pa dang /_srid pa'i zag pa dang /_ma rig pa'i 
[\[251b.5\]]zag pa la brten pa nyon mongs pa'i gnas gang dag yin pa de dag med kyang de la 'di lta ste/_srog rkyen du byas pa'i skye mched drug gi lus de kho na la brten pa tsam gyi nyon mongs pa'i gnas ni yod do/_/kun dga' bo de lta bas na gang la gang med pa de des stong ngo /_/zhes bya bar 
[\[251b.6\]]yang dag par rjes su mthong yang /_grong du zag pa med cing mngon par 'dus ma byas pa kho na'am/_de las kha cig la brten nas mi stong pa yang yod do snyam mo/_/de la sar 'du shes pa dang /_nam mkha' mtha' yas skye mched du 'du shes pa la brten pa nyon mongs pa'i gnas 
[\[251b.7\]]gang dag yin pa de dag med kyang de la 'di lta ste/_rnam shes mtha' yas skye mched du 'du shes pa kho na'am/_de las kha cig la brten pa tsam gyi nyon mongs pa'i gnas ni yod do/_/kun dga' bo de lta bas na gang la gang med pa de des stong ngo zhes bya bar yang dag par rjes 
[\[252a\]]
[\[252a.1\]]su mthong yang de la lhag ma gang yod pa de de la yod do zhes bya bar yang dag pa ji lta ba bzhin du rab tu shes te/_kun dga' bo stong pa nyid la 'jug pa 'di ni yang dag pa ji lta ba bzhin te phyin ci ma log pa yin no/_kun dga' bo gzhan yang dge slong zhig kye ma bdag 
[\[252a.2\]]stong pa nyid kyis lan mang du gnas par bya'o zhes 'dod par gyur na/_kun dga' bo dge slong des nam mkha' mtha' yas skye mched du 'du shes pa dang /_rnam shes mtha' yas skye mched du 'du shes pa yid la mi bya bar ci yang med pa'i skye mched du 'du shes pa'am/_de las kha cig 
[\[252a.3\]]yid la bya'o/_/de 'di snyam du sems te/_'du shes kyi rnam pa 'di 'di lta ste/_nam mkha' mtha' yas skye mched du 'du shes pa dang /_rnam shes mtha' yas skye mched du 'du shes pas stong yang de la 'di lta ste/_ci yang med pa'i skye mched du 'du shes pa kho na'am/_
[\[252a.4\]]de las kha cig la brten nas mi stong pa yang yod do snyam mo/_/de la nam mkha' mtha' yas skye mched du 'du shes pa dang /_rnam shes mtha' yas skye mched du 'du shes pa la brten pa nyon mongs pa'i gnas gang dag yin pa de dag med kyang de la 'di lta ste/_ci yang med pa'i skye mched 
[\[252a.5\]]du 'du shes pa kho na'am/_de las kha cig la brten pa tsam gyi nyon mongs pa'i gnas ni yod do/_/kun dga' bo de lta bas na gang la gang med pa de des stong ngo zhes bya bar yang dag par rjes su mthong yang de la lhag ma gang yod pa de de la yod do zhes bya bar yang dag pa ji lta ba bzhin 
[\[252a.6\]]du rab tu shes te/_kun dga' bo stong pa nyid la 'jug pa 'di ni yang dag pa ji lta ba bzhin te/_phyin ci ma log pa yin no/_/kun dga' bo gzhan yang dge slong zhig kye ma bdag stong pa nyid kyis lan mang du gnas par bya'o zhes 'dod par gyur na/_kun dga' bo dge slong des rnam 
[\[252a.7\]]shes mtha' yas skye mched du 'du shes pa dang /_ci yang med pa'i skye mched du 'du shes pa yid la mi bya bar mtshan ma med pa'i dbyings sam/_de las kha cig yid la bya'o/_/de 'di snyam du sems te/_'du shes kyi rnam pa 'di 'di lta ste/_rnam shes mtha' yas skye mched du 
[\[252b\]]
[\[252b.1\]]'du shes pa dang /_ci yang med pa'i skye mched du 'du shes pas stong yang 'di lta ste/_mtshan ma med pa'i dbyings kho na'am/_de las kha cig la brten nas mi stong pa yang yod do snyam mo/_/de la rnam shes mtha' yas skye mched du 'du shes pa dang /_ci yang med pa'i skye mched du 'du shes pa la 
[\[252b.2\]]brten pa nyon mongs pa'i gnas gang dag yin pa de dag med kyang de la 'di lta ste/_mtshan ma med pa'i dbyings kho na'am/_de las kha cig la brten pa tsam gyi nyon mongs pa'i gnas ni yod do/_/kun dga' bo de lta bas na gang la gang med pa de des stong ngo zhes bya bar yang dag par rjes su mthong 
[\[252b.3\]]yang /_de la lhag ma gang yod pa de de la yod do zhes bya bar yang dag pa ji lta ba bzhin du rab tu shes te/_kun dga' bo stong pa nyid la 'jug pa 'di ni yang dag pa ji lta ba bzhin te phyin ci ma log pa yin no/_/de 'di snyam du sems te/_mtshan ma med pa'i dbyings kyang mngon par 'dus byas 
[\[252b.4\]]shing sems pas mngon par bsams pa yin te/_gang mngon par 'dus byas shing sems pas mngon par bsams pa de la ni mngon par dga' bar bya ba'am/_mngon par brjod par bya ba'am/_lhag par chags par bya ba'am/_lhag par chags shing gnas par bya bar mi rigs so 
[\[252b.5\]]snyam mo/_/des de ltar shes shing de ltar mthong bas 'dod pa'i zag pa las sems rnam par grol zhing srid pa'i zag pa dang /_ma rig pa'i zag pa las kyang sems rnam par grol lo/_/rnam par grol bas bdag ni skye ba zad do/_/tshangs par spyad pa bstan to/_/bya ba byas so/_/srid 
[\[252b.6\]]pa 'di las gzhan mi shes so zhes rnam par grol ba ye shes mthong ba kho nar 'gyur ro/_/de 'di snyam du sems te/_'du shes kyi rnam pa 'di 'di lta ste/_'dod pa'i zag pa dang /_srid pa'i zag pa dang /_ma rig pa'i zag pas stong yang 'di la 'di lta ste/_srog rkyen du byas pa'i skye mched 
[\[252b.7\]]drug gi lus 'di kho na la brten nas mi stong pa yang yod do snyam mo/_/de la 'dod pa'i zag pa dang /_srid pa'i zag pa dang /_ma rig pa'i zag pa la brten pa nyon mongs pa'i gnas gang dag yin pa de dag med kyang de la 'di lta ste/_srog rkyen du byas pa'i skye mched drug gi lus de kho na la brten 
[\[253a\]]
[\[253a.1\]]pa tsam gyi nyon mongs pa'i gnas ni yod do/_/kun dga' bo de lta bas na gang la gang med pa de des stong ngo zhes bya bar yang dag par rjes su mthong yang /_de la lhag ma gang yod pa de de la yod do zhes bya bar yang dag pa ji lta ba bzhin du rab tu shes te/_kun dga' bo 
[\[253a.2\]]'di lta ste/_zag pa rnams zad pas zag pa med cing mngon par 'dus ma byas pa rnam par grol ba gang yin pa 'di ni stong pa nyid la 'jug pa bla na med pa yin no/_/kun dga' bo de bzhin gshegs pa dgra bcom pa yang dag par rdzogs pa'i sangs rgyas gang dag 'das pa'i dus na 
[\[253a.3\]]byung bar gyur pa'i sangs rgyas bcom ldan 'das de dag gis kyang 'di lta ste/_zag pa rnams zad pas zag pa med cing mngon par 'dus ma byas pa rnam par grol ba'i stong pa nyid la 'jug pa bla na med pa 'di nyid skus mngon sum du mdzad nas bsgrubs te bzhugs par gyur to/_/kun dga' 
[\[253a.4\]]bo de bzhin gshegs pa dgra bcom pa yang dag par rdzogs pa'i sangs rgyas gang dag ma 'ongs pa'i dus na 'byung bar 'gyur ba'i sangs rgyas bcom ldan 'das de dag kyang 'di lta ste/_zag pa rnams zad pas zag pa med cing mngon par 'dus ma byas pa rnam par grol ba'i stong pa nyid la 'jug 
[\[253a.5\]]pa bla na med pa 'di nyid skus mngon sum du mdzad nas bsgrubs te bzhugs par 'gyur ro/_/kun dga' bo da ltar de bzhin gshegs pa dgra bcom pa yang dag par rdzogs pa'i sangs rgyas nga da ltar byung ba'i dus na 'di lta ste/_zag pa rnams zad pas zag pa med cing 'dus ma byas pa/_rnam par 
[\[253a.6\]]grol ba'i stong pa nyid la 'jug pa bla na med pa 'di nyid skus mngon sum du mdzad nas bsgrubs te bzhugs so/_/kun dga' bo de lta bas na 'di lta ste/_zag pa rnams zad pas zag pa med cing mngon par 'dus ma byas pa/_rnam par grol ba'i stong pa nyid la 'jug pa bla na med pa gang yin pa 'di nyid 
[\[253a.7\]]lus kyis mngon sum du byas nas bsgrubs te gnas par bya'o zhes de ltar bslab par bya ste/_kun dga' bo khyod kyis kyang de bzhin du bslab par bya'o/_/de nas tshe dang ldan pa kun dga' bos/_bcom ldan 'das kyis bka' stsal pa la mngon par bstod cing rjes su yi rang bar byas nas/_
[\[253b\]]
[\[253b.1\]]bcom ldan 'das kyi zhabs la mgo bos phyag 'tshal te/_bcom ldan 'das kyi spyan snga nas phyir song ngo /_/mdo chen po stong pa nyid ces bya ba rdzogs so//_//rgya gar gyi mkhan po dzi na mi tra dang /_pradz+nyA warma dang /_zhu chen gyi lots+tsha ba ban de ye shes sde la sogs pas 
[\[253b.2\]]bsgyur cing zhus te gtan la phab pa//[ {D291}]@##/_/rgya gar skad du/_ma hA shU n+ya tA nA ma ma hA sU traM/_bod skad du/_mdo chen po stong pa nyid chen po zhes bya ba/_dkon mchog gsum la phyag 'tshal lo/_/'di skad bdag gis 
[\[253b.3\]]thos pa dus gcig na/_bcom ldan 'das ser skya'i gnas na shing n+ya gro d+ha'i kun dga' ra ba na bzhugs so/_/de nas bcom ldan 'das snga dro sham thabs dang chos gos gsol te/_lhung bzed bsnams nas bsod snyoms kyi phyir ser skya'i gnas su zhugs so/_/ser skya'i gnas 
[\[253b.4\]]nas bsod snyoms bzhes te/_zhal zas kyi bya ba mdzad cing /_zas phyis len pa'i zhal zas spangs nas/_lhung bzed dang chos gos bzhag ste/_zhabs bsil nas shAkya dus bde'i gtsug lag khang ga la ba der gshegs so/_/de'i tshe na dge slong rab tu mang po dag gis 
[\[253b.5\]]shAkya dus bde'i gtsug lag khang du bla gab med par stan rab tu mang po dag bting ste dong ngo /_/de nas bcom ldan 'das gtsug lag khang gi phyi rol du zhabs bsil nas nang du yang dag 'jog gi slad du gtsug lag khang du bzhugs so/_/de nas bcom ldan 'das phyem red nang du yang dag 
[\[253b.6\]]'jog las bzhengs nas shAkya ltag pa ri'i gtsug lag khang ga la ba der gshegs so/_/de'i tshe na tshe dang ldan pa kun dga' bo dge slong rab tu mang po dag dang lhan cig tu shAkya ltag pa'i ri'i gtsug lag khang du 'di lta ste/_chos gos kyi las la 'dus te 'dug par gyur to/_/tshe dang ldan pa 
[\[253b.7\]]kun dga' bos rgyang ring po nas bcom ldan 'das mthong ngo /_/mthong nas kyang stan las langs te bcom ldan 'das kyi gdan bshams nas 'di skad ces kyang gsol to/_/bcom ldan 'das tshur gshegs su gsol/_bcom ldan 'das legs par gshegs lags so/_/bcom ldan 
[\[254a\]]
[\[254a.1\]]'das gdan bshams pa 'di la bzhugs su gsol/_bcom ldan 'das gdan la bzhugs nas tshe dang ldan pa kun dga' bo la bka' stsal pa/_kun dga' bo dge slong rab tu mang po dag gis shAkya dus bde'i gtsug lag khang du bla gab med par stan rab tu mang 
[\[254a.2\]]po dag bting ste dong ngo /_/gsol pa/_bcom ldan 'das chos gos stsal ba'i dus lags so/_/bde bar gshegs pa chos gos stsal ba'i dus lags so/_/bka' stsal pa/_kun dga' bo dge slong bre mo gtam la dga' ba dang /_bre mo gtam la kun du dga' ba dang /_bre mo 
[\[254a.3\]]gtam la kun du dga' ba nyid la brtson pa'i rjes su sbyor ba dang /_tshogs la dga' ba dang /_tshogs la kun du dga' ba dang /_tshogs la kun du dga' ba nyid la brtson pa'i rjes su sbyor ba la gnas pa ni mi mdzes te/_kun dga' bo dge slong bre mo gtam la dga' ba dang /_bre mo 
[\[254a.4\]]gtam la kun du dga' ba dang /_bre mo gtam la kun du dga' ba nyid la brtson pa'i rjes su sbyor ba dang /_tshogs la dga' ba dang /_tshogs la kun du dga' ba dang /_tshogs la kun du dga' ba nyid la brtson pa'i rjes su sbyor ba la gnas shing /_tshogs las gcig pu logs 
[\[254a.5\]]shig na mi gnas pa des ni re zhig 'phags pa'i bde ba dang /_nges par 'byung ba'i bde ba dang /_rab tu dben pa'i bde ba dang /_nye bar zhi ba'i bde ba dang /_rdzogs par byang chub pa'i bde ba dang /_de lta bu'i bde ba gang yin pa de dag ci 'dod pa bzhin 'thob pa dang /_dka' ba med 
[\[254a.6\]]par 'thob par 'gyur ba de ni gnas med do/_/kun dga' bo dge slong bre mo gtam la mi dga' ba dang /_bre mo gtam la kun du mi dga' ba dang /_bre mo gtam la kun du dga' ba nyid la brtson pa'i rjes su mi sbyor ba dang /_tshogs la mi dga' ba dang /_tshogs la kun du mi dga' ba 
[\[254a.7\]]dang /_tshogs la kun du dga' ba nyid la brtson pa'i rjes su mi sbyor ba la gnas shing /_tshogs las gcig pu logs shig na gnas pa des ni re zhig 'phags pa'i bde ba dang /_nges par 'byung ba'i bde ba dang /_rab tu dben pa'i bde ba dang /_nye bar zhi ba'i bde ba dang /_rdzogs 
[\[254b\]]
[\[254b.1\]]par byang chub pa'i bde ba dang /_de lta bu'i bde ba gang yin pa de dag ci 'dod pa bzhin 'thob pa dang /_dka' ba med par 'thob par 'gyur ba de ni gnas yod do/_/kun dga' bo dge slong bre mo gtam la dga' ba dang /_bre mo gtam la kun du dga' ba dang /_bre mo gtam la kun du 
[\[254b.2\]]dga' ba nyid la brtson pa'i rjes su sbyor ba dang /_tshogs la dga' ba dang /_tshogs la kun du dga' ba dang /_tshogs la kun du dga' ba nyid la brtson pa'i rjes su sbyor ba la gnas shing /_tshogs las gcig pu logs shig na mi gnas pa des ni re zhig dus dang sbyor zhing srung ba'i 
[\[254b.3\]]sems rnam par grol ba'am/_dus dang mi sbyor zhing mi nyams pa lus kyis mngon sum du byas nas bsgrubs te gnas par 'gyur ba de ni gnas med do/_/kun dga' bo dge slong bre mo gtam la mi dga' ba dang /_bre mo gtam la kun du mi dga' ba dang /_bre mo gtam la kun du dga' 
[\[254b.4\]]ba nyid la brtson pa'i rjes su mi sbyor ba dang /_tshogs la mi dga' ba dang /_tshogs la kun du mi dga' ba dang /_tshogs la kun du dga' ba nyid la brtson pa'i rjes su mi sbyor ba la gnas shing /_tshogs las gcig pu logs shig na gnas pa des ni re zhig dus dang sbyor zhing bsrung 
[\[254b.5\]]ba'i sems rnam par grol ba'am/_dus dang mi sbyor zhing mi nyams pa lus kyis mngon sum du byas nas bsgrubs te gnas par 'gyur ba de ni gnas yod do/_/kun dga' bo ngas gang la kun du dga' ba dang /_mngon par dga' ba'i gzugs de'i rnam par 'gyur ba dang gzhan du 'gyur 
[\[254b.6\]]ba las mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrug pa dag 'byung bar mi 'gyur ba'i gzugs ni gcig kyang yang dag par rjes su ma mthong ngo /_/kun dga' bo de lta bas na nga'i gnas pa ni 'di lta ste/_rnam pa thams cad du gzugs 
[\[254b.7\]]kyi 'du shes las yang dag par 'das nas phyi stong pa nyid skus mngon sum du mdzad nas bsgrubs te bzhugs pa 'di yang rjes su rtogs shing rab tu rtogs so/_/nga gnas pa 'dis gnas pa na mchog tu dga' ba skyes te/_nga mchog tu dga' ba des lus kyi thams cad yang dag par myong 
[\[255a\]]
[\[255a.1\]]zhing dran pa dang shes bzhin gyis lan mang du gnas so/_/nga gnas pa 'dis gnas pa na dga' ba dang /_shin tu sbyangs pa dang /_bde ba dang /_ting nge 'dzin skyes te/_nga ting nge 'dzin des lus kyi thams cad yang dag par myong zhing dran pa dang shes bzhin gyis 
[\[255a.2\]]lan mang du gnas so/_/nga gnas pa 'dis gnas pa na dge slong dang /_dge slong ma dang /_dge bsnyen dang /_dge bsnyen ma dag nye bar lhags par gyur nas/_nga de la gzhol ba dang /_de la 'bab pa dang /_de la bab pa'i sems kyis de dag la 'di lta ste/_brtson 'grus su rung 
[\[255a.3\]]bar bya ba'i phyir phan tshun kun dga' bar gtam 'dre bar smra/_phebs par smra zhing chos kyi gtam yang zer ro/_/kun dga' bo de lta bas na dge slong yang kye ma bdag phyi stong pa nyid lus kyis mngon sum du byas nas bsgrubs te gnas par bya'o zhes 'dod par gyur na/_kun dga' bo dge 
[\[255a.4\]]slong des sems nang kho nar gzhag par bya/_yang dag par gzhag par bya/_bsdus te gzhag par bya/_nye bar gzhag par bya/_dul bar bya/_zhi bar bya/_nye bar zhi bar bya/_rgyud gcig tu bya zhing ting nge 'dzin du bya'o/_/kun dga' bo dge slong gang 'di skad ces/_bdag gis 
[\[255a.5\]]sems nang kho nar ma bzhag_/yang dag par ma bzhag_/bsdus te ma bzhag_/nye bar ma bzhag_/dul bar ma byas/_zhi bar ma byas/_nye bar zhi bar ma byas/_rgyud gcig tu ma byas shing /_ting nge 'dzin du ma byas par phyi stong pa nyid lus kyis mngon sum du byas nas bsgrubs te 
[\[255a.6\]]gnas par bya'o zhes zer na/_kun dga' bo de ni rnam par 'khrul pa yin par rig par bya'o/_/de ci'i phyir zhe na/_kun dga' bo de ni gnas ma yin zhing skabs ma yin te/_gang sems nang kho nar ma bzhag_/yang dag par ma bzhag_/bsdus te ma bzhag_/nye bar ma bzhag_/
[\[255a.7\]]dul bar ma byas/_zhi bar ma byas/_nye bar zhi bar ma byas/_rgyud gcig tu ma byas shing /_ting nge 'dzin du ma byas par phyi stong pa nyid lus kyis mngon sum du byas nas bsgrubs te gnas par 'gyur ba de ni gnas med pa'i phyir ro/_/kun dga' bo dge slong gang 'di skad ces/_bdag gis 
[\[255b\]]
[\[255b.1\]]sems nang kho nar bzhag_/yang dag par bzhag_/bsdus te bzhag_/nye bar bzhag_/dul bar byas/_zhi bar byas/_nye bar zhi bar byas/_rgyud gcig tu byas shing ting nge 'dzin du byas te/_phyi stong pa nyid lus kyis mngon sum du byas nas bsgrubs te gnas par bya'o zhes zer na/_kun 
[\[255b.2\]]dga' bo de'i tshig ni legs pa yin no/_/de ci'i phyir zhe na/_kun dga' bo de ni gnas yin zhing skabs yin te/_gang sems nang kho nar bzhag_/yang dag par bzhag_/bsdus te bzhag_/nye bar bzhag_/dul bar byas/_zhi bar byas/_nye bar zhi bar byas/_rgyud gcig tu byas 
[\[255b.3\]]shing /_ting nge 'dzin du byas te/_phyi stong pa nyid lus kyis mngon sum du byas nas bsgrubs te gnas par 'gyur ba de ni gnas yod pa'i phyir ro/_/kun dga' bo ji ltar na dge slong sems nang kho nar 'jog par byed/_yang dag par 'jog par byed/_bsdus te 'jog par byed/_nye bar 
[\[255b.4\]]'jog par byed/_dul bar byed/_zhi bar byed/_nye bar zhi bar byed/_rgyud gcig tu byed cing /_ting nge 'dzin du byed ce na/_'di la dge slong dben pa las skyes pa'i dga' ba dang bde bas lus de nyid mngon par rlan par byed/_yongs su rlan par byed/_yongs su tshim par byed cing /_
[\[255b.5\]]yongs su khyab par byed de/_de'i lus thams cad la 'di lta ste/_dben pa las skyes pa'i dga' ba dang bde bas khyab par ma gyur pa dang /_khyab par ma byas pa [{]chung zad [,]cung zad [}]kyang med do/_/'di lta ste/_dper na khrus mkhan nam/_khrus mkhan gyi slob ma mkhas pa zhig gis/_khrus chal 
[\[255b.6\]]zhib mo dag khar phor ram/_gzhong bu'am/_nya phyis su blugs te/_chus btab cing mnyes na/_de khrus chal gyi ril bu rlan pa rlan dang ldan pa/_rlan gyis kun du gang ba/_phyi nang bcas par rlan gyis khyab par 'gyur zhing /_phyir yang mi 'jig la zag par yang mi 'gyur ro/_/
[\[255b.7\]]de bzhin du dge slong yang dben pa las skyes pa'i dga' ba dang bde bas lus de nyid mngon par rlan par byed/_yongs su rlan par byed/_yongs su tshim par byed cing /_yongs su khyab par byed de/_de'i lus thams cad la 'di lta ste/_dben pa las skyes pa'i dga' ba dang bde 
[\[256a\]]
[\[256a.1\]]bas khyab par ma gyur pa dang /_khyab par ma byas pa [{]chung zad [,]cung zad [}]kyang med do/_/kun dga' bo de ltar na dge slong sems nang kho nar 'jog par byed/_yang dag par 'jog par byed/_bsdus te 'jog par byed/_nye bar 'jog par byed/_dul bar byed/_zhi bar byed/_
[\[256a.2\]]nye bar zhi bar byed/_rgyud gcig tu byed cing /_ting nge 'dzin du byed pa yin te/_kun dga' bo dge slong des ni sems nang kho nar bzhag_/yang dag par bzhag_/bsdus te bzhag_/nye bar bzhag_/dul bar byas/_zhi bar byas/_nye bar zhi bar byas/_rgyud gcig tu byas shing /_ting 
[\[256a.3\]]nge 'dzin du byas te/_phyi stong pa nyid yid la bya'o/_/kun dga' bo dge slong de phyi stong pa nyid yid la byed pas sems rnam par g.yo bar 'gyur zhing /_'di lta ste/_phyi stong pa nyid la de'i sems 'jug par mi 'gyur/_dang bar mi 'gyur/_gnas par mi 'gyur/_mos par mi 'gyur la/_kun 
[\[256a.4\]]dga' bo gal te dge slong de de ltar so sor rtog pa'i tshe bdag phyi stong pa nyid yid la byed pa na sems rnam par g.yo bar 'gyur zhing /_'di lta ste/_phyi stong pa nyid la sems 'jug par mi 'gyur/_dang bar mi 'gyur/_gnas par mi 'gyur/_mos par mi 'gyur bar shes par gyur na/_kun 
[\[256a.5\]]dga' bo dge slong des nang stong pa nyid yid la bya'o/_/kun dga' bo dge slong de nang stong pa nyid yid la byed pa na yang sems rnam par g.yo bar 'gyur zhing /_'di lta ste/_nang stong pa nyid la sems 'jug par mi 'gyur/_dang bar mi 'gyur/_gnas par mi 'gyur/_mos par mi 'gyur 
[\[256a.6\]]la/_kun dga' bo gal te dge slong de de ltar so sor rtog pa'i tshe bdag nang stong pa nyid yid la byed pa na yang sems rnam par g.yo bar 'gyur zhing /_'di lta ste/_nang stong pa nyid la sems 'jug par mi 'gyur/_dang bar mi 'gyur/_gnas par mi 'gyur/_mos par mi 'gyur bar shes 
[\[256a.7\]]par gyur na/_kun dga' bo dge slong des phyi nang stong pa nyid yid la bya'o/_/kun dga' bo dge slong de phyi nang stong pa nyid yid la byed pa na yang sems rnam par g.yo bar 'gyur zhing /_'di lta ste/_phyi nang stong pa nyid la sems 'jug par mi 'gyur/_dang bar mi 'gyur/_gnas par ma 'gyur/_
[\[256b\]]
[\[256b.1\]]mos par mi 'gyur la/_kun dga' bo gal te dge slong de de ltar so sor rtog pa'i tshe bdag phyi nang stong pa nyid yid la byed pa na yang sems rnam par g.yo bar 'gyur zhing /_'di lta ste/_phyi nang stong pa nyid la sems 'jug par mi 'gyur/_dang bar mi 'gyur/_gnas par mi 'gyur/_mos 
[\[256b.2\]]par mi 'gyur bar shes par gyur na/_kun dga' bo dge slong des mi g.yo ba yid la bya'o/_/kun dga' bo dge slong de mi g.yo ba yid la byed pa na yang sems rnam par g.yo bar 'gyur zhing /_'di lta ste/_mi g.yo ba la sems 'jug par mi 'gyur/_dang bar mi 'gyur/_gnas 
[\[256b.3\]]par mi 'gyur/_mos par mi 'gyur la/_kun dga' bo gal te dge slong de de ltar so sor rtog pa'i tshe bdag mi g.yo ba yid la byed pa na yang sems rnam par g.yo bar 'gyur zhing /_'di lta ste/_mi g.yo ba la sems 'jug par mi 'gyur/_dang bar mi 'gyur/_gnas par mi 
[\[256b.4\]]'gyur/_mos par mi 'gyur bar shes par gyur na/_kun dga' bo dge slong des sems de ting nge 'dzin de dang de dag la gzhol bar bya/_dul bar bya/_zhi bar bya/_las su bya/_bsro bar bya/_yang dag par bsro bar bya/_yongs su bsro bar bya/_drang por bya zhing las su 
[\[256b.5\]]rung ba dang /_gnas pa dang /_bcos su rung ba dang /_btub par bya'o/_/kun dga' bo dge slong des sems de ting nge 'dzin de dang de dag la gzhol bar byas/_dul bar byas/_zhi bar byas/_las su byas/_bsro bar byas/_yang dag par bsro bar byas/_yongs su bsro bar 
[\[256b.6\]]byas/_drang por byas shing /_las su rung ba dang /_gnas pa dang /_bcos su rung ba dang /_btub par byas te/_phyi stong pa nyid yid la bya'o/_/kun dga' bo dge slong de phyi stong pa nyid yid la byed pa na sems rnam par g.yo bar mi 'gyur zhing 'di lta ste/_phyi stong pa nyid la sems 
[\[256b.7\]]'jug pa dang /_dang ba dang /_gnas pa dang /_mos par gyur la/_kun dga' bo gal te dge slong de de ltar so sor rtog pa'i tshe bdag phyi stong pa nyid yid la byed pa na sems rnam par g.yo bar mi 'gyur zhing /_'di lta ste/_phyi stong pa nyid la sems 'jug pa dang /_dang ba dang /_gnas pa dang /_
[\[257a\]]
[\[257a.1\]]mos par gyur par shes na/_kun dga' bo dge slong des nang stong pa nyid yid la bya'o/_/kun dga' bo dge slong de nang stong pa nyid yid la byed pa na yang sems rnam par g.yo bar mi 'gyur zhing /_'di lta ste/_nang stong pa nyid la sems 'jug pa dang /_dang ba dang /_
[\[257a.2\]]gnas pa dang /_mos par gyur la/_kun dga' bo gal te dge slong de de ltar so sor rtog pa'i tshe bdag nang stong pa nyid yid la byed pa na yang sems rnam par g.yo bar mi 'gyur na/_'di lta ste/_nang stong pa nyid la sems 'jug pa dang /_dang ba dang /_gnas pa dang /_mos par 
[\[257a.3\]]gyur par shes na/_kun dga' bo dge slong des phyi nang stong pa nyid yid la bya'o/_/kun dga' bo dge slong de phyi nang stong pa nyid yid la byed pa na yang sems rnam par g.yo bar mi 'gyur zhing /_'di lta ste/_phyi nang stong pa nyid la sems 'jug pa dang /_dang ba dang /_gnas pa dang /_
[\[257a.4\]]mos par gyur la/_kun dga' bo gal te dge slong de de ltar so sor rtog pa'i tshe bdag phyi nang stong pa nyid yid la byed pa na yang sems rnam par g.yo bar mi 'gyur zhing /_'di lta ste/_phyi nang stong pa nyid la sems 'jug pa dang /_dang ba dang /_gnas pa dang /_mos par gyur par shes 
[\[257a.5\]]na/_kun dga' bo dge slong des mi g.yo ba yid la bya'o/_/kun dga' bo dge slong de mi g.yo ba yid la byed pa na yang sems rnam par g.yo bar mi 'gyur zhing /_'di lta ste/_mi g.yo ba la sems 'jug pa dang /_dang ba dang /_gnas pa dang /_mos par gyur la/_kun dga' bo gal 
[\[257a.6\]]te dge slong de de ltar so sor rtog pa'i tshe bdag mi g.yo ba yid la byed pa na yang sems rnam par g.yo bar mi 'gyur zhing /_'di lta ste/_mi g.yo ba la sems 'jug pa dang /_dang ba dang /_gnas pa dang /_mos par gyur par shes na/_de de la dran pa dang shes bzhin can 
[\[257a.7\]]du 'gyur ro/_/kun dga' bo dge slong de gnas pa 'dis gnas pa na/_gal te 'chag pa la sems 'jug par gyur na/_kun dga' bo dge slong des gtsug lag khang gi phyi rol bla gab med pa'i 'chag sar dbang po rnams nang du bsdus shing yid phyi rol du ma song bar snga phyi'i 
[\[257b\]]
[\[257b.1\]]'du shes kyis bcag par bya'o/_/de de ltar 'chag pa na 'jig rten la brnab sems dang /_yid mi bde ba dang /_sdig pa mi dge ba'i chos rnams sems kyi rjes su mi 'brang zhing /_de de la dran pa dang shes bzhin can du 'gyur ro/_/kun dga' bo dge slong de gnas pa 'dis gnas 
[\[257b.2\]]pa na/_gal te 'dug pa la sems 'jug par gyur na/_kun dga' bo dge slong des gtsug lag khang gi phyi rol du rkang pa bkrus te gtsug lag khang gi nang du zhugs la skyil mo krung bcas te lus drang por bsrang la dran pa mngon du bzhag ste 'dug par bya'o/_/de de ltar 'dug pa na 'jig 
[\[257b.3\]]rten la brnab sems dang /_yid mi bde ba dang /_sdig pa mi dge ba'i chos rnams sems kyi rjes su mi 'brang zhing /_de de la dran pa dang shes bzhin can du 'gyur ro/_/kun dga' bo dge slong de gnas pa 'dis gnas pa na/_gal te rnam par rtog pa dag la sems 'jug par 
[\[257b.4\]]gyur na/_kun dga' bo dge slong des mi dge ba/_sdug bsngal ba/_'phags pa ma yin pa/_gnod pa dang ldan pa'i rnam par rtog pa 'di lta ste/_'dod pa'i rnam par rtog pa dang /_gnod sems kyi rnam par rtog pa dang /_rnam par 'tshe ba'i rnam par rtog pa dang /_de lta bu'i rnam par 
[\[257b.5\]]rtog pa gang dag yin pa de dag mngon par spangs la/_dge ba bde ba 'phags pa gnod pa med pa dang ldan pa'i rnam par rtog pa 'di lta ste/_nges par 'byung ba'i rnam par rtog pa dang /_gnod sems med pa'i rnam par rtog pa dang /_rnam par mi 'tshe ba'i rnam par rtog pa dang /_de lta bu'i rnam 
[\[257b.6\]]par rtog pa gang dag yin pa de dag la rnam par brtag par bya'o/_/de de ltar rnam par rtog pa na 'jig rten la brnab sems dang /_yid mi bde ba dang /_sdig pa mi dge ba'i chos rnams sems kyi rjes su mi 'brang zhing /_de de la dran pa dang shes bzhin can du 'gyur ro/_/kun dga' bo 
[\[257b.7\]]dge slong de gnas pa 'dis gnas pa na/_gal te gtam la sems 'jug par gyur na/_kun dga' bo dge slong des mi dge ba 'phags pa ma yin pa gnod pa dang ldan pa'i gtam 'di lta ste/_rgyal po'i gtam dang /_rkun po'i gtam dang /_'thab mo'i gtam dang /_zas kyi gtam 
[\[258a\]]
[\[258a.1\]]dang /_skom gyi gtam dang /_gos kyi gtam dang /_lam srang gi gtam dang /_smad 'tshong ma'i gtam dang /_'jig rten gyi gtam rgyud kyi gtam dang /_lam ngan pa'i gtam rgyud kyi gtam dang /_rgya mtsho'i gtam rgyud kyi gtam dang /_yul gyi mi dang /_sna chen 
[\[258a.2\]]po la gtogs pa'i gtam rgyud kyi gtam dang /_de lta bu'i gtam gang dag yin pa de dag mngon par spangs la/_'phags pa'i yo byad bsnyungs pa sems kyi sgrib pa med pa dang 'thun par 'gyur ba'i gtam 'di lta ste/_tshul khrims kyi gtam dang /_ting nge 'dzin gyi gtam dang /_shes 
[\[258a.3\]]rab kyi gtam dang /_rnam par grol ba'i gtam dang /_rnam par grol ba'i ye shes mthong ba'i gtam dang /_'dod pa chung ba'i gtam dang /_chog shes pa'i gtam dang /_mi sogs pa'i gtam dang /_yo byad bsnyungs pa'i gtam dang /_'du 'dzi med pa'i gtam dang /_spong 
[\[258a.4\]]ba'i gtam dang /_'dod chags dang bral ba'i gtam dang /_'gog pa'i gtam dang /_stong pa nyid kyi gtam dang /_rkyen 'di nyid kyi rten cing 'brel par 'byung ba'i gtam dang /_de lta bu'i gtam gang dag yin pa de dag gi gtam bya'o/_/de de ltar gtam zer ba na 'jig rten 
[\[258a.5\]]la brnab sems dang /_yid mi bde ba dang /_sdig pa mi dge ba'i chos rnams sems kyi rjes su mi 'brang zhing de de ltar dran pa dang shes bzhin can du 'gyur ro/_/kun dga' bo 'phags pa nyan thos kyis ma la bdag gis sems 'dod pa'i yon tan lnga po 'di dag las 'dod pa'i yon 
[\[258a.6\]]tan gang yang rung ba la brten nas kun du 'byung ba yod dam/_'on te bdag gi sems 'dod pa'i yon tan lnga po 'di dag las 'dod pa'i yon tan gang yang rung ba la brten nas kun du 'byung ba med ces yang dang yang du 'dod pa'i yon tan lnga po 'di dag la rang gi sems so sor brtag par 
[\[258a.7\]]bya ste/_kun dga' bo nga ni 'dod pa'i yon tan lnga po dag las gzhan pa la sems kun du 'byung bar mi smra'o/_/kun dga' bo gal te dge slong de de ltar so sor rtog pa'i tshe bdag gi sems 'dod pa'i yon tan lnga po 'di dag las 'dod pa'i yon tan gang yang rung ba la brten nas kun 
[\[258b\]]
[\[258b.1\]]du 'byung ba yod par shes par gyur na/_kun dga' bo dge slong des 'dod pa'i yon tan de dang de dag la mi rtag par rjes su blta zhing gnas par bya/_zad par rjes su blta ba dang /_'dod chags dang bral bar rjes su blta ba dang /_'gog par rjes su blta ba dang /_nges par 'byung 
[\[258b.2\]]bar rjes su blta zhing gnas par bya'o/_/kun dga' bo dge slong de 'dod pa'i yon tan de dang de dag la mi rtag par rjes su lta zhing gnas pa dang /_zad par rjes su lta ba dang /_'dod chags dang bral bar rjes su lta ba dang /_'gog par rjes su lta ba dang /_nges par 'byung bar rjes su lta 
[\[258b.3\]]zhing gnas pa na/_de'i sems 'dod pa'i yon tan lnga po 'di dag las 'dod pa'i yon tan gang yang rung ba la brten nas kun du 'byung bar 'gyur ba gang yin pa de kun du 'byung bar mi 'gyur ro/_/kun dga' bo gal te dge slong de de ltar so sor rtog pa'i tshe bdag gi sems 'dod pa'i yon tan lnga 
[\[258b.4\]]po 'di dag las 'dod pa'i yon tan gang yang rung ba la brten nas kun du 'byung bar gyur pa gang yin pa de spang bar shes par gyur na/_de de la dran pa dang shes bzhin can du 'gyur ro/_/kun dga' bo 'phags pa nyan thos kyis ma la bdag gis nye bar len pa'i phung po 'di dag la nga'o snyam pa'i nga rgyal 
[\[258b.5\]]dang /_nga'o snyam pa'i 'dun pa dang /_nga'o snyam pa'i bag la nyal ma spangs shing yongs su ma shes la ma bkag ma bsal ba yod dam/_'on te bdag gis nye bar len pa'i phung po lnga po 'di dag la nga'o snyam pa'i nga rgyal dang /_nga'o snyam pa'i 'dun pa dang /_nga'o snyam pa'i bag la nyal ma spangs shing yongs 
[\[258b.6\]]su ma shes la ma bkag ma bsal ba med ces/_de dang yang du nye bar len pa'i phung po lnga po 'di dag la rang gi sems so sor brtag par bya'o/_/kun dga' bo gal te dge slong de de ltar so sor rtog pa'i tshe bdag gis nye bar len pa'i phung po lnga po 'di dag la nga'o snyam pa'i nga rgyal dang /_nga'o snyam pa'i 
[\[258b.7\]]'dun pa dang /_nga'o snyam pa'i bag la nyal ma spangs shing yongs su ma shes la ma bkag ma bsal ba yod par shes par gyur na/_kun dga' bo dge slong des nye bar len pa'i phung po lnga po 'di dag la yang dang yang du 'di lta ste/_'di ni gzugs so/_/'di ni gzugs kyi kun 'byung ba'o/_/'di ni 
[\[259a\]]
[\[259a.1\]]gzugs kyi zad pa'o/_/'di lta ste/_'di ni tshor ba dang /_'du shes dang /_'du byed rnams dang /_'di ni rnam par shes pa'o/_/'di ni rnam par shes pa'i kun 'byung ba'o/_/'di ni rnam par shes pa'i zad pa'o zhes kun 'byung ba dang zad par rjes su 
[\[259a.2\]]blta zhing gnas par bya'o/_/de nye bar len pa'i phung po lnga po 'di dag la yang dang yang du kun 'byung ba dang zad par rjes su lta zhing gnas pa na/_de la nye bar len pa'i phung po lnga po 'di dag la nga'o snyam pa'i nga rgyal dang /_nga'o snyam pa'i 'dun pa dang /_nga'o snyam pa'i bag la 
[\[259a.3\]]nyal ma spangs shing yongs su ma shes la ma bkag ma bsal bar gyur pa gang yin pa de med par 'gyur ro/_/kun dga' bo gal te dge slong de de ltar so sor rtog pa'i tshe bdag gis nye bar len pa'i phung po lnga po 'di dag la nga'o snyam pa'i nga rgyal dang /_nga'o snyam pa'i 'dun 
[\[259a.4\]]pa dang /_nga'o snyam pa'i bag la nyal 'byung bar gyur pa gang yin pa de spangs par shes par gyur na/_de de la dran pa dang shes bzhin can du 'gyur te/_kun dga' bo chos de dag ni gcig tu dkar ba/_gcig tu dge ba/_gcig tu kha na ma tho ba med pa ste/_bdud 
[\[259a.5\]]sdig can gyis 'da' bar bya ba ma yin zhing /_sdig pa mi dge ba'i chos kun nas nyon mongs par 'gyur ba dang /_yang srid par 'gyur ba gdung ba dang bcas pa/_rnam par smin pa sdug bsngal ba/_phyi ma la skye ba dang /_rga ba dang /_'chi bar 'gyur ba rnams kyis 
[\[259a.6\]]mi 'phrogs pa yin no/_/kun dga' bo ji snyam du sems nyan thos dad pa can dag ji srid 'tsho'i bar du phyir bkag kyang ston pa'i phyi bzhin rjes su 'brang bar 'os pa ci'i phyir snyam/_gsol pa/_btsun pa bcom ldan 'das ni chos rnams kyi gzhi bo lags te/_bcom 
[\[259a.7\]]ldan 'das kyis mtshon pa dang /_bcom ldan 'das la rten pa lags pas bcom ldan 'das kyis don de dge slong rnams la legs par bka' stsal du gsol/_bcom ldan 'das las thos nas dge slong rnams kyang 'dzin par 'gyur lags so/_/bka' stsal pa/_
[\[259b\]]
[\[259b.1\]]kun dga' bo de'i phyir legs par rab tu nyon la yid la zung shig dang bshad par bya'o/_/kun dga' bo nyan thos dad pa can gang dag 'di lta ste/_mdo'i sde dang /_dbyangs kyis bsnyad pa'i sde dang /_lung bstan pa'i sde dang /_tshigs su bcad pa'i sde dang /_ched 
[\[259b.2\]]du brjod pa'i sde dang /_gleng gzhi'i sde dang /_rtogs pa brjod pa'i sde dang /_de lta bu byung ba'i sde dang /_skyes pa rabs kyi sde dang /_shin tu rgyas pa'i sde dang /_rmad du byung ba'i chos kyi sde dang /_gtan la bab par bstan pa'i sde'i chos de dag dang /_de lta 
[\[259b.3\]]bu'i chos rnams mnyan pa'i phyir ji srid 'tsho'i bar du phyir bkag kyang ston pa'i phyi bzhin rjes su 'brang ba ni 'os pa ma yin no/_/de ci'i phyir zhe na/_kun dga' bo chos de dag ni yun ring po nas thos shing bzung la brtan par byas shing kha ton byang ba dang /_yid kyis 
[\[259b.4\]]brtags pa dang /_mthong bas shin tu rtogs par byas zin pa'i phyir ro/_/kun dga' bo nyan thos dad pa can gang dag 'phags pa yo byad bsnyungs pa sems sgrib pa med pa dang 'thun par 'gyur ba'i gtam 'di lta ste/_tshul khrims kyi gtam dang /_ting nge 'dzin 
[\[259b.5\]]gyi gtam dang /_shes rab kyi gtam dang /_rnam par grol ba'i gtam dang /_rnam par grol ba'i ye shes mthong ba'i gtam dang /_'dod pa chung ba'i gtam dang /_chog shes pa'i gtam dang /_mi sogs pa'i gtam dang /_yo byad bsnyungs pa'i 
[\[259b.6\]]gtam dang /_'du 'dzi med pa'i gtam dang /_spong ba'i gtam dang /_'dod chags dang bral ba'i gtam dang /_'gog pa'i gtam dang /_stong pa nyid kyi gtam dang /_rkyen 'di pa nyid kyi rten cing 'brel par 'byung ba'i gtam dang /_de lta bu'i gtam gang 
[\[259b.7\]]yin pa dag mnyan pa'i phyir ji srid 'tsho'i bar du phyir bkag kyang ston pa'i phyi bzhin rjes su 'brang ba ni rigs pa yin no/_/kun dga' bo gsum po 'di dag ni gnod pa yin te/_gsum gang zhe na/_slob dpon gyi gnod pa dang /_slob ma'i gnod pa dang /_tshangs 
[\[260a\]]
[\[260a.1\]]par spyod pa'i gnod pa'o/_/kun dga' bo slob dpon gyi gnod pa gang zhe na/_kun dga' bo 'di la ston pa rtog ge pa dpyod pa can rtog ger gtogs pa'i sa rang gi spobs pa las byung ba/_so so'i skye bo pa dpyod pa'i rjes su spyod pa la 
[\[260a.2\]]gnas pa de 'jig rten du byung na/_de gnas mal dgon pa'am/_nags 'dab bam/_bas mtha' dag tu gnas par byed do/_/de gnas mal dgon pa'am/_nags 'dab bam/_bas mtha' dag na gnas pa'i tshe nyan pa po khyim pa dang /_rab tu byung ba 
[\[260a.3\]]dag rjes su 'brang bar 'gyur ro/_/de nyan pa po khyim pa dang /_rab tu byung ba rjes su lhags pa dag la chums par byed cing brgyal bskyed par byed la/_mang po bsdu ba'i phyir rjes su 'jug par byed do/_/kun dga' bo de ni slob dpon gyi gnod pa zhes bya'o/_/
[\[260a.4\]]kun dga' bo slob dpon gyi gnod pas gnod par gyur pa'i slob dpon de ni sdig pa mi dge ba'i chos kun nas nyon mongs par 'gyur ba/_yang sred par 'gyur ba/_gdung ba dang bcas pa/_rnam par smin pa sdug bsngal ba/_phyi ma la skye ba dang /_rga ba dang /_
[\[260a.5\]]'chi bar 'gyur ba rnams kyis gnod par 'gyur ro/_/kun dga' bo slob ma'i gnod pa gang zhe na/_kun dga' bo 'di la nyan pa po dad pa dang ldan pa ston pa de nyid kyi tshig la mngon par dad par gyur pa de ston pa de nyid kyi dben pa'i rjes su slob pa'i tshe/_gnas mal dgon 
[\[260a.6\]]pa'am/_nags 'dab bam/_bas mtha' dag tu gnas par byed do/_/de gnas mal dgon pa'am/_nags 'dab bam/_bas mtha' dag na gnas pa'i tshe nyan pa po khyim pa dang /_rab tu byung ba dag rjes su 'brang bar 'gyur ro/_/de nyan pa po khyim 
[\[260a.7\]]pa dang /_rab tu byung ba rjes su lhags pa dag la chums par byed cing brgyal ba skyed par byed la/_mang po bsdu ba'i phyir rjes su 'jug par byed de/_kun dga' bo de ni slob ma'i gnod pa zhes bya'o/_/kun dga' bo slob ma'i gnod pas gnod par gyur pa'i slob ma 
[\[260b\]]
[\[260b.1\]]de ni sdig pa mi dge ba'i chos kun nas nyon mongs par 'gyur ba/_yang srid par 'gyur ba/_gdung ba dang bcas pa/_rnam par smin pa sdug bsngal ba/_phyi ma la skye ba dang /_rga ba dang /_'chi bar 'gyur ba rnams kyis gnod par 'gyur ro/_/kun dga' bo 
[\[260b.2\]]tshangs par spyod pa'i gnod pa gang zhe na/_kun dga' bo 'di la ston pa de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/_bde bar gshegs pa/_'jig rten mkhyen pa/_skyes bu 'dul ba'i kha lo sgyur ba bla na med 
[\[260b.3\]]pa/_lha dang mi rnams kyi ston pa/_sangs rgyas bcom ldan 'das 'jig rten du byung na/_de gnas mal dgon pa'am/_nags 'dab bam/_bas mtha' dag tu gnas par mdzad do/_/de gnas mal dgon pa'am/_nags 'dab bam/_bas mtha' 
[\[260b.4\]]dag na bzhugs pa'i tshe nyan pa po khyim pa dang /_rab tu byung ba dag rjes su 'brang bar 'gyur ro/_/de nyan pa po khyim pa dang /_rab tu byung ba rjes su lhags pa dag la chums par mi mdzad cing brgyal ba skyed par mi mdzad la/_mang po bsdu ba'i phyir rjes su 'jug 
[\[260b.5\]]par mi mdzad kyang /_de nyan pa pos kun du gang zhing gnas na lhag pa'i sems las byung ba bzhi po de dag gis tshe 'di la bde bar gnas pa thob pa gang dag yin pa de dag las gang yang rung ba las yongs su nyams par nga smra la/_gcig pu ma 'dres pa dang /_
[\[260b.6\]]bag yod pa dang /_rtun pa dang /_sems bsdus pa'i bdag nyid de/_de dag gis nyams pa med pa'i sems rnam par grol ba skus mngon sum du mdzad cing gnod pa gang yin pa de la ni rnam grangs gang gis kyang yongs su nyams pa med par nga smra mod kyi/_'on kyang 
[\[260b.7\]]nyan pa po dad pa dang ldan pa ston pa de nyid kyi bka' la mngon par dad par gyur pa de ston pa de nyid kyi dben pa'i rjes su slob pa'i tshe/_gnas mal dgon pa'am/_nags 'dab bam/_bas mtha' dag tu gnas par byed do/_/de gnas mal dgon pa'am/_nags 
[\[261a\]]
[\[261a.1\]]'dab bam/_bas mtha' dag na gnas pa'i tshe/_nyan pa po khyim pa dang /_rab tu byung ba dag rjes su 'brang bar 'gyur ro/_/de nyan pa po khyim pa dang /_rab tu byung ba rjes su lhags pa de dag la chums par byed cing brgyal ba skyed 
[\[261a.2\]]par byed la/_mang po bsdu ba'i phyir rjes su 'jug par byed de/_kun dga' bo de ni tshangs par spyod pa'i gnod pa zhes bya'o/_/kun dga' bo gnod pa rnams las 'di lta ste/_slob dpon gyi gnod pa dang /_slob ma'i gnod pa de dag ni cung zad tsam du 
[\[261a.3\]]zad kyi/_gnod pa rnams las 'di lta ste/_tshangs par spyod pa'i gnod pa de ni tha chad yin no/_/kun dga' bo tshangs par spyod pa'i gnod pas gnod par gyur pa'i tshangs par spyod pa de ni sdig pa mi dge ba'i chos kun nas nyon mongs par 'gyur ba/_yang srid 
[\[261a.4\]]par 'gyur ba/_gdung ba dang bcas pa/_rnam par smin pa sdug bsngal ba/_phyi ma la skye ba dang /_rga ba dang /_'chi bar 'gyur ba rnams kyis gnod par 'gyur ro/_/kun dga' bo nga ni mdza' bshes dang ldan pas kun du spyod par byed kyi/_'gran 
[\[261a.5\]]zla dang ldan pas ni ma yin no/_/kun dga' bo ji ltar na nyan thos rnams ston pa la 'gran zla dang ldan pas kun du spyod cing mdza' bshes dang ldan pas ma yin zhe na/_kun dga' bo 'di la ston pa rjes su thugs brtse ba dang ldan pa/_thugs rje dang ldan pa/_
[\[261a.6\]]don du bzhed pa/_phan par bzhed pa/_thugs rje bar gyur pa/_nyan thos rnams la dge slong dag khyed la phan pa 'di dang /_bde ba 'di dang /_phan pa dang bde ba 'di'i phyir ro zhes chos ston par mdzad pa na/_de'i nyan thos de dag gus par nyan par mi byed 
[\[261a.7\]]cing /_rna klog par mi byed/_kun shes par bya ba'i sems nye bar 'jog par mi byed/_chos kyi rjes su 'thun pa'i chos sgrub par mi byed la/_ston pa'i bstan pa las rnam par 'das shing gnas par byed na/_kun dga' bo de ni nyan thos rnams ston 
[\[261b\]]
[\[261b.1\]]pa la 'gran zla dang ldan pas kun du spyod cing mdza' bshes dang ldan pas ma yin pa yin no/_/kun dga' bo ji ltar na nyan thos rnams ston pa la mdza' bshes dang ldan pas kun du spyod cing 'gran zla dang ldan pas ma yin zhe na/_kun dga' bo 'di la ston pa rjes su 
[\[261b.2\]]thugs brtse ba dang ldan pa/_thugs rje dang ldan pa/_don du bzhed pa/_phan par bzhed pa/_thugs rje bar gyur pa/_nyan thos rnams la dge slong dag khyed la phan pa 'di dang /_bde ba 'di dang /_phan pa dang bde ba 'di'i phyir ro zhes chos ston par mdzad 
[\[261b.3\]]pa na/_de'i nyan thos de dag gus par nyan par byed cing /_rna klog par byed kun shes par bya ba'i sems nye bar 'jog par byed/_chos kyi rjes su 'thun pa'i chos sgrub par byed la/_ston pa'i bstan pa yang dag par blangs te gnas par byed na/_kun dga' bo 
[\[261b.4\]]de ni nyan thos rnams ston pa la mdza' bshes dang ldan pas kun du spyod cing 'gran zla dang ldan pas ma yin pa yin no/_kun dga' bo nga ni khyed cag la tshar bcad cing bcad cing /_zil gyis mnan cing mnan cing smra ste/_rdza mkhan rdza ma mtshos pa dag las sra ba 
[\[261b.5\]]gang yin pa de 'jog par byed pa bzhin du khyed cag la dbyig tu mi 'dzin gyis/_nga'i tshig gi lam rnams la yang bzod par gyis shig_/bcom ldan 'das kyis de skad ces bka' stsal nas/_dge slong de dag bcom ldan 'das kyis gsungs pa la mngon par 
[\[261b.6\]]bstod do//_//bar sdom ni/_'phags pa'i bde dang dus sbyor dang /_/gzugs dang mchog dga' dge slong dang /_/khrus ril phyi stong nyid sogs dang /_/ting nge 'dzin la sems gzhol dang /_/'chag pa dang ni 'dug pa dang /_/rnam rtog gtam dang 'dod yon tan/_/phung po gcig dkar 
[\[261b.7\]]nyan thos dang /_/gnod dang mdza' bshes tshar gcod pa'o/_/mdo chen po stong pa nyid chen po zhes bya ba rdzogs so//_//rgya gar gyi mkhan po dzi na mi tra dang /_pradz+nyA warma dang /_zhu chen gyi lots+tsha ba ban de ye shes sde la sogs pas bsgyur cing zhus te gtan la phab pa//_//
[\[262a\]]
[\[262a.1\]{D292}]@##/_/rgya gar skad du/_d+h+wa dzA gran nA ma ma hA sU traM/_bod skad du/_mdo chen po rgyal mtshan mchog ces bya ba/_dkon mchog gsum la phyag 'tshal lo/_/'di skad bdag gis thos pa dus gcig na/_bcom ldan 'das yul spong byed du yul rgyu 
[\[262a.2\]]zhing gshegs pa na yangs pa can du byon nas/_yangs pa can gyi spre'u rdzing gi 'gram gyi khang pa brtsegs pa'i gnas na bzhugs so/_/de'i tshe na yangs pa can gyi tshong pa rab tu mang po yul rdo 'jog tu tshong par bya ba'i phyir yul rdo 'jog tu 'gro bar chas pa'i yangs pa 
[\[262a.3\]]can gyi tshong pa rab tu mang po dag gis/_bcom ldan 'das yul spong byed du yul rgyu zhing gshegs pa na yangs pa can du byon nas/_yangs pa can gyi spre'u'i rdzing gi 'gram gyi khang pa brtsegs pa'i gnas na bzhugs so zhes thos so/_/thos nas kyang tshogs nas tshogs 
[\[262a.4\]]dang /_mang po nas mang por lhags shing 'dus te yangs pa can nas byung nas/_bcom ldan 'das ga la ba der dong ste lhags nas/_bcom ldan 'das kyi zhabs la mgo bos phyag 'tshal te phyogs gcig tu 'khod pa dang /_bcom ldan 'das kyis yangs pa can 
[\[262a.5\]]gyi tshong pa rab tu mang po phyogs gcig tu 'khod pa dag la chos kyi gtam yang dag par bstan/_yang dag par 'dzin du bcug_/yang dag par gzengs bstod/_yang dag par rab tu dga' bar mdzad do/_/rnam grangs du mar chos kyi gtam yang dag par bstan/_
[\[262a.6\]]yang dag par 'dzin du bcug_/yang dag par gzengs bstod/_yang dag par rab tu dga' bar mdzad nas cang mi gsung bar bzhugs so/_/de nas yangs pa can gyi tshong pa rab tu mang po dag stan las langs te/_bla gos phrag pa gcig tu gzar nas/_bcom ldan 
[\[262a.7\]]'das ga la ba de logs su thal mo sbyar ba btud de/_bcom ldan 'das la 'di skad ces gsol to/_/btsun pa bdag cag ni yangs pa can gyi tshong pa rab tu mang po yul rdo 'jog tu 'jal tshong bgyi ba'i slad du/_yul rdo 'jog tu mchi bar chas pa lags na/_
[\[262b\]]
[\[262b.1\]]bcom ldan 'das dge slong gi dge 'dun dang thabs cig tu sang bdag cag gi sdum par gdugs tshod gsol bar ci gnang /_bcom ldan 'das kyis yangs pa can gyi tshong pa rab tu mang po dag la cang mi gsung bas gnang bar mdzad do/_/de nas yangs pa can gyi 
[\[262b.2\]]tshong pa rab tu mang po dag gis bcom ldan 'das kyis cang mi gsung bas gnang bar rig nas/_bcom ldan 'das kyis bka' stsal pa la mngon par bstod cing rjes su yi rangs nas/_bcom ldan 'das kyi zhabs la mgo bos phyag 'tshal te/_bcom ldan 
[\[262b.3\]]'das kyi spyan snga nas phyir dong ngo /_/de nas yangs pa can gyi tshong pa rab tu mang po dag gis de nyid kyi mtshan mo bza' ba dang bca' bya ba gtsang zhing bsod pa dag legs par sbyar nas nang par sngar langs te/_gdan dag bshams shing /_chu ra dag kyang bzhag 
[\[262b.4\]]nas/_bcom ldan 'das la btsun pa gdugs tshod sbyar te/_dus la bab lags na/_bcom ldan 'das kyis da de'i dus la bab par dgongs su gsol zhes spyan 'dren gyis spyan drangs so/_/de nas bcom ldan 'das snga dro sham thabs dang chos gos 
[\[262b.5\]]gsol te/_lhung bzed bsnams nas dge slong gi tshogs kyis yongs su bskor cing /_dge slong gi dge 'dun gyis mdun du bdar nas yangs pa can gyi tshong pa rab tu mang po dag gi bkad sa ga la ba der gshegs te byon nas/_dge slong gi dge 'dun gyi gung la gdan 
[\[262b.6\]]bshams pa de nyid la bzhugs so/_/de nas yangs pa can gyi tshong pa rab tu mang po dag gis bcom ldan 'das kyi zhabs la mgo bos phyag 'tshal te phyogs gcig tu 'khod pa dang /_bcom ldan 'das kyis yangs pa can gyi tshong pa rab tu mang po phyogs gcig 
[\[262b.7\]]tu 'khod pa dag la 'di skad ces bka' stsal to/_/tshong pa dag gal te khyed cag dgon par son pa na 'jigs pa'am/_bag tsha ba'am/_spu zing zhes byed pa skye bar gyur na/_de'i tshe khyed kyis 'di ltar bcom ldan 'das de ni de bzhin gshegs pa dgra bcom 
[\[263a\]]
[\[263a.1\]]pa yang dag par rdzogs pa'i sangs rgyas/_rig pa dang zhabs su ldan pa/_bde bar gshegs pa/_'jig rten mkhyen pa/_skyes bu gdul bya'i kha lo sgyur ba bla na med pa/_lha dang mi rnams kyi ston pa/_sangs rgyas bcom ldan 'das yin no zhes 
[\[263a.2\]]nga rnam pa las yang dag par rjes su dran par gyis shig_/tshong pa dag de'i tshe khyed kyis nga rnam pa las yang dag par rjes su dran par byas na 'jigs pa'am/_bag tsha ba'am/_spu zing zhes byed pa 'byung bar 'gyur ba gang yin pa de med par 'gyur ro/_/gal te nga mi 
[\[263a.3\]]dran na yang bcom ldan 'das kyi chos ni legs par gsungs pa yang dag par mthong ba/_nad med pa/_dus chad pa med pa/_nye bar gtong ba 'di mthong ba la don yod pa/_mkhas pa rnams kyis rang gis rig par bya ba yin no zhes chos rnam pa las yang dag par 
[\[263a.4\]]rjes su dran par gyis shig_/tshong pa dag de'i tshe khyed kyis chos rnam pa lngas yang dag par rjes su dran par byas na 'jigs pa'am/_bag tsha ba'am/_spu zing zhes byed pa 'byung bar 'gyur ba gang yin pa de med par 'gyur ro/_/gal te chos mi dran na yang bcom ldan 
[\[263a.5\]]'das kyi nyan thos kyi dge 'dun ni legs par zhugs pa/_rigs par zhugs pa/_drang por zhugs pa/_'thun par zhugs pa/_chos kyi rjes su 'thun pa'i chos la zhugs pa/_chos kyi rjes su 'thun par spyod pa ste/_dge 'dun la rgyun du zhugs pa'i 'bras bu 
[\[263a.6\]]mngon sum du bya ba'i phyir zhugs pa dag kyang yod/_dge 'dun la rgyun du zhugs pa dag kyang yod/_dge 'dun la lan cig phyir 'ong ba'i 'bras bu mngon sum du bya ba'i phyir zhugs pa dag kyang yod/_dge 'dun la lan cig phyir 'ong ba dag kyang yod/_dge 'dun 
[\[263a.7\]]la phyir mi 'ong ba'i 'bras bu mngon sum du bya ba'i phyir zhugs pa dag kyang yod/_dge 'dun la phyir mi 'ong ba dag kyang yod/_dge 'dun la dgra bcom pa nyid kyi 'bras bu mngon sum du bya ba'i phyir zhugs pa dag kyang yod/_dge 'dun la dgra bcom pa dag 
[\[263b\]]
[\[263b.1\]]kyang yod de/_de dag ni skyes bu zung bzhi dang /_skyes bu gang zag brgyad yin te/_bcom ldan 'das kyi nyan thos kyi dge 'dun de ni tshul khrims phun sum tshogs pa/_ting nge 'dzin phun sum tshogs pa/_shes rab phun sum tshogs pa/_rnam par grol ba phun sum tshogs 
[\[263b.2\]]pa/_rnam par grol ba'i ye shes mthong ba phun sum tshogs pa kun du sbyin pa'i 'os su gyur pa/_rab tu sbyin pa'i 'os su gyur pa/_thal mo sbyar ba'i 'os su gyur pa/_phyag bya ba'i 'os su gyur pa/_bsod nams kyi zhing bla na med pa/_'jig rten gyi yon gnas yin no zhes 
[\[263b.3\]]dge 'dun rnam pa las yang dag par rjes su dran par gyis shig_/tshong pa dag de'i tshe khyed kyis dge 'dun rnam pa las yang dag par rjes su dran par byas nas 'jigs pa'am/_bag tsha ba'am/_spu zing zhes byed pa 'byung bar 'gyur ba gang yin pa de med par 'gyur ro/_/tshong pa dag 
[\[263b.4\]]sngon lha dang lha ma yin gyi g.yul nye bar gnas par gyur pa na lha'i dbang po brgya byin gyis sum cu rtsa gsum pa'i lha rnams la smras pa/_grogs po dag gal te khyed cag lha dang /_lha ma yin gyi g.yul du zhugs pa na/_'jigs pa'am/_bag tsha ba'am/_spu zing zhes 
[\[263b.5\]]byed pa skye bar gyur na/_de'i tshe khyed kyis nga'i rgyal mtshan mchog rnam par rgyal byed yang dag par rjes su dran par gyis shig_/de'i tshe khyed kyis nga'i rgyal mtshan mchog rnam par rgyal byed yang dag par rjes su dran par byas na 'jigs pa'am/_bag tsha ba'am/_spu zing zhes 
[\[263b.6\]]byed pa de 'byung bar 'gyur ba gang yin pa de med par 'gyur ro/_/gal te nga'i mi dran na yang lha'i bu dbang ldan gyi rgyal mtshan mchog yang dag par rjes su dran par gyis shig_/de'i tshe khyed kyis lha'i bu dbang ldan gyi rgyal mtshan mchog yang dag par rjes su dran par byas 
[\[263b.7\]]na 'jigs pa'am/_bag tsha ba'am/_spu zing zhes byed pa 'byung bar 'gyur ba gang yin pa de med par 'gyur ro/_/gal te lha'i bu dbang ldan gyi mi dran na yang lha'i bu chu lha'i rgyal mtshan mchog yang dag par rjes su dran par gyis shig_/de'i tshe khyed kyis lha'i 
[\[264a\]]
[\[264a.1\]]bu chu lha'i rgyal mtshan mchog yang dag par rjes su dran par byas na 'jigs pa'am/_bag tsha ba'am/_spu zing zhes byed pa 'byung bar 'gyur ba gang yin pa de med par 'gyur ro/_/tshong pa dag de bzhin du gal te khyed cag kyang dgon par 
[\[264a.2\]]son pa na 'jigs pa'am/_bag tsha ba'am/_spu zing zhes byed pa skye bar gyur na de'i tshe khyed kyis 'di ltar bcom ldan 'das de ni de bzhin gshegs pa dgra bcom pa yang dag par rdzogs pa'i sangs rgyas/_rig pa dang zhabs su ldan pa/_bde bar gshegs pa/_
[\[264a.3\]]'jig rten mkhyen pa/_skyes bu gdul bya'i kha lo sgyur ba/_bla na med pa lha dang mi rnams kyi ston pa/_sangs rgyas bcom ldan 'das yin no zhes nga rnam pa las yang dag par rjes su dran par gyis shig_/tshong pa dag de'i tshe khyed kyis nga rnam pa las yang dag 
[\[264a.4\]]par rjes su dran par byas na 'jigs pa'am/_bag tsha ba'am/_spu zing zhes byed pa 'byung bar 'gyur ba gang yin pa de med par 'gyur ro/_/gal te nga mi dran na yang bcom ldan 'das kyi chos ni legs par gsungs pa/_yang dag par mthong ba/_nad med pa/_dus 
[\[264a.5\]]chad pa med pa/_nye bar gtong ba/_'di mthong ba la don yod pa/_mkhas pa rnams kyis rang gis rig par bya ba yin no zhes chos rnam pa las yang dag par rjes su dran par gyis shig_/tshong pa dag de'i tshe khyed kyis chos rnam pa las yang dag par rjes su dran par 
[\[264a.6\]]byas na 'jigs pa'am/_bag tsha ba'am/_spu zing zhes byed pa 'byung bar 'gyur ba gang yin pa de med par 'gyur ro/_/gal te chos mi dran na yang bcom ldan 'das kyi nyan thos kyi dge 'dun ni legs par zhugs pa/_rigs par zhugs pa/_drang por zhugs 
[\[264a.7\]]pa/_'thun par zhugs pa/_chos kyi rjes su 'thun pa'i chos la zhugs pa/_chos kyi rjes su 'thun par spyod pa ste/_dge 'dun la rgyun du zhugs pa'i 'bras bu mngon sum du bya ba'i phyir zhugs pa dag kyang yod/_dge 'dun la rgyun du zhugs pa dag kyang 
[\[264b\]]
[\[264b.1\]]yod/_dge 'dun la lan cig phyir 'ong ba'i 'bras bu mngon sum du bya ba'i phyir zhugs pa dag kyang yod/_dge 'dun la lan cig phyir 'ong ba dag kyang yod/_dge 'dun la phyir mi 'ong ba'i 'bras bu mngon sum du bya ba'i phyir zhugs pa dag kyang yod/_dge 'dun 
[\[264b.2\]]la phyir mi 'ong ba dag kyang yod/_dge 'dun la dgra bcom pa nyid kyi 'bras bu mngon sum du bya ba'i phyir zhugs pa dag kyang yod/_dge 'dun la dgra bcom pa dag kyang yod de/_de dag ni skyes bu zung bzhi dang /_skyes bu gang zag brgyad yin te/_bcom 
[\[264b.3\]]ldan 'das kyi nyan thos kyi dge 'dun de ni tshul khrims phun sum tshogs pa/_ting nge 'dzin phun sum tshogs pa/_shes rab phun sum tshogs pa/_rnam par grol ba phun sum tshogs pa/_rnam par grol ba'i ye shes mthong ba phun sum tshogs pa/_kun du sbyin 
[\[264b.4\]]pa'i 'os su gyur pa/_rab tu sbyin pa'i 'os su gyur pa/_thal mo sbyar ba'i 'os su gyur pa/_phyag bya ba'i 'os su gyur pa/_bsod nams kyi zhing bla na med pa/_'jig rten gyi yon gnas yin no zhes dge 'dun rnam pa las yang dag par rjes su dran par gyis shig_/tshong 
[\[264b.5\]]pa dag de'i tshe khyed kyis dge 'dun rnam pa las yang dag par rjes su dran par byas na 'jigs pa'am/_bag tsha ba'am/_spu zing zhes byed pa 'byung bar 'gyur ba gang yin pa de med par 'gyur ro/_/de nas yangs pa can gyi tshong pa rab tu mang po dag gis sangs rgyas la 
[\[264b.6\]]sogs pa dge slong gi dge 'dun bde bar bzhugs par rig nas rang rang gi lag nas bza' ba dang /_bca' ba gtsang zhing bsod pa dag legs par bstabs shing yang dag par tshim par byas so/_/rnam grangs du mar rang rang gi lag nas bza' ba dang /_bca' ba gtsang 
[\[264b.7\]]zhing bsod pa dag legs par bstabs shing yang dag par tshim par byas nas bcom ldan 'das gdugs tshod gsol cing /_lhung bzed bzhag ste/_phyag bcabs par rig nas stan shin tu dma' ba dag blangs te chos mnyan pa'i phyir bcom ldan 'das kyi spyan sngar 
[\[265a\]]
[\[265a.1\]]'khod do/_/de nas bcom ldan 'das kyis yangs pa can gyi tshong pa rab tu mang po dag gi sbyin pa de la rjes su yi rang ba 'dis rjes su yi rangs par mdzad do/_/tshong pa zas dang skom dag gis/_/dge slong dge 'dun bshos gsol ba/_/rab 
[\[265a.2\]]tu shes nas gtong ba yi/_/blo ldan 'phags pa gang byed bzhin/_/sbyin pa bde legs rjod pa 'di/_/tshong pa khyed kyis byin pas na/_/khyed cag don gang legs 'dod pa'i/_/khyed kyi don de rtag grub shog_/khyed kyi rkang gnyis bde legs shing /_/khyed kyi rkang 
[\[265a.3\]]bzhi bde legs shog_/khyed cag lam zhugs bde legs shing /_/phyir ldog pa na'ang bde legs shog_/mtshan mo bde legs nyin bde legs/_/nyi ma'i gung la bde legs shing /_/khyed cag kun du bde legs la/_/khyed la sdig pa ma 'byung shig_/ji 
[\[265a.4\]]ltar zhing ni phun sum la/_/sa bon phun sum tshogs btab cing /_/char pa phun sum tshogs gyur na/_/lo tog phun sum tshogs par 'gyur/_/gnod med phun sum tshogs gyur cing /_/skye ba phun sum tshogs gyur la/_/rgyas pa phun sum tshogs gyur na/_/lo 
[\[265a.5\]]tog phun sum tshogs 'gyur ltar/_/de bzhin tshul khrims phun tshogs la/_/kha zas phun sum tshogs byin zhing /_/phun sum tshogs phyir de byas na/_/phun sum tshogs pa 'grub par 'gyur/_/de phyir phun sum tshogs 'dod cing /_/phun tshogs don gnyer gang zag 
[\[265a.6\]]gis/_/shes rab phun tshogs bsten gyur na/_/des ni phun sum tshogs pa 'grub/_/de phyir bla med sangs rgyas dang /_/chos dang dge 'dun dag la ni/_/brtan pa dad pa skyed byed pa/_/de sems phun sum tshogs par 'gyur/_/rig dang zhabs su ldan pa la/_/
[\[265a.7\]]phun sum tshogs pa'i sems thob nas/_/dge ba'i las rnams byed gyur pa/_/de ni phun sum tshogs pa'i las/_/'jig rten yang dag bzhin shes na/_/lta ba phun sum tshogs pa 'thob/_/'phags shing mthong ba phun tshogs na/_/yid ni phun sum tshogs par 
[\[265b\]]
[\[265b.1\]]'gyur/_dri ma thams cad bcom byas shing /_/mya ngan 'das pa phun sum thob/_/sdug bsngal zad par byed pa de/_/de yi don ni phun sum yin/_/de nas bcom ldan 'das kyis yangs pa can gyi tshong pa rab tu mang po dag la chos kyi gtam yang dag par bstan/_
[\[265b.2\]]yang dag par 'dzin du bcug_/yang dag par gzengs bstod/_yang dag par rab tu dga' bar mdzad de/_rnam grangs du mar chos kyi gtam yang dag par bstan/_yang dag par 'dzin du bcug_/yang dag par gzengs bstod/_yang dag par rab tu dga' 
[\[265b.3\]]bar mdzad nas gdan las bzhengs te gshegs so/_/mdo chen po rgyal mtshan mchog ces bya ba rdzogs so//_//rgya gar gyi mkhan po dzi na mi tra dang /_pradz+nyA warma dang /_zhu chen gyi lots+tsha ba ban de ye shes sde la sogs pas bsgyur cing 
[\[265b.4\]]zhus te gtan la phab pa//[ {D293}]@##/_/rgya gar skad du/_d+h+wa dzA gra na nA ma ma hA sU traM/_bod skad du/_mdo chen po rgyal mtshan dam pa zhes bya ba/_dkon mchog gsum la phyag 'tshal 
[\[265b.5\]]lo/_/'di skad bdag gis thos pa dus gcig na/_bcom ldan 'das mnyan yod na/_rgyal bu rgyal byed kyi tshal mgon med zas sbyin gyi kun dga' ra ba na bzhugs so/_/de nas bcom ldan 'das kyis dge slong rnams la bka' stsal pa/_dge slong dag gal te 
[\[265b.6\]]khyed cag dgon pa na 'dug kyang rung /_shing drung na 'dug kyang rung /_/khyim stong pa na 'dug kyang rung ste/_'jigs pa'am/_bag tsha ba'am/_spu zing zhes byed pa skye bar gyur na/_de'i tshe khyed kyis 'di ltar bcom ldan 'das de ni de bzhin gshegs pa dgra 
[\[265b.7\]]bcom pa yang dag par rdzogs pa'i sangs rgyas rig pa dang zhabs su ldan pa/_bde bar gshegs pa/_'jig rten mkhyen pa/_skyes bu gdul bya'i kha lo sgyur ba bla na med pa/_lha dang mi rnams kyi ston pa/_sangs rgyas bcom ldan 'das yin no zhes nga rnam 
[\[266a\]]
[\[266a.1\]]pa las yang dag par rjes su dran par gyis shig_/de'i tshe khyed kyis nga rnam pa las yang dag par rjes su dran par byas na 'jigs pa'am/_bag tsha ba'am/_spu zing zhes byed pa 'byung bar 'gyur ba gang yin pa de med par 'gyur ro/_/dge slong dag 
[\[266a.2\]]sngon lha dang /_lha ma yin gyi g.yul nye bar gnas par gyur na/_lha'i dbang po brgya byin gyis sum cu rtsa gsum pa'i lha rnams la smras pa/_grogs po dag gal te khyed cag lha dang lha ma yin gyi g.yul du zhugs pa na/_'jigs pa'am/_bag tsha ba'am/_spu 
[\[266a.3\]]zing zhes byed pa skye bar gyur na/_de'i tshe khyed kyis nga'i rgyal mtshan mchog rnam par rgyal byed yang dag par rjes su dran par gyis shig_/de'i tshe khyed kyis nga'i rgyal mtshan mchog rnam par rgyal byed yang dag par rjes su dran par byas na 'jigs pa'am/_bag tsha ba'am/_
[\[266a.4\]]spu zing zhes byed pa 'byung bar 'gyur ba gang yin pa de med par 'gyur ro/_/dge slong dag de bzhin du gal te khyed cag kyang dgon pa na 'dug kyang rung /_shing drung na 'dug kyang rung /_khyim stong pa na 'dug kyang rung ste/_'jigs pa'am/_bag tsha ba'am/_spu zing 
[\[266a.5\]]zhes byed pa skye bar gyur na/_de'i tshe khyed kyis 'di ltar bcom ldan 'das de ni de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/_bde bar gshegs pa/_'jig rten mkhyen pa/_skyes bu gdul bya'i kha lo sgyur 
[\[266a.6\]]ba bla na med pa/_lha dang mi rnams kyi ston pa/_sangs rgyas bcom ldan 'das yin no zhes nga rnam pa las yang dag par rjes su dran par gyis shig_/dge slong dag de'i tshe khyed kyis nga rnam pa las yang dag par rjes su dran par byas na/_'jigs pa'am/_bag tsha 
[\[266a.7\]]ba'am/_spu zing zhes byed pa 'byung bar 'gyur ba gang yin pa de med par 'gyur ro/_/dge slong dag lha'i dbang po brgya byin de ni da dung 'dod chags dang bcas/_zhe sdang dang bcas/_gti mug dang bcas shing skye ba dang /_rga ba dang /_na ba dang /_'chi ba dang /_mya 
[\[266b\]]
[\[266b.1\]]ngan dang /_smre sngags 'don pa dang /_sdug bsngal ba dang /_yid mi bde ba dang /_'khrug pa dag las yongs su mthar la/_'jigs pa yod/_bag tsha ba yod/_dngangs pa yod/_'bros pa yod cing /_de ni lan 'ga' 'jigs par yang 'gyur 
[\[266b.2\]]bag tsha bar yang 'gyur/_dngangs par yang 'gyur/_'bros par yang 'gyur te/_dge slong dag da dung 'dod chags dang bcas/_zhe sdang dang bcas/_gti mug dang bcas shing /_skye ba dang /_rga ba dang /_na ba dang /_'chi ba dang /_mya ngan dang /_smre sngags 
[\[266b.3\]]'don pa dang /_sdug bsngal ba dang /_yid mi bde ba dang /_'khrug pa dag las yongs su ma thar la/_'jigs pa yod/_bag tsha ba yod/_dngangs pa yod/_'bros pa yod pa'i lha'i dbang po brgya byin de'i tshig kyang sum cu rtsa gsum pa'i lha rnams dad pas 
[\[266b.4\]]mnyan par bya bar sems shing tshig bzhin du bya bar sems na/_dge slong dag nga ni de bzhin gshegs pa dgra bcom pa yang dag par rdzogs pa'i sangs rgyas 'dod chags dang bral ba/_zhe sdang dang bral ba/_gti mug dang bral ba/_skye ba dang /_rga ba dang /_na ba dang /_
[\[266b.5\]]'chi ba dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrug pa dag las yongs su thar ba/_'jigs pa med/_bag tsha ba med/_dngangs pa med/_'bros pa med pa yin pas dge slong dag de bzhin gshegs pa 
[\[266b.6\]]dgra bcom pa yang dag par rdzogs pa'i sangs rgyas 'dod chags dang bral ba/_zhe sdang dang bral ba/_gti mug dang bral ba/_skye ba dang /_rga ba dang /_na ba dang /_'chi ba dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang /_
[\[266b.7\]]'khrug pa dag las yongs su thar ba/_'jigs pa med pa/_bag tsha ba med pa/_dngangs pa med pa/_'bros pa med pa/_nga'i tshig mnyan par bya ba dang /_gtams pa bzhin bya ba dang /_rjes su bstan pa bzhin bya ba de ni bya ba'i gnas yin no/_/bcom 
[\[267a\]]
[\[267a.1\]]ldan 'das kyis de skad ces bka' stsal te/_bde bar gshegs pas de skad gsungs nas/_ston pas gzhan yang 'di skad bka' stsal to/_/dgon pa dang ni shing drung dang /_/khyim stong dag tu 'jig rten gtso/_/rnam par 'dren pa rdzogs sangs rgyas/_/rjes 
[\[267a.2\]]su dran gyis dge slong dag_/gal te rnam 'dren 'jig rten gtso/_/rdzogs sangs rgyas pa mi dran na/_/'dod chags bral ba rnams kyi mchog_/chos de rjes su dran par gyis/_/gal te 'dod chags bral ba'i mchog_/chos de rjes su mi dran na/_/dge 'dun bla med 
[\[267a.3\]]bsod nams zhing /_/de ni rjes su dran par gyis/_/sangs rgyas chos dang dge 'dun rnams/_/de ltar rjes su dran byas na/_/'jigs dang bag tsha spu ldang ba/_/med par 'gyur ro dge slong dag_/'jigs pas skrag pa'i mi mang po/_/ri dang nags tshal rnams dag dang /_/kun 
[\[267a.4\]]dga' mchod pa'i ljon shing la/_/skyabs su 'gro bar gang byed pa/_/de ni skyabs gtso ma yin zhing /_/de ni skyabs mchog ma yin te/_/skyabs de dag la rten byed pa/_/sdug bsngal kun las grol mi 'gyur/_/gang dag sangs rgyas chos dang ni/_/dge 'dun dag la skyabs song ba/_/
[\[267a.5\]]sdug bsngal sdug bsngal kun 'byung dang /_/sdug bsngal yang dag 'gags pa dang /_/bde zhing mya ngan 'das 'gro ba'i/_/'phags lam yan lag brgyad pa yi/_/'phags pa'i bden pa bzhi po dag_/shes rab kyis ni legs mthong 'gyur/_/de ni skyabs kyi gtso bo dang /_/
[\[267a.6\]]de ni skyabs kyi mchog yin te/_/skyabs de dag la brten byas na/_/sdug bsngal kun las grol bar 'gyur/_/bcom ldan 'das kyis de skad ces bka' stsal nas/_/dge slong de dag yi rangs te/_bcom ldan 'das kyis gsungs pa la mngon par bstod do//_//
[\[267a.7\]]mdo chen po rgyal mtshan dam pa zhes bya ba rdzogs so//_//rgya gar gyi mkhan po dzi na mi tra dang /_pradz+nyA warma dang /_zhu chen gyi lots+tsha ba ban de ye shes sde la sogs pas bsgyur cing zhus te gtan la phab pa//_//
[\[267b\]]
[\[267b.1\]{D294}]@##/_/rgya gar skad du/_pany+tsa tri yaM nA ma ma hA sU traM/_bod skad du/_mdo chen po lnga gsum pa zhes bya ba/_dkon mchog gsum la phyag 'tshal lo/_/'di skad bdag gis thos pa dus gcig na/_bcom ldan 'das mnyan yod na/_rgyal bu rgyal byed kyi tshal 
[\[267b.2\]]mgon med zas sbyin gyi kun dga' ra ba na bzhugs so/_/de nas bcom ldan 'das kyis dge slong rnams la bka' stsal pa/_dge slong dag dge sbyong dang bram ze gang dag mos pa'i gzhi rnam pa du ma dag mngon par rjod par byed pa de dag thams cad ni gnas lnga mngon par 
[\[267b.3\]]rjod par byed de/_lnga gang zhe na/_kha cig ni de phan chad bdag 'du shes can du 'gyur ro zhes bya ba dang /_yang kha cig ni 'du shes med pa dang /_'du shes yod pa yang ma yin/_'du shes med pa yang ma yin pa dang /_chad pa'o zhes bya ba dang /_yang kha cig 
[\[267b.4\]]ni tshe 'di nyid la mya ngan las 'da'o zhes mngon par rjod pa mngon par rjod par byed do/_/dge sbyong dang bram ze shes pa dang ldan pa 'du shes can du smra ba de dag kha cig ni bdag yod par srid de/_de phan chad 'du shes can du 'gyur ro zhes bya ba dang /_yang kha cig ni chad pa'o zhes bya ba 
[\[267b.5\]]dang /_yang kha cig ni tshe 'di nyid la mya ngan las 'da'o zhes mngon par rjod pa mngon par rjod par byed de/_lnga po de dag yod na gsum du 'gyur la/_gsum yod na lngar 'gyur te/_de ni lnga gsum pa'i chos kyi rnam grangs mdor bstan pa yin no/_/dge slong dag de la dge sbyong dang bram ze 
[\[267b.6\]]gang dag 'du shes can du smra ba de dag kha cig ni de phan chad bdag tu 'du shes can du 'gyur ro zhes mngon par rjod pa mngon par rjod par byed pa'i dge sbyong dang bram ze shes pa dang ldan pa 'du shes can du smra ba de dag kha cig ni bdag yod par srid de/_de phan chad gzugs can 'du 
[\[267b.7\]]shes can du 'gyur ro zhes bya ba dang /_gzugs can ma yin pa dang /_'du shes gcig pa dang /_'du shes tha dad pa dang /_'du shes chung ba dang /_'du shes chen por gyur pa dang /_'du shes tshad med pa'o zhes mngon par rjod pa mngon par rjod par byed do/_/yang kha 
[\[268a\]]
[\[268a.1\]]cig ni de las ldog pa na rnam shes mtha' yas skye mched yin no zhes mngon par rjod pa mngon par rjod par byed do/_/de bzhin gshegs pas dge sbyong dang bram ze gang dag 'du shes can du smra ba de dag kha cig de phan chad bdag 'du shes can du 'gyur ro zhes mngon 
[\[268a.2\]]par rjod pa mngon par rjod par byed pa'i dge sbyong dang bram ze shes pa dang ldan pa/_'du shes can du smra ba de dag kha cig bdag yod par srid de/_de phan chad gzugs can 'du shes can du 'gyur ro zhes bya ba dang /_gzugs can ma yin pa dang /_'du shes gcig pa dang /_'du shes 
[\[268a.3\]]tha dad pa dang /_'du shes chung ba dang /_'du shes chen por gyur pa dang /_'du shes tshad med pa'o zhes mngon par rjod pa mngon par rjod par byed pa dang /_yang kha cig de las ldog pa na/_rnam shes mtha' yas skye mched yin no zhes mngon par rjod pa mngon par rjod par byed pa de dag yang 
[\[268a.4\]]dag pa ji lta ba bzhin du rab tu mkhyen to/_/dge slong dag 'du shes tha dad pa dang /_mchog tu 'dogs pa tha dad pa de dag gis 'di lta ste/_rnam pa thams cad du rnam shes mtha' yas skye mched las yang dag par 'das nas ci yang med do/_/zhes ci yang med pa'i skye mched bsgrubs te 
[\[268a.5\]]gnas pa gnyis su med pa mi g.yo ba de ni mchog yin zhing de ni bla na med pa yin no/_/dge slong dag de ni rags pa/_'dus byas pa/_bsams pa/_rten cing 'brel par 'byung ba yin te/_'di ltar 'du byed rnams yod na 'du byed rnams kyi 'gog pa yang yod pas na/_de bzhin gshegs 
[\[268a.6\]]pas de yod par thugs su chud nas de las phyir ldog cing /_de la zhi bar gzigs/_nges par 'byung bar gzigs shing bzhugs so/_/dge slong dag de la dge sbyong dang bram ze gang dag 'du shes med par smra ba de dag kha cig de phan chad bdag 'du shes med par 'gyur ro zhes mngon par rjod 
[\[268a.7\]]pa mngon par rjod par byed pa de dag ni dge sbyong dang bram ze gang dag 'du shes can du smra ba de dag kha cig de phan chad bdag 'du shes can du 'gyur ro zhes mngon par rjod pa mngon par rjod par byed pa de dag gis smras pa la phyir rgol bar byed/_smod par byed cing de dag 'di snyam du sems te/_
[\[268b\]]
[\[268b.1\]]'du shes ni nad do/_/'du shes ni 'bras so/_/'du shes ni zug rngu'o/_/'di lta ste/_'du shes med pa 'di ni zhi ba'o/_/'di ni gya nom pa'o snyam du sems te/_de bzhin gshegs pas dge sbyong dang bram ze gang dag 'du shes med par smra ba de dag kha cig de phan chad bdag 'du shes med par 
[\[268b.2\]]'gyur ro zhes mngon par rjod pa mngon par rjod par byed pa de dag dge sbyong dang bram ze gang dag 'du shes can du smra ba de dag kha cig de phan chad bdag 'du shes can du 'gyur ro zhes mngon par rjod pa mngon par rjod par byed pa de dag gis smras pa la phyir rgol bar byed/_smod par byed cing de dag 'di 
[\[268b.3\]]snyam du sems te/_'du shes ni nad do/_/'du shes ni 'bras so/_/'du shes ni zug rngu'o/_/'di lta ste/_'du shes med pa 'di ni zhi ba'o/_/'di ni gya nom pa'o snyam du sems pa de dag kyang yang dag pa ji lta ba bzhin rab tu mkhyen to/_/dge slong dag nga ni rnam par shes pa'i 'ong 
[\[268b.4\]]ba'am/_'gro ba'am/_gnas pa'am/_'chi 'pho ba'am/_skye ba'am/_rgyas shing 'phel la yangs par 'gyur ba/_gzugs las gzhan pa dang /_tshor ba las gzhan pa dang /_'du shes las gzhan pa dang /_'du byed rnams las gzhan du 'dogs par mi byed do/_dge slong 
[\[268b.5\]]dag gang dag 'di skad ces bdag ni rnam par shes pa'i 'ong ba'am/_'gro ba'am/_gnas pa'am/_'chi 'pho ba'am/_skye ba'am/_rgyas shing 'phel la yangs par 'gyur ba/_gzugs las gzhan pa dang /_tshor ba las gzhan pa dang /_'du shes las gzhan pa dang /_'du byed 
[\[268b.6\]]rnams las gzhan du 'dogs par byed do zhes zer na/_de ni tshig gi dngos po kho nar zad de 'di lta ste/_yul ma yin pa'i phyir dris na yang dag par rab tu mi shes shing lan la yang rmongs par 'gyur ro/_/dge slong dag de yang rags pa/_'dus byas pa/_bsams pa/_rten cing 'brel 
[\[268b.7\]]par 'byung ba yin te/_'di ltar 'du byed rnams yod na 'du byed rnams kyi 'gog pa yang yod pas na de bzhin gshegs pas de yod par thugs su chud nas de las phyir log cing de la zhi bar gzigs nges par 'byung bar gzigs shing bzhugs so/_/dge slong dag de la dge sbyong dang /_
[\[269a\]]
[\[269a.1\]]bram ze gang dag 'du shes yod pa yang ma yin/_'du shes med pa yang ma yin par smra ba de dag kha cig de phan chad bdag 'du shes yod pa yang ma yin 'du shes med pa yang ma yin par 'gyur ro zhes mngon par rjod pa mngon par rjod par byed pa de dag ni dge sbyong dang bram ze gang dag 'du 
[\[269a.2\]]shes can du smra ba de dag kha cig de phan chad bdag 'du shes can du 'gyur ro zhes mngon par rjod pa mngon par rjod par byed pa de dag gis smras pa la phyir rgol bar byed/_smod par byed la/_dge sbyong dang bram ze gang dag 'du shes med par smra ba de dag kha cig de phan chad bdag 'du shes med par 'gyur ro 
[\[269a.3\]]zhes mngon par rjod pa mngon par rjod par byed pa de dag gis smras pa la phyir rgol bar byed/_smod par byed cing de dag 'di snyam du sems te/_'du shes ni nad do/_/'du shes ni 'bras so/_/'du shes ni zug rngu'o/_/'du shes med pa yang kun du rmongs pa'o/_/'di lta ste/_'du shes med 'du 
[\[269a.4\]]shes med min skye mched 'di ni zhi ba'o/_/'di ni gya nom pa'o snyam du sems te/_de bzhin gshegs pas dge sbyong dang bram ze gang dag 'du shes yod pa yang ma yin/_'du shes med pa yang ma yin par smra ba de dag kha cig de phan chad bdag 'du shes yod pa yang ma yin/_'du shes med 
[\[269a.5\]]pa yang ma yin par 'gyur ro zhes mngon par rjod pa mngon par rjod par byed pa de dag dge sbyong dang bram ze gang dag 'du shes can du smra ba de dag kha cig de phan chad bdag 'du shes can du 'gyur ro zhes mngon par rjod pa mngon par rjod par byed pa de dag gis smras pa la phyir rgol bar byed/_smod par byed 
[\[269a.6\]]la dge sbyong dang bram ze gang dag 'du shes med par smra ba de dag kha cig de phan chad bdag 'du shes med par 'gyur ro zhes mngon par rjod pa mngon par rjod par byed pa de dag gis smras pa la yang phyir rgol bar byed/_smod par byed cing de dag 'di snyam du sems te/_'du shes ni nad do/_/'du 
[\[269a.7\]]shes ni 'bras so/_/'du shes ni zug rngu'o/_/'du shes med pa yang kun du rmongs pa'o/_/'di lta ste/_'du shes med 'du shes med min skye mched 'di ni zhi ba'o/_/'di ni gya nom pa'o snyam du sems pa de dag kyang yang dag pa ji lta ba bzhin du rab tu mkhyen to/_/dge slong dag nga ni mthong ba 
[\[269b\]]
[\[269b.1\]]dang /_thos pa dang /_bye brag phyed pa dang /_rnam par shes pa dang /_tshul khrims dang /_brtul zhugs dang /_'tsho ba dang /_tshangs par spyod pa dang /_dka' thub dang /_bsnyen bkur lhur len pa tsam gyis 'du byed kyi skye mched lhag ma de rjes su 'thob par 'gyur bar mi smra'i/_dge slong dag nga 
[\[269b.2\]]ni srid pa'i rtse mo'i snyoms par 'jug pas skye mched de rjes su 'thob par 'gyur bar smra'o/_/dge slong dag 'di lta ste/_de sgrub par snang ba de yang skye mched de'i nyon mongs pa yin te/_de bzhin gshegs pas 'di lta ste/_sdug bsngal ba dang /_bsgrub pa de dag kyang yang dag pa ji lta ba bzhin 
[\[269b.3\]]du rab tu mkhyen to/_/dge slong dag de yang rags pa/_'dus byas pa/_bsams pa/_rten cing 'brel par 'byung ba yin te/_'di ltar 'du byed rnams yod na 'du byed rnams kyi 'gog pa yang yod pas na/_de bzhin gshegs pas de yod par thugs su chud nas de las phyir log cing de la zhi 
[\[269b.4\]]bar gzigs/_nges par 'byung bar gzigs shing bzhugs so/_/dge slong dag de la dge sbyong dang bram ze gang dag chad par smra ba de dag kha cig de phan chad bdag chad par 'gyur ro zhes mngon par rjod pa mngon par rjod par byed pa de dag ni dge sbyong dang bram ze gang dag 'du shes can du smra ba 
[\[269b.5\]]de dag kha cig de phan chad bdag 'du shes can du 'gyur ro zhes mngon par rjod pa mngon par rjod par byed pa de dag gis smras pa la phyir rgol bar byed/_smod par byed cing /_dge sbyong dang bram ze gang dag 'du shes med par smra ba de dag kha cig de phan chad bdag 'du shes med par 'gyur ro zhes mngon 
[\[269b.6\]]par rjod pa mngon par rjod par byed pa de dag gis smras pa la yang phyir rgol bar byed/_smod par byed la/_dge sbyong dang bram ze gang dag 'du shes yod pa yang ma yin/_'du shes med pa yang ma yin par smra ba de dag kha cig de phan chad bdag 'du shes yod pa yang ma yin/_'du shes med pa yang 
[\[269b.7\]]ma yin par 'gyur ro zhes mngon par rjod pa mngon par rjod par byed pa de dag gis smras pa la yang phyir rgol bar byed/_smod par byed cing /_de dag 'di snyam du sems te/_dge sbyong dang bram ze shes pa dang ldan pa/_phyis 'khor zhing legs su smon par smra ba 'di dag thams cad ni 'di ltar bdag 
[\[270a\]]
[\[270a.1\]]cag phyi ma la 'di lta bu dang 'di lta bur 'gyur bar bya'o/_/'di ltar bdag cag phyi ma la 'di lta bu dang /_'di lta bur 'gyur bar bya'o zhes legs su smon pa kho na mngon par rjod pa mngon par rjod par byed de 'di lta ste/_dper na skyes bu tshong pa zhig tshong zong gis tshong byed pa na 'di 
[\[270a.2\]]snyam du sems te/_bdag gis tshong zang 'di las 'di lta bu dang 'di lta bu dag blangs shing gzhan du 'gro bar bya ste/_der son na bdag la khe spogs 'di lta bu dang 'di lta bu dag grub par 'gyur ro snyam du sems so/_/de bzhin du dge sbyong dang bram ze shes pa dang ldan pa/_phyis 'khor zhing 
[\[270a.3\]]legs su smon pa smra ba 'di dag thams cad kyang 'di ltar bdag cag phyi ma la 'di lta bu dang 'di lta bur 'gyur bar bya'o/_/'di ltar bdag cag phyi ma la 'di lta bu dang 'di lta bur 'gyur bar bya'o zhes legs su smon pa kho na mngon par rjod pa mngon par rjod par byed de/_de dag gis smras pa/_
[\[270a.4\]]de ni tshong pa lta bur 'gyur ro snyam du sems so/_/de dag 'di snyam du yang sems te/_ji srid du bdag 'di gzugs can rags pa/_'byung ba chen po bzhi'i rgyu las byung zhing /_gson la 'dug ste/_'tsho zhing sdod par 'gyur ba de srid du nad dang bcas/_'bras dang bcas/_zug rngu dang 
[\[270a.5\]]bcas/_rims dang bcas/_yongs su gdung ba dang bcas pa yin gyi/_ji tsam du bdag 'di shi phan cad bdag chad cing zhig la mi 'byung ba de tsam du bdag 'di yang dag par shin tu legs par chad pa yin no/_/ji srid du 'dod pa na spyod pa'i lha dang /_gzugs na spyod pa'i lha dang /_gzugs 
[\[270a.6\]]med pa nam mkha' mtha' yas skye mched du nye bar 'gro'o/_/gzugs med pa rnam shes mtha' yas skye mched du nye bar 'gro/_gzugs med pa ci yang med pa'i skye mched du nye bar 'gro/_gzugs med pa 'du shes med 'du shes med min skye mched du nye bar 'gro zhing gson la 'dug ste/_'tsho zhing 
[\[270a.7\]]sdod par 'gyur ba de srid du nad dang bcas/_'bras dang bcas/_zug rngu dang bcas/_rims dang bcas/_yongs su gdung ba dang bcas pa yin gyi/_ji tsam du bdag 'di shi phan cad bdag chad cing zhig la mi 'byung ba de tsam du bdag 'di yang dag par shin tu legs par chad pa yin no snyam du sems 
[\[270b\]]
[\[270b.1\]]te/_de bzhin gshegs pas dge sbyong dang bram ze gang dag chad par smra ba de dag kha cig de phan chad bdag chad par 'gyur ro zhes mngon par rjod pa mngon par rjod par byed pa de dag dge sbyong dang bram ze gang dag 'du shes can du smra ba de dag kha cig de phan chad bdag 'du shes can du 'gyur ro zhes mngon 
[\[270b.2\]]par rjod pa mngon par rjod par byed pa de dag gis smras pa la phyir rgol bar byed/_smod par byed cing dge sbyong dang bram ze gang dag 'du shes med par smra ba de dag kha cig de phan chad bdag 'du shes med par 'gyur ro zhes mngon par rjod pa mngon par rjod par byed pa de dag gis smras pa la yang phyir 
[\[270b.3\]]rgol bar byed/_smod par byed la dge sbyong dang bram ze gang dag 'du shes yod pa yang ma yin/_'du shes med pa yang ma yin par smra ba de dag kha cig de phan chad bdag 'du shes yod pa yang ma yin/_'du shes med pa yang ma yin par 'gyur ro zhes mngon par rjod pa mngon par rjod par byed 
[\[270b.4\]]pa de dag gis smras pa la yang phyir rgol bar byed/_smod par byed cing /_de dag 'di snyam du sems te/_dge sbyong dang bram ze shes pa dang ldan pa/_phyis 'khor zhing legs su smon pa smra ba 'di dag thams cad ni 'di ltar bdag cag phyi ma la 'di lta bu dang 'di lta bur 'gyur bar bya'o/_/'di ltar 
[\[270b.5\]]bdag cag phyi ma la 'di lta bu dang 'di lta bur 'gyur bar bya'o zhes legs su smon pa kho na mngon par rjod pa mngon par rjod par byed de/_'di lta ste/_dper na skyes bu tshong pa zhig tshong zong gis tshong byed pa na 'di snyam du sems te/_bdag gis tshong zong 'di las 'di lta bu dang 'di lta bu dag blangs shing 
[\[270b.6\]]gzhan du 'gro bar bya ste/_der son na bdag la khe spogs 'di lta bu dang 'di lta bu dag 'grub par 'gyur ro snyam du sems so/_/de bzhin du dge sbyong dang bram ze shes pa dang ldan pa/_phyis 'khor zhing legs su smon pa smra ba 'di dag thams cad kyang 'di ltar bdag cag phyi ma la 'di lta bu dang 'di 
[\[270b.7\]]lta bur 'gyur bar bya'o/_/'di ltar bdag cag phyi ma la 'di lta bu dang 'di lta bur 'gyur bar bya'o zhes legs su smon pa kho na mngon par rjod pa mngon par rjod par byed de/_de dag gis smras pa/_de ni tshong pa lta bur 'gyur ro snyam du sems pa dang /_de dag 'di snyam du yang sems te/_ji srid du 
[\[271a\]]
[\[271a.1\]]bdag 'di gzugs can rags pa/_'byung ba chen po bzhi'i rgyu las byung zhing gson la 'dug ste/_'tsho zhing sdod par 'gyur ba de srid du nad dang bcas/_'bras dang bcas/_zug rngu dang bcas/_rims dang bcas/_yongs su gdung ba dang bcas pa yin gyi/_ji 
[\[271a.2\]]tsam du bdag 'di shi phan cad bdag chad cing zhig la mi 'byung ba de tsam du bdag 'di yang dag par shin tu legs par chad pa yin no/_/ji srid du 'dod pa na spyod pa'i lha dang /_gzugs na spyod pa'i lha dang /_gzugs med pa nam mkha' mtha' yas skye mched du nye bar 'gro/_
[\[271a.3\]]gzugs med pa rnam shes mtha' yas skye mched du nye bar 'gro/_gzugs med pa ci yang med pa'i skye mched du nye bar 'gro/_gzugs med pa 'du shes med 'du shes med min skye mched du nye bar 'gro zhing gson la 'dug ste/_'tsho zhing sdod par 'gyur ba de srid du nad dang bcas/_'bras 
[\[271a.4\]]dang bcas/_zug rngu dang bcas/_rims dang bcas/_yongs su gdung ba dang bcas pa yin gyi/_ji tsam du bdag 'di shi phan cad bdag chad cing zhig la mi 'byung ba de tsam du bdag 'di yang dag par shin tu legs par chad pa yin no snyam du sems pa de dag kyang yang dag pa 
[\[271a.5\]]ji lta ba bzhin du rab tu mkhyen to/_/dge slong dag dge sbyong dang bram ze shes pa dang ldan pa/_chad par smra ba/_sems can yod pa la chad pa dang /_'jig pa dang /_med par 'dogs par byed pa de dag la ni mi shes pa'i phung po'i lhag ma yod do/_/ji tsam du mi shes pa'i phung po'i 
[\[271a.6\]]lhag ma yod pa de tsam du 'jig tshogs kyis 'jig pa yod pas 'jig tshogs kyis 'jigs shing skrag ste/_'jig tshogs kho na la yongs su smod par byed cing yongs su smod par byed pa de'i tshe de dag 'jig tshogs kho na la rjes su chags pa yin no/_/dge slong dag de yang rags 
[\[271a.7\]]pa/_'dus byas pa/_bsams pa/_rten cing 'brel par 'byung ba yin te/_'di ltar 'du byed rnams yod na 'du byed rnams kyi 'gog pa yang yod pas na de bzhin gshegs pas de yod par thugs su chud nas de las phyir ldog cing /_de la zhi bar gzigs/_nges par 'byung 
[\[271b\]]
[\[271b.1\]]bar gzigs shing bzhugs so/_/dge slong dag phyi ma'i mthar rtog pa dag phyi ma'i mtha' dang ldan pa'i lta ba'i rnam pa dag mngon par rjod pa mngon par rjod par byed pa ni de snyed yod de/_de dag phyi ma'i mtha' dang ldan pa'i lta ba'i rnam pa rnams zhes bya'o/_/dge slong dag sngon gyi mthar 
[\[271b.2\]]rtog pa dag sngon gyi mtha' dang ldan pa'i lta ba'i rnam pa dag mngon par rjod pa mngon par rjod par byed pa ji snyed yod ce na/_dge slong dag dge sbyong dang bram ze gang dag sngon gyi mthar rtog pa de dag kha cig bdag dang 'jig rten rtag pa dang /_bdag dang 'jig rten mi rtag pa dang /_
[\[271b.3\]]rtag kyang rtag la mi rtag kyang mi rtag pa dang /_rtag pa yang ma yin mi rtag pa yang ma yin pa dang /_bdag dang sdug bsngal rtag pa dang /_bdag dang sdug bsngal mi rtag pa dang /_rtag kyang rtag la mi rtag kyang mi rtag pa dang /_rtag pa yang ma yin mi rtag pa yang ma yin pa 
[\[271b.4\]]dang /_bdag dang 'jig rten rang gis byas pa dang /_bdag dang 'jig rten gzhan gyis byas pa dang /_rang gis kyang byas la gzhan gyis kyang byas pa dang /_rang gis kyang ma byas la gzhan gyis kyang ma byas par rgyu med pa las byung ba dang /_bdag dang sdug bsngal rang 
[\[271b.5\]]gis byas pa dang /_bdag dang sdug bsngal gzhan gyis byas pa dang /_rang gis kyang byas la gzhan gyis kyang byas pa dang /_rang gis kyang ma byas la gzhan gyis kyang ma byas par rgyu med pa las byung ngo zhes de ltar lta zhing /_de skad smra ba dag kyang yod de/_de bzhin gshegs 
[\[271b.6\]]pas dge sbyong dang bram ze gang dag sngon gyi mthar rtog pa de dag kha cig bdag dang 'jig rten rtag go zhes de ltar lta zhing de skad smra la mngon par rjod pa mngon par rjod par byed pa de dag kyang yang dag pa ji lta ba bzhin du rab tu mkhyen te/_dge sbyong dang bram ze de dag dad pa med pa dang /_
[\[271b.7\]]'dod pa med pa dang /_thos pa brgyud pa med pa dang /_rnam pa la yongs su rtog pa med pa dang /_mthong bas nges par rtogs pa'i bzod pa med par yang rtogs nas/_shes pa de yod par sems pa de ni gnas med do/_/dge sbyong dang bram ze shes pa dang ldan pa de dang de dag rtogs nas 
[\[272a\]]
[\[272a.1\]]shes pa med kyang bdag nyid shes pa smra ba/_yongs su byang ba nyid yin par mgo gcig tu 'jog par byed pa de ni de dag gi mi shes pa kho na yin par snang ste/_dge slong dag de yang rags pa/_'dus byas pa/_bsams pa/_rten cing 'brel par 'byung ba yin 
[\[272a.2\]]te/_'di ltar 'du byed rnams yod na 'du byed rnams kyi 'gog pa yang yod pas na de bzhin gshegs pas de yod par thugs su chud nas de las phyir ldog cing de la zhi bar gzigs/_nges par 'byung bar gzigs shing bzhugs so/_/de bzhin gshegs pas dge sbyong dang bram 
[\[272a.3\]]ze gang dag sngon gyi mthar rtog pa de dag kha cig bdag dang 'jig rten rtag pa dang /_bdag dang 'jig rten mi rtag pa dang /_rtag kyang rtag la mi rtag kyang mi rtag pa dang /_rtag pa yang ma yin mi rtag pa yang ma yin pa dang /_bdag dang sdug bsngal rtag pa dang /_bdag dang 
[\[272a.4\]]sdug bsngal mi rtag pa dang /_rtag kyang rtag la mi rtag kyang mi rtag pa dang /_rtag pa yang ma yin mi rtag pa yang ma yin pa dang /_bdag dang 'jig rten rang gis byas pa dang /_bdag dang 'jig rten gzhan gyis byas pa dang /_rang gis kyang byas la gzhan gyis kyang byas pa dang /_
[\[272a.5\]]rang gis kyang ma byas gzhan gyis kyang ma byas par rgyu med pa las byung ba dang /_bdag dang sdug bsngal rang gis byas pa dang /_bdag dang sdug bsngal gzhan gyis byas pa dang /_rang gis kyang byas la gzhan gyis kyang byas pa dang /_rang gis kyang ma byas gzhan gyis kyang ma 
[\[272a.6\]]byas par rgyu med pa las byung ngo zhes de ltar lta zhing de skad smra la mngon par rjod pa mngon par rjod par byed pa de dag kyang yang dag pa ji lta ba bzhin du rab tu mkhyen te/_dge sbyong dang bram ze de dag dad pa med pa dang /_'dod pa med pa dang /_thos pa brgyud pa med pa dang /_rnam pa la 
[\[272a.7\]]yongs su rtog pa med pa dang /_mthong bas nges par rtogs pa'i bzod pa med par yang rtogs nas shes pa de yod par sems pa de ni gnas med do/_/dge sbyong dang bram ze shes pa dang ldan pa de dang de dag rtogs nas shes pa med kyang bdag nyid shes pa smra ba yongs su byang ba nyid yin par 
[\[272b\]]
[\[272b.1\]]mgo gcig tu 'jog par byed pa de ni de dag gi mi shes pa kho na yin par snang ste/_dge slong dag de yang rags pa/_'dus byas pa/_bsams pa/_rten cing 'brel par 'byung ba yin te/_'di ltar 'du byed rnams yod na 'du byed rnams kyi 'gog pa yang yod pas na de bzhin gshegs 
[\[272b.2\]]pas de yod par thugs su chud nas de las phyir log cing de la zhi bar gzigs/_nges par 'byung bar gzigs shing bzhugs so/_/dge slong dag sngon gyi mthar rtog pa dag sngon gyi mtha' dang ldan pa'i lta ba'i rnam pa dag mngon par rjod pa mngon par rjod par byed pa ni de snyed yod de/_
[\[272b.3\]]de dag ni sngon gyi mtha' dang ldan pa'i lta ba'i rnam pa rnams zhes bya'o/_/dge slong dag tshe 'di nyid la mya ngan las 'da' smra ba dag tshe 'di nyid la mya ngan las 'da'o zhes mngon par rjod pa mngon par rjod par byed pa ji snyed yod ce na/_dge slong dag 'di na dge sbyong ngam bram ze la la sngon 
[\[272b.4\]]gyi mtha' dang ldan pa'i lta ba'i rnam pa dag rab tu spangs shing phyi ma'i mtha' dang ldan pa'i lta ba'i rnam pa dag rab tu spangs nas tshe 'di nyid la 'dod pa'i kun du sbyor ba dag rab tu spangs te/_rab tu dben pa'i dga' ba lus kyis mngon sum du byas nas bsgrubs te gnas shing de 'di snyam 
[\[272b.5\]]du sems te/_'di ltar bdag sngon gyi mtha' dang ldan pa'i lta ba'i rnam pa dag rab tu spangs shing /_phyi ma'i mtha' dang ldan pa'i lta ba'i rnam pa dag rab tu spangs nas/_tshe 'di nyid la 'dod pa'i kun du sbyor ba rab tu spangs te/_rab tu dben pa'i dga' ba lus kyis mngon sum du byas 
[\[272b.6\]]nas bsgrubs te gnas pa 'di lta ste/_rab tu dben pa'i dga' ba 'di ni zhi ba'o/_/'di ni gya nom pa'o snyam du sems te/_de bzhin gshegs pas dge sbyong ngam bram ze gang sngon gyi mtha' dang ldan pa'i lta ba'i rnam pa dag rab tu spangs shing phyi ma'i mtha' dang ldan pa'i lta ba'i 
[\[272b.7\]]rnam pa dag kyang rab tu spangs nas/_tshe 'di nyid la 'dod pa'i kun du sbyor ba rab tu spangs te/_rab tu dben pa'i dga' ba lus kyis mngon sum du byas nas bsgrubs te gnas shing de 'di snyam du sems te/_'di ltar bdag sngon gyi mtha' dang ldan pa'i lta ba'i rnam pa dag rab tu spangs shing /_
[\[273a\]]
[\[273a.1\]]phyi ma'i mtha' dang ldan pa'i lta ba'i rnam pa dag kyang rab tu spangs nas/_tshe 'di nyid la 'dod pa'i kun du sbyor ba rab tu spangs te/_rab tu dben pa'i dga' ba lus kyis mngon sum du byas nas bsgrubs te gnas pa 'di lta ste/_rab tu dben pa'i dga' ba 'di ni zhi 
[\[273a.2\]]ba'o/_/'di ni gya nom pa'o snyam du sems pa de yang yang dag pa ji lta ba bzhin du rab tu mkhyen to/_/dge slong dag rab tu dben pa'i dga' ba de yang mi rtag pa dang /_'gog pa'i chos can yin te/_rab tu dben pa'i bde ba 'gags pa las yid mi bde ba 'byung bar 'gyur la 
[\[273a.3\]]yid mi bde ba 'gags pa las kyang rab tu dben pa'i dga' ba 'byung bar 'gyur te/_dge slong dag 'di lta ste/_dper na gang gi tshe grib ma 'bri ba de'i tshe nyi mas khyab par byed la/_gang gi tshe nyi ma 'bri ba de'i tshe grib mas khyab par byed do/_/de bzhin du rab tu dben pa'i dga' ba 
[\[273a.4\]]'gags pa las kyang yid mi bde ba 'byung bar 'gyur la/_yid mi bde ba 'gags pa las kyang rab tu dben pa'i dga' ba 'byung bar 'gyur te/_dge slong dag de yang rags pa/_'dus byas pa/_bsams pa/_rten cing 'brel par 'byung ba yin te/_'di ltar 'du byed 
[\[273a.5\]]rnams yod na 'du byed rnams kyi 'gog pa yang yod pas na/_de bzhin gshegs pas de yod par thugs su chud nas de las phyir ldog cing de la zhi bar gzigs/_nges par 'byung bar gzigs shing bzhugs so/_/dge slong dag gzhan yang 'di na dge sbyong ngam bram ze la la sngon gyi mtha' dang ldan 
[\[273a.6\]]pa'i lta ba'i rnam pa dag rab tu spangs shing /_phyi ma'i mtha' dang ldan pa'i lta ba'i rnam pa dag kyang rab tu spangs nas tshe 'di nyid la 'dod pa'i kun du sbyor ba dag rab tu spangs te/_rab tu dben pa'i dga' ba las yang dag par 'das shing /_zang zing med pa'i bde ba lus kyis mngon sum du 
[\[273a.7\]]byas nas bsgrubs te gnas la/_de 'di snyam du sems te/_'di ltar bdag sngon gyi mtha' dang ldan pa'i lta ba'i rnam pa dag rab tu spangs shing /_phyi ma'i mtha' dang ldan pa'i lta ba'i rnam pa dag kyang rab tu spangs nas tshe 'di nyid la 'dod pa'i kun du sbyor ba rab tu spangs te/_rab tu dben pa'i 
[\[273b\]]
[\[273b.1\]]dga' ba las yang dag par 'das shing zang zing med pa'i bde ba lus kyis mngon sum du byas nas bsgrubs te gnas pa 'di lta ste/_zang zing med pa'i bde ba 'di ni zhi ba'o/_/'di ni gya nom pa'o snyam du sems so/_/de bzhin gshegs pas dge sbyong ngam bram ze gang sngon 
[\[273b.2\]]gyi mtha' dang ldan pa'i lta ba'i rnam pa dag rab tu spangs shing phyi ma'i mtha' dang ldan pa'i lta ba'i rnam pa dag kyang rab tu spangs nas tshe 'di nyid la 'dod pa'i kun du sbyor ba rab tu spangs te/_rab tu dben pa'i dga' ba las yang dag par 'das shing /_zang zing med pa'i bde ba lus 
[\[273b.3\]]kyis mngon sum du byas nas bsgrubs te gnas la/_de 'di snyam du sems te/_'di ltar bdag sngon gyi mtha' dang ldan pa'i lta ba'i rnam pa dag rab tu spangs shing /_phyi ma'i mtha' dang ldan pa'i lta ba'i rnam pa dag kyang rab tu spangs nas tshe 'di nyid la 'dod pa'i kun du sbyor ba rab tu 
[\[273b.4\]]spangs te/_rab tu dben pa'i dga' ba las yang dag par 'das shing zang zing med pa'i bde ba lus kyis mngon sum du byas nas bsgrubs te gnas pa 'di lta ste/_zang zing med pa'i bde ba 'di ni zhi ba'o/_/'di ni gya nom pa'o snyam du sems pa de yang yang dag pa ji lta ba 
[\[273b.5\]]bzhin du rab tu mkhyen to/_/dge slong dag zang zing med pa'i bde ba de yang mi rtag pa dang /_'gog pa'i chos can yin te/_zang zing med pa'i bde ba 'gags pa las sdug bsngal 'byung bar 'gyur la/_sdug bsngal 'gags pa las kyang zang zing med pa'i bde ba 'byung bar 'gyur 
[\[273b.6\]]te/_dge slong dag 'di lta ste/_dper na 'od pa'i chu ni lan 'ga' 'bri zhing lan 'ga' skye bar 'gyur ro/_/de bzhin du zang zing med pa'i bde ba 'gags pa las kyang sdug bsngal 'byung bar 'gyur la/_sdug bsngal 'gags pa las kyang zang zing med pa'i bde ba 'byung bar 
[\[273b.7\]]'gyur te/_dge slong dag de yang rags pa/_'dus byas pa/_bsams pa/_rten cing 'brel par 'byung ba yin te/_'di ltar 'du byed rnams yod na 'du byed rnams kyi 'gog pa yang yod pas na/_de bzhin gshegs pas de yod par thugs su chud nas de las phyir ldog cing de la zhi bar gzigs 
[\[274a\]]
[\[274a.1\]]nges par 'byung bar gzigs shing bzhugs so/_/dge slong dag gzhan yang 'di na dge sbyong ngam bram ze la la sngon gyi mtha' dang ldan pa'i lta ba'i rnam pa dag rab tu spangs shing phyi ma'i mtha' dang ldan pa'i lta ba'i rnam pa dag kyang rab tu spangs nas tshe 'di nyid 
[\[274a.2\]]la 'dod pa'i kun du sbyor ba rab tu spangs te/_rab tu dben pa'i dga' ba las yang dag par 'das shing zang zing med pa'i bde ba las kyang yang dag par 'das te/_sdug bsngal yang ma yin/_bde ba yang ma yin pa'i tshor ba lus kyis mngon sum du byas nas bsgrubs te gnas 
[\[274a.3\]]la/_de 'di snyam du sems te/_'di ltar bdag sngon gyi mtha' dang ldan pa'i lta ba'i rnam pa dag rab tu spangs shing phyi ma'i mtha' dang ldan pa'i lta ba'i rnam pa dag kyang rab tu spangs nas tshe 'di nyid la 'dod pa'i kun du sbyor ba rab tu spangs te/_rab tu dben pa'i dga' ba las 
[\[274a.4\]]yang dag par 'das shing zang zing med pa'i bde ba las kyang yang dag par 'das te/_sdug bsngal ba yang ma yin/_bde ba yang ma yin pa'i tshor ba lus kyis mngon sum du byas nas bsgrubs te gnas pa 'di lta ste/_sdug bsngal yang ma yin/_bde ba yang ma yin pa'i tshor 
[\[274a.5\]]ba 'di ni zhi ba'o/_'di ni gya nom pa'o snyam du sems te/_de bzhin gshegs pas dge sbyong ngam bram ze gang sngon gyi mtha' dang ldan pa'i lta ba'i rnam pa dag rab tu spangs shing phyi ma'i mtha' dang ldan pa'i lta ba'i rnam pa dag kyang rab tu spangs nas tshe 'di nyid la 'dod pa'i kun 
[\[274a.6\]]du sbyor ba rab tu spangs te/_rab tu dben pa'i dga' ba las yang dag par 'das shing zang zing med pa'i bde ba las kyang yang dag par 'das te/_sdug bsngal ba yang ma yin bde ba yang ma yin pa'i tshor ba lus kyis mngon sum du byas nas bsgrubs te gnas la/_de 'di 
[\[274a.7\]]snyam du sems te/_'di ltar bdag sngon gyi mtha' dang ldan pa'i lta ba'i rnam pa dag rab tu spangs shing phyi ma'i mtha' dang ldan pa'i lta ba'i rnam pa dag kyang rab tu spangs nas tshe 'di nyid la 'dod pa'i kun du sbyor ba rab tu spangs te/_rab tu dben pa'i dga' ba las yang dag par 'das 
[\[274b\]]
[\[274b.1\]]shing /_zang zing med pa'i bde ba las kyang yang dag par 'das te/_sdug bsngal yang ma yin bde ba yang ma yin pa'i tshor ba lus kyis mngon sum du byas nas bsgrubs te gnas pa 'di lta ste/_sdug bsngal yang ma yin/_bde ba yang ma yin pa'i tshor ba 'di ni zhi ba'o/_/'di 
[\[274b.2\]]ni gya nom pa'o snyam du sems pa de yang yang dag pa ji lta ba bzhin du rab tu mkhyen to/_/dge slong dag sdug bsngal ba yang ma yin bde ba yang ma yin pa'i tshor ba yang mi rtag pa dang /_'gog pa'i chos can yin te/_sdug bsngal yang ma yin/_bde ba yang ma yin pa'i tshor 
[\[274b.3\]]ba 'gags pa las bde ba dang /_sdug bsngal 'byung bar 'gyur la/_bde ba dang sdug bsngal 'gags pa las kyang /_sdug bsngal yang ma yin/_bde ba yang ma yin pa'i tshor ba 'byung bar 'gyur te/_dge slong dag 'di lta ste/_dper na 'khar ba nam mkha' 
[\[274b.4\]]la 'phangs na/_yang na ni yu bas phyir lhung ngo /_/yang na ni rtse mos so/_/dge slong dag de bzhin du sdug bsngal yang ma yin/_bde ba yang ma yin pa'i tshor ba 'gags pa las kyang bde ba dang sdug bsngal 'byung bar 'gyur la/_bde ba dang sdug bsngal 'gags pa las 
[\[274b.5\]]kyang sdug bsngal yang ma yin bde ba yang ma yin pa'i tshor ba 'byung bar 'gyur te/_dge slong dag de yang rags pa/_'dus byas pa/_bsams pa/_rten cing 'brel par 'byung ba yin te/_'di ltar 'du byed rnams yod na 'du byed rnams kyi 'gog pa yang yod pas na/_de 
[\[274b.6\]]bzhin gshegs pas de yod par thugs su chud nas de las phyir ldog cing de la zhi bar gzigs/_nges par 'byung bar gzigs shing bzhugs so/_/dge slong dag gzhan yang 'di na dge sbyong ngam bram ze la las sngon gyi mtha' dang ldan pa'i lta ba'i rnam pa dag rab tu spangs 
[\[274b.7\]]shing phyi ma'i mtha' dang ldan pa'i lta ba'i rnam pa dag kyang rab tu spangs nas tshe 'di nyid la 'dod pa'i kun du sbyor ba rab tu spangs te/_rab tu dben pa'i dga' ba las yang dag par 'das shing zang zing med pa'i bde ba las kyang yang dag par 'das/_sdug bsngal yang ma yin/_
[\[275a\]]
[\[275a.1\]]bde ba yang ma yin pa'i tshor ba las kyang yang dag par 'das nas/_'di skad ces nga ni zhi ba'o/_/nga ni mya ngan las 'das pa'o/_/nga ni sred pa med pa'o/_/nga ni nye bar len pa med pa ste/_nga la sngon bdag yod par gyur pa de ni da ltar nga la med do 
[\[275a.2\]]zhes zer te/_de bzhin gshegs pas dge sbyong ngam bram ze gang sngon gyi mtha' dang ldan pa'i lta ba'i rnam pa dag rab tu spangs shing phyi ma'i mtha' dang ldan pa'i lta ba'i rnam pa dag kyang rab tu spangs nas tshe 'di nyid la 'dod pa'i kun du sbyor ba rab tu spangs te/_rab tu 
[\[275a.3\]]dben pa'i dga' ba las yang dag par 'das shing zang zing med pa'i bde ba las kyang yang dag par 'das/_sdug bsngal yang ma yin/_bde ba yang ma yin pa'i tshor ba las kyang yang dag par 'das nas 'di skad ces/_nga ni zhi ba'o/_/nga ni mya ngan las 'das 
[\[275a.4\]]pa'o/_/nga ni sred pa med pa'o/_/nga ni nye bar len pa med pa ste/_nga la sngon bdag yod par gyur pa de ni da ltar nga la med do zhes zer ba de yang yang dag pa ji lta ba bzhin du rab tu mkhyen to/_/de ni 'di ltar rig par bya ste/_tshe dang ldan pa de ni nye bar len pa 
[\[275a.5\]]dang 'thun par 'gro ba'i lam gang yin pa'i lam las yang dag par ma 'das par rig par bya'o/_/des ni 'di ltar 'dod par bya ste/_yang sngon gyi mtha' dang ldan pa'i lta ba'i rnam pa gang yin pa dag nye bar len par 'gyur ba dang /_phyi ma'i mtha' dang ldan pa'i 
[\[275a.6\]]lta ba'i rnam pa dag kyang nye bar len par 'gyur ba dang /_tshe 'di nyid la 'dod pa'i kun du sbyor ba yang nye bar len par 'gyur ba dang /_rab tu dben pa'i dga' ba yang nye bar len par 'gyur ba dang /_zang zing med pa'i bde ba yang nye bar len par 'gyur ba dang /_sdug 
[\[275a.7\]]bsngal yang ma yin bde ba yang ma yin pa'i tshor ba yang nye bar len par 'gyur bar 'dod par bya'o/_/yang de 'di skad ces nga ni zhi ba'o/_/nga ni mya ngan las 'das pa'o/_/nga ni sred pa med pa'o/_/nga ni nye bar len pa med pa ste/_nga la sngon bdag yod par 
[\[275b\]]
[\[275b.1\]]gyur pa de ni da ltar nga la med do zhes zer ba de yang de la nye bar len pa yod pa kho nar snang ste/_dge slong dag de yang rags pa/_'dus byas pa/_bsams pa/_rten cing 'brel par 'byung ba yin te/_'di ltar 'du byed rnams yod na 'du byed rnams kyi 'gog 
[\[275b.2\]]pa yang yod pas na/_de bzhin gshegs pas de yod par thugs su chud nas de las phyir log cing de la zhi bar gzigs/_nges par 'byung bar gzigs shing bzhugs te/_dge slong dag tshe 'di nyid la mya ngan las 'da' bar smra ba dag tshe 'di nyid la mya 
[\[275b.3\]]ngan las 'da' bar mngon par rjod pa mngon par rjod par byed pa de snyed yod do/_/dge slong dag gzhan yang skyes bu 'dul ba'i kha lo sgyur ba bla na med pa ngas rang gi mngon par shes pas mngon par rdzogs par sangs rgyas te bshad pa go 'phang dam pa gzhan yang 
[\[275b.4\]]yod do/_/dge slong dag skyes bu 'dul ba'i kha lo sgyur ba'i bla na med pa ngas rang gi mngon par shes pas mngon par rdzogs par sangs rgyas te bshad pa go 'phang dam pa gzhan de gang zhe na/_dge slong dag 'di lta ste/_zag pa rnams zad pas zag pa med cing 
[\[275b.5\]]mngon par 'dus ma byas pa'i rnam par grol ba ste/_dge slong dag de ni skyes bu gdul bya'i kha lo sgyur ba bla na med pa ngas rang gi mngon par shes pas mngon par shes pa mngon par rdzogs par sangs rgyas te bshad pa go 'phang dam pa yin no/_/bcom ldan 'das kyis de skad ces 
[\[275b.6\]]bka' stsal nas/_dge slong de dag yi rangs te/_bcom ldan 'das kyis gsungs pa la mngon par bstod do//_//bar sdom ni/_'du shes tha dad gzugs can dang /_/chad dang rtag par lta ba dang /_/grib dang chu dang 'khar ba dang /_/skyes bu gdul bya tha ma 
[\[275b.7\]]yin/_/mdo chen po lnga gsum pa zhes bya ba rdzogs [{]s+ho[,]so[}]//_//rgya gar gyi mkhan po dzin mi tra dang /_pradz+nyA warma dang /_zhu chen gyi lots+tsha ba ban de ye shes sde la sogs pas bsgyur cing zhus te gtan la phab pa//_//
[\[276a\]]
[\[276a.1\]{D295}]@##/_/rgya gar skad du/_Ar+ya shi la k+Ship+ta sU traM/_bod skad du/_'phags pa rdo 'phangs pa'i mdo/_bam po dang po/_'phags pa 'jam dpal gzhon nur gyur pa la phyag 'tshal lo/_/'di skad bdag gis thos pa dus gcig na/_bcom ldan 'das 
[\[276a.2\]]gyad rnams kyi ljongs rgyu ba spyad nas sdig par gshegs te/_sdig pa'i srin bu pad pa'i nags khrod du bzhugs so/_/de nas bcom ldan 'das kyis tshe dang ldan pa kun dga' bo la bka' stsal pa/_kun dga' bo ku sha'i grong khyer ga la bar tshur shog_/btsun pa de 
[\[276a.3\]]bzhin no zhes gsol nas tshe dang ldan pa kun dga' bo bcom ldan 'das kyi ltar nyan to/_/yang de'i tshe ku sha'i grong khyer gyi gyad rnams ni gyad lnga brgya tsam ste/_de la gyad re re yang gyad kyi 'khor brgya brgya dang ldan no/_/'dun sa cig shos su 'dus te 'khod pa de dag bar 
[\[276a.4\]]gyi gtam yang dag par brjod pa 'di lta bu byung ste/_shes ldan dag bcom ldan 'das gyad rnams kyi ljongs su rgyu ba spyad nas sdig par gshegs te/_sdig pa'i srin bu pad pa'i nags khrod na bzhugs so/_/de la sdig par skyes pa'i gyad rnams kyis ri mor bya ba 
[\[276a.5\]]mchog gis ri mor byas/_mchod par bya ba mchog gis mchod/_bla ma la gus pa mchog gis kyang bsnyen bkur byas so/_/bcom ldan 'das kyis kyang de dag la chos kyi sbyin pa dam pa gya nom pa bla na med pas phan gdags par mdzad do/_/de la da bcom ldan 'das 
[\[276a.6\]]gnas pa ji lta bur gnas pas ring po mi thogs par dge slong gi tshogs kyis yongs su bskor cing dge slong gi dge 'dun gyis mdun du bdar te/_bdag cag gi grong gi zhing du ku sha'i grong khyer du gshegs so snyam mo/_/de la gang 'o na bdag cag gis kyang bcom ldan 'das de la ri 
[\[276a.7\]]mor bya ba dang /_mchod par bya bas bdag la phan par bya ba'i phyir ku sha'i grong khyer kun cho ga bzhin du phyag dar dag bya/_chag chag legs par btab pa dang /_byi dor legs par bya ba dag byas nas rgyan dang lhab lhub thams cad dang /_bdug pa dang /_phreng ba dang /_me tog dang /_
[\[276b\]]
[\[276b.1\]]spos dang /_rol mo'i sgra gya nom pa dag gis brgyan par bya/_gdugs dang /_rgyal mtshan dang /_ba dan dag gzugs par bya/_dus ston dag tu gnas par bya/_bcom ldan 'das lam gang nas gshegs par brtson pa'i gshegs shul de yang cho ga bzhin du phyag dar 
[\[276b.2\]]dag bya'o/_/de phyin chad ni bdag cag thams cad kyis bsu ba byas 'ba' zhig na legs so snyam nas/_de nas de dag thams cad tshogs shing yang dag par dga' ste/_rtsod pa med cing rtse gcig la blo gcig pa dag tu byas nas ku sha'i grong khyer thams cad cho ga bzhin du phyag 
[\[276b.3\]]dar dag byed do/_/chag chag legs par btab pa dang /_byi dor legs par byas pa dag byas nas/_rgyan dang lhab lhub thams cad dang /_bdug pa dang /_phreng ba dang /_me tog dang /_spos dang /_rol mo'i sgra gya nom pa dag gis brgyan par byed/_gdugs dang /_rgyal mtshan 
[\[276b.4\]]dang /_ba dan dag 'dzugs par byed/_dus ston yang rab tu gnas par byed de/_gshegs shul gang nas bcom ldan 'das gshegs pa'i gshegs lam de yang cho ga bzhin du phyag dar dag byed do/_/yang de'i tshe ku sha'i grong khyer gyi bar dang /_chu klung dbyig ldan 
[\[276b.5\]]gyi bar de gnyis kyi bar na rdo chen po yangs pa zhig gnas ma yin pa na 'dug ste/_lam po che na gnas pa na 'di lta ste/_gyen du ni 'dom bco lnga srid mngon du 'phags so/_/rgyar ni 'dom phyed dang brgyad do/_/de nas de dag 'di snyam du sems te/_gang 'o na bdag cag 
[\[276b.6\]]gis rdo chen po yangs pa 'di phyogs 'di nas bteg ste/_phyogs gcig tu gzhag par bya'o/_/de'i phyir bdag cag gis lam yang shin tu phyag dar byas par 'gyur la de bzhin gshegs pa dgra bcom pa yang dag par rdzogs pa'i sangs rgyas kyang mchod par 'gyur zhing /_
[\[276b.7\]]phyogs dang phyogs mtshams dag tu yang bdag cag gi dge ba rgya chen po grags pa dang /_sgra dang /_tshigs su bcad pas mngon par 'phags par 'gyur te/_gang dag gis rdo chen po yangs pa 'di phyogs 'di nas bteg nas phyogs gang yang rung ba zhig tu bzhag pas/_kye ma 
[\[277a\]]
[\[277a.1\]]ku sha'i grong khyer gyi gyad dag ni dpa' ba dag byung ngo /_/kye ma ku sha'i grong khyer gyi gyad dag ni rtul phod pa/_yan lag mchog gi gzugs dang ldan pa/_ches stobs dang ldan pa dag byung bar gyur to zhes zer ro snyam nas/_de ltar rjes su rnam par bsams te 
[\[277a.2\]]dam bca' ba dag byas so/_/shes ldan dag ku sha'i grong khyer gyi gyad dag gam/_gyad kyi bu gzhon nu dag nyon cig_/bdag gis lam 'di btsal bar brtson no/_/rdo chen po yangs pa 'di gnas ma yin pa na 'dug ste/_rgyal po'i lam na gnas pas gang 'o na bdag gis rdo 
[\[277a.3\]]chen po yangs pa 'di phyogs 'di nas bteg nas phyogs cig shos su gzhag par bya'o/_/de'i phyir bdag cag gis lam shin tu sbyangs par 'gyur zhing de bzhin gshegs pa dgra bcom pa yang dag par rdzogs pa'i sangs rgyas kyang mchod par 'gyur la/_phyogs dang phyogs 
[\[277a.4\]]mtshams su yang bdag cag gi dge ba rgya chen po grags pa dang /_sgra dang /_tshigs su bcad pas mngon par 'phags par 'gyur te/_gang dag gis rdo chen po yangs pa 'di phyogs 'di nas bteg nas phyogs cig shos su bzhag pas/_kye ma ku sha'i grong khyer gyi gyad dag ni dpa' 
[\[277a.5\]]ba dag byung ngo /_/kye ma ku sha'i grong khyer gyi gyad dag ni rtul phod pa/_yan lag mchog gi gzugs dang ldan pa/_ches stobs dang ldan pa dag byung ngo zhes zer gyis/_de'i phyir shes ldan dag rdo chen po yangs pa 'di ga la bar kun kyang deng shig de bzhin no zhes smras nas ku 
[\[277a.6\]]sha'i grong khyer gyi gyad dag phan tshun gyi ltar nyan te/_de dag so so nas bzhon pa bzang po dag la zhon nas bdag cag ni sa steng 'di na/_ches stobs dang ldan pa'o snyam du rlom sems su byed cing 'ongs pa dang /_rigs dang /_stobs dang /_lus byad dang /_dbang phyug gi rgyags 
[\[277a.7\]]pas dregs te/_sgra mthon po dang /_sgra chen pos ga zha byed cing ca co byed la/_dga' mgu rangs shing dga' ba dang /_bde ba dang /_yid bde ba skyes te/_'byor ba chen po mchog gis ku sha'i grong khyer nas byung nas rta dang /_rnga mo dang /_ba lang sngon po'i gtso bo dang /_
[\[277b\]]
[\[277b.1\]]khyu mchog dang /_glang po che dang /_spos kyi glang po che brgya phrag du ma khrid nas rdo chen po yangs pa 'di ga la ba der song ste phyin nas rdo chen po yangs pa de rtsid pa'i thag pa sra bas lan mang du dkris nas/_kha cig gis ni skas bcas te/_rtswa mun dza dang /_bal ba dza'i thag pa dang /_rtas 
[\[277b.2\]]'dren pa'i thag pa dag gis tshur 'dren par byed phar 'dren par byed do/_/kha cig ni thang lcags brgyas gzhi nas 'byin par 'dod do/_/kha cig ni dgra sta dag gis gcod par 'dod do/_/kha cig ni rdo rjes gdab pa dag gis phye mar bya bar 'dod do/_/kha cig ni lus kyi stobs kyis 
[\[277b.3\]]mchu dag bsdams te yongs su bskyod par 'dod do/_/kha cig ni khyu mchog dag dang /_ba lang gi gtso bo dag gis bsgyel bar 'dod do/_/kha cig ni ba lang khyu'i stobs kyis rab tu gzhom par 'dod do/_/kha cig ni sman gyi mthus gzhig par 'dod do/_/kha cig ni sngags 
[\[277b.4\]]kyi mthus mi snang bar bya bar 'dod de/_de'i phyir brtson pa dang /_drang ba dang /_'bad pa de lta bus de dag gis ci phyogs 'di nas bteg ste/_phyogs gcig cig tu gzhag go snyam pa dang /_de dag lus ngal zhing lus dub la lus sgu bas rab tu 'bad pas sgyid lug ste rdo 
[\[277b.5\]]chen po yangs pa de bsgul bar yang ma nus na/_bsgreng pa'am 'phang bar lta ga la nus/_de nas bcom ldan 'das dge slong gi tshogs kyis yongs su bskor cing dge slong gi dge 'dun gyis mdun du bdar te/_gang na rdo chen po yangs pa de gnas pa'i phyogs der gshegs so/_/ku sha'i grong 
[\[277b.6\]]khyer du skyes pa'i gyad rnams kyis bcom ldan 'das rgyang ring po kho na nas tshur gshegs pa mthong ste/_mthong nas kyang dga' mgu zhing rangs te dga' ba dang /_bde ba dang /_yid bde ba skyes shing /_bla ma la gus pa chen po skyes nas thams cad kyis kyang bcom ldan 'das la bsu 
[\[277b.7\]]ba byed do/_/bcom ldan 'das kyi zhabs gnyis la mgo bos phyag 'tshal bar byed do/_/bcom ldan 'das la lan gsum bskor bar byed de/_/bcom ldan 'das la lan gsum bskor ba byas nas cang mi smra bar phyogs gcig tu 'khod do/_/bcom ldan 'das kyis ku sha'i grong 
[\[278a\]]
[\[278a.1\]]khyer gyi gyad phyogs gcig tu 'khod pa dag la 'di skad ces bka' stsal to/_/gzhon nu dag ci 'di ngal ba chen po mchog gis kyang brtsams sam/_ngal bar byed dam/_de skad ces bka' stsal pang dang /_bcom ldan 'das la ku sha'i grong khyer gyi gyad rnams 
[\[278a.2\]]kyis 'di skad ces gsol to/_/btsun pa 'di la ku sha'i grong khyer gyi gyad bdag cag gis ni/_bcom ldan 'das gyad rnams kyi ljongs rgyu ba spyad nas sdig par gshegs te/_sdig pa'i srin bu pad pa'i nags khrod na zhugs so/_/de la sdig par skyes pa'i gyad rnams 
[\[278a.3\]]kyis ri mor bgyi ba mchog gis ri mor bgyis/_mchod pa'i mchog gis mchod/_bla ma la gus pa'i mchog gis kyang rim gror bgyis so/_/bcom ldan 'das kyis kyang de dag la chos kyi sbyin pa dam pa gya nom pa bla na med pas phan gdags par mdzad do/_/de la da bcom 
[\[278a.4\]]ldan 'das dge slong gi tshogs kyis yongs su bskor cing /_dge slong gi dge 'dun gyis mdun du bdar te/_bdag gi grong gi zhing du ku sha'i grong khyer du gshegs so zhes thos lags te/_de skad thos nas kyang bdag cag 'di snyam du sems lags so/_/gang 'o na bdag 
[\[278a.5\]]cag gis kyang bcom ldan 'das de la ri mor bgyi ba dang /_mchod par bgyi bas bdag la phan par bgyi ba'i slad du ku sha'i grong khyer thams cad cho ga bzhin du phyag dar dag bgyi/_chag chag legs par btab pa dang /_byi dor legs par bgyi ba dag bgyis nas rgyan 
[\[278a.6\]]dang lhab lhub thams cad kyis brgyan par bgyi/_de nas dri dang /_phreng ba dang /_me tog dang /_bdug pa dang /_rol mo'i sgra gya nom pa dag gis brgyan par bgyi/_gdugs dang /_rgyal mtshan dang /_ba dan dag kyang gzugs par bgyi/_dus ston yang rab tu 
[\[278a.7\]]gzhag par bgyi/_shul gang nas bcom ldan 'das gshegs par brtson par mdzad pa'i gshegs shul de yang cho ga bzhin du phyag dar dag bgyi/_deng slan chad bdag cag thams cad kyis bsu ba bgyis 'ba' zhig na legs so snyam nas de nas bdag cag thams cad 
[\[278b\]]
[\[278b.1\]]tshogs shing yang dag par dga' bar bgyid la/_rtsod pa ma mchis shing rtse gcig ste blo gcig par gyur nas ku sha'i grong khyer thams cad ni cho ga bzhin du phyag dar dag bgyid/_chag chag legs par btab pa dang /_byi dor legs par bgyi ba dag bgyis nas rgyan dang lhab lhub 
[\[278b.2\]]thams cad dang /_bdug pa dang /_phreng ba dang /_me tog dang /_spos dang /_rol mo'i sgra gya nom pa dag gis brgyan par bgyid/_gdugs dang /_rgyal mtshan dang /_ba dan dag kyang 'dzugs par bgyid/_dus ston yang rab tu 'jog par bgyid/_bcom ldan 'das shul gang 
[\[278b.3\]]nas gshegs pa'i shul de yang cho ga bzhin du phyag dar dag bgyis pas gor ma chen po yangs pa de gnas ma lags pa na mchis shing /_shul po che na gnas pa mthong lags so/_/de nas bdag cag 'di snyam du sems so/_/gang 'o na bdag cag gis rdo chen po yangs pa 'di phyogs 
[\[278b.4\]]'di nas bteg ste phyogs gang yang rung bar gzhag go/_/de'i phyir bdag cag gis lam yang shin tu phyag dar bgyis par 'gyur la/_de bzhin gshegs pa dgra bcom pa yang dag par rdzogs pa'i sangs rgyas kyang mchod par 'gyur zhing /_phyogs dang phyogs mtshams dag tu yang bdag 
[\[278b.5\]]cag gi dge ba rgya chen por grags pa dang /_sgra dang /_tshigs su bcad pa mngon du 'phags par 'gyur te/_gang dag gis rdo chen po yangs pa de phyogs 'di nas bteg ste/_phyogs cig shos su 'phangs pas kye ma ku sha'i grong khyer gyi gyad dpa' ba dag byung ngo /_/kye ma ku sha'i 
[\[278b.6\]]grong khyer gyi gyad rtul phod pa yan lag mchog gi gzugs dang ldan pa/_ches stobs dang ldan pa dag byung bar gyur to zhes zer ro snyam nas de ltar rjes su rnam par bsams te/_dam bca' ba khas blang ba dag ni shes ldan dag ku sha'i grong khyer gyi gyad dag dang /_gyad kyi bu gzhon nu 
[\[278b.7\]]dag nyon cig_/bdag cag gis lam 'di phyag dar bya bar brtson no/_/rdo chen po yangs pa 'di ni gnas ma yin pa na 'dug cing rgyal po'i lam na gnas te/_gang 'o na bdag cag gis rdo chen po yangs pa 'di phyogs 'di nas bteg ste phyogs cig shos su gzhag par bya'o/_/de'i phyir 
[\[279a\]]
[\[279a.1\]]bdag cag gis lam yang shin tu phyag dar byas par 'gyur la/_de bzhin gshegs pa dgra bcom pa yang dag par rdzogs pa'i sangs rgyas kyang mchod par 'gyur te/_phyogs dang phyogs mtshams dag tu yang bdag cag gis dge ba rgya chen po grags 
[\[279a.2\]]pa dang /_sgra dang /_tshigs su bcad pas mngon par 'phags par 'gyur ba ni gang dag gis rdo chen po yangs pa 'di phyogs 'di nas bteg ste phyogs cig shos su 'phangs pas/_kye ma ku sha'i grong khyer gyi gyad dpa' ba dag cig byung ngo /_/kye ma ku sha'i grong khyer gyi gyad 
[\[279a.3\]]rtul phod pa/_yan lag mchog gi gzugs dang ldan pa/_ches stobs dang ldan pa dag byung ngo zhes zer gyis/_shes ldan dag de'i phyir rdo chen po yangs pa 'di ga la bar kun kyang phyir byung ste deng shig_/de bzhin no zhes smras nas de dag dang de nyid gcig la gcig gi ltar 
[\[279a.4\]]nyan te/_so so nas bzhon pa bzang po dag la zhon te/_bdag cag ni sa steng 'di na ches stobs dang ldan pa'o snyam du rlom sems byed cing 'ongs pa dang /_rigs dang /_stobs dang /_lus byad dang /_dbang phyug gi rgyags pas dregs te/_skad mthon po dang /_skad chen pos 
[\[279a.5\]]ga zha byed cing ca co byed la dga' mgu rangs shing dga' ba dang /_bde ba dang /_yid bde ba skyes te/_'byor pa chen po mchog gis ku sha'i grong khyer nas phyir byung ste/_rta dang /_rnga mo dang /_ba lang sngon po'i mchog tu byin pa dang /_khyu mchog dang /_glang po che dang /_spos kyi glang po 
[\[279a.6\]]che brgya phrag du ma ded nas rdo chen po yangs pa de ga la ba der dong ste phyin nas/_rdo chen po yangs pa de rtsid pa'i thag pa sra bas rnam pa thams cad du dkris nas de dag dang de nyid kha cig gis ni skas btsugs te/_rtswa mun dza dang /_bal ba dza'i thag pa dang /_rtas 'dren pa'i thag pa dag gis 
[\[279a.7\]]tshur drang bar bya phar drang bar bya'o/_/kha cig ni rmo lcags brgyas rtsa nas 'byin par 'dod do/_/kha cig ni dgra sta dag gis gcod par 'dod/_kha cig ni rdo rjes gdab pa dag gis phye mar bya bar 'dod/_kha cig ni lus kyi stobs kyis mchu dag bsdams te yongs su bsgul bar 'dod/_
[\[279b\]]
[\[279b.1\]]kha cig ni khyu mchog dag dang /_ba lang mchog tu phyin pa dag gis bsgyel bar 'dod/_kha cig ni glang po che'i tshogs kyis rab tu 'joms par 'dod/_kha cig ni sman gyi stobs kyis gzhig par 'dod/_kha cig ni gsang sngags kyi stobs kyis mi snang bar byed par 'dod par bya'o/_/de'i 
[\[279b.2\]]phyir bdag cag gis brtson pa dang /_drang ba dang /_'bad pa de lta bu dag gis ci phyogs 'di nas bteg ste/_phyogs cig shos su gzhag go snyam pa dang /_de dag dang de nyid lus ngal zhing /_lus dub la/_lus dbyibs sgu bas yid sgyid lug ste/_gang 'di zhag nyi shu rtsa dgur 
[\[279b.3\]]rtsom pa byas pa des kyang rdo chen po yangs pa de phyogs de nas yongs su bsgul bar yang ma nus na bsgreng ba'am/_'phang bar lta ga la zhig nus/_bcom ldan 'das kyis bka' stsal pa/_gzhon nu dag gang de bzhin gshegs pas rdo chen po yangs pa de phyogs de nas bteg nas phyogs cig shos 
[\[279b.4\]]su 'phang bar byed 'dod dam/_btsun pa bcom ldan 'das mchog tu 'tshal lags so/_/bde bar gshegs pa mchog tu 'tshal lags so/_/de nas bcom ldan 'das bla gos phrag pa gcig tu gzar te/_rdo chen po yangs pa de ga la ba der gshegs te phyin nas rdo chen po yangs pa de zhabs 
[\[279b.5\]]kyi mthe bo g.yas pas yang dag par rab tu bsgul te/_yang dag par rab tu bsgul nas kyang gzhi nas ma lus par phyung ste/_phyag g.yon pas blangs nas phyag g.yas kyi mthil du bzhag ste yud tsam zhig dgongs nas gyen du tshangs pa'i 'jig rten gyi bar du 'phangs te mig 
[\[279b.6\]]lam du mi snang bar gnas par gyur pa dang /_de'i sgras gyad dag dngangs par gyur to/_/bcom ldan 'das kyis bka' stsal pa/_gnas 'jog gi rgyud dag ma 'jigs shig_/gyen du 'phangs pa tsam gyis kyang 'du byed thams cad ni mi rtag pa'o/_/chos thams cad ni 
[\[279b.7\]]bdag med pa'o/_/mya ngan las 'das pa ni zhi ba'o zhes sgra de lta bu mdzad do/_/slar 'khor nas kyang de bzhin gshegs pa'i phyag mthil de nyid du gnas par gyur to/_/bcom ldan 'das kyis de zhal gyi dbugs kyis rdul phra rab tsam du mdzad do/_/phye mar mdzad nas kyang 
[\[280a\]]
[\[280a.1\]]phyogs dang phyogs mtshams dag tu rdul phra rab tu phye ma'i char mngon du 'bab par rtsom par mdzad do/_/de nas gyad kyi tshogs de ni rdo chen po yangs pa de med par gyur pas/_mchog tu yid mi bde bar gyur to/_/de nas bcom ldan 'das kyi thugs kyis gyad kyi tshogs 
[\[280a.2\]]de'i sems kun mkhyen te/_rdo chen po yangs pa med pas mchog tu yid mi bde bar thugs su chud nas/_phyi nas kyang rdo'i phye ma rdul phra rab tsam de ma tshang ba med cing tshang bar gcig tu bsdus te bsdoms nas rdo chen po yangs pa de 'dra ba kho nar mdzad de/_rnam par dben par phyogs cig 
[\[280a.3\]]shos su gnas par mdzad do/_/de nas gyad lnga brgya tsam po de dag bcom ldan 'das des ngo mtshar rmad du byung ba'i chos chen pos 'dun par mdzad de dga' mgu rangs shing dga' ba dang /_yid bde ba skyes nas/_bcom ldan 'das la 'di skad ces gsol to/_/bcom ldan 
[\[280a.4\]]'das 'di ci lags/_de de bzhin gshegs pa'i yab dang yum las byung ba'i stobs lags sam/_'on te rdzu 'phrul gyi stobs lags sam/_'on te bsgom pa'i stobs lags/_gnas 'jog gi rgyud dag gang de bzhin gshegs pas rdo chen po yangs pa zhabs kyi mthe bo g.yas 
[\[280a.5\]]pas yang dag par rab tu bsgul te/_gzhi nas ma lus par phyung nas phyag g.yon pas bzung ste phyag mthil g.yas par bzhag nas yud tsam dgongs te/_gyen du tshangs pa'i 'jig rten gyi bar du 'phangs pa 'di ni de bzhin gshegs pa'i yab yum las byung ba'i stobs so/_/gnas 
[\[280a.6\]]'jog gi rgyud dag gang 'du byed thams cad ni mi rtag pa'o/_/chos thams cad ni bdag med pa'o/_/mya ngan las 'das pa ni zhi ba'o zhes rdo chen po yangs pa'i sgra mdzad pa 'di ni de bzhin gshegs pa'i rdzu 'phrul gyi stobs so/_/gnas 'jog gi rgyud dag gang de bzhin gshegs pas 
[\[280a.7\]]rdo chen po yangs pa de zhal gyi dbugs kyis phye mar mdzad nas phye ma rdul phra rab tsam de god pa med cing ma tshang ba med par gcig tu bsdus te bsdoms nas rdo chen po yangs pa de 'dra ba kho nar mdzad de/_dben par phyogs gcig tu gnas par mdzad pa 'di ni de bzhin gshegs pa'i 
[\[280b\]]
[\[280b.1\]]sgom pa'i stobs so/_/btsun pa de bzhin gshegs pa dgra bcom pa yang dag par rdzogs pa'i sangs rgyas dag yab yum las byung ba'i stobs ji lta bu dang ldan pa lags/_gnas 'jog gi rgyud dag khyed de bzhin gshegs pa las de bzhin gshegs pa dgra bcom pa 
[\[280b.2\]]yang dag par rdzogs pa'i sangs rgyas rnams kyi yab yum las byung ba'i stobs nyan par 'dod dam/_btsun pa bcom ldan 'das mchog tu 'tshal lags so/_/bde bar gshegs pa mchog tu 'tshal lags so/_/gnas 'jog gi rgyud dag de'i phyir khyed legs par rab 
[\[280b.3\]]tu nyon la yid la zung shig dang ngas khyod la bshad do/_/gnas 'jog gi rgyud dag mi bcu'i stobs gang yin pa de ba lang phal gcig gi stobs so/_/ba lang phal bcu'i stobs gang yin pa de ba lang sngon po gcig gi stobs so/_/ba lang sngon po bcu'i stobs gang yin pa de 
[\[280b.4\]]khyu mchog gcig gi stobs so/_/khyu mchog bcu'i stobs gang yin pa de g.yag gcig gi stobs so/_/g.yag bcu'i stobs gang yin pa de bse gcig gi stobs so/_/bse bcu'i stobs gang yin pa de glang po che phal gcig gi stobs so/_/glang po che phal bcu'i 
[\[280b.5\]]stobs gang yin pa de sgra gsal bar mi byed pa'i glang po che gcig gi stobs so/_/sgra gsal bar mi byed pa'i glang po che bcu'i stobs gang yin pa de sgra chen por byed pa'i glang po che gcig gi stobs so/_/sgra chen por byed pa'i glang po che bcu'i stobs gang yin pa de mche ba gcig pa'i 
[\[280b.6\]]glang po che gcig gi stobs so/_/mche ba gcig pa'i glang po che bcu'i stobs gang yin pa de ri sngon po'i glang po che gcig gi stobs so/_/ri ser po dang /_ri dmar po dang /_ri dkar po dang /_dri mchog dang ldan pa dang /_dri ngad 'jam pa dang ldan pa dang /_dri ud pa la dang ldan pa dang /_
[\[280b.7\]]dri ku mu da dang ldan pa'i stobs kyang de bzhin no/_/ku mu da'i spos kyi glang po che'i stobs gang yin pa de pad ma'i glang po che gcig gi stobs so/_/pad ma'i glang po che bcu'i stobs gang yin pa de pad ma chen po'i glang po che gcig gi stobs so/_/pad ma chen po'i glang po che bcu'i stobs gang 
[\[281a\]]
[\[281a.1\]]yin pa de gangs khrod du skyes pa'i glang po che gcig gi stobs so/_/gangs khrod du skyes pa'i glang po che bcu'i stobs gang yin pa de tshan po che dang ldan pa bal glang spos kyi glang po che gcig gi stobs so/_/tshan po che dang ldan pa bal glang spos kyi glang po che bcu'i stobs gang 
[\[281a.2\]]yin pa de tshan po che dang ldan pa phyed po gcig gi stobs so/_/chen po che dang ldan pa phyed po gnyis kyi stobs gang yin pa de tshan po che dang ldan pa gcig gi stobs so/_/tshan po che dang ldan pa bcu'i stobs gang yin pa de rab gnon phyed po gcig gi stobs so/_/rab gnod phyed po gnyis 
[\[281a.3\]]kyi stobs gang yin pa de rab gnon gcig gi stobs so/_/rab gnon bcu'i stobs gang yin pa de stobs mchog gi stobs gcig go/_/stobs mchog gi stobs bcu gang yin pa de yan lag mchog gi stobs gcig go/_/yan lag mchog gi stobs bcu gang yin pa de 
[\[281a.4\]]sred med kyi bu phyed kyi stobs gcig go/_//sred med kyi bu phyed po gnyis kyi stobs gang yin pa de sred med kyi bu'i stobs gcig go/_//sred med kyi bu'i stobs sum brgya nyi shu gang yin pa de de bzhin gshegs pa dgra bcom pa yang dag par rdzogs pa'i sangs rgyas gcig gi yab 
[\[281a.5\]]dang yum las byung ba'i stobs so/_/de ci'i phyir zhe na/_de bzhin gshegs pa dgra bcom pa yang dag par rdzogs pa'i sangs rgyas rnams ni sku'i gnad kyi gnas re re la yang sred med kyi bu'i stobs 'chang bar mdzad pa'i phyir ro/_/gang dag 'das pa dag dang gang dag ma byon pa 
[\[281a.6\]]dag dang /_gang yang nga da ltar byung ba'i dus na de bzhin gshegs pa dgra bcom pa yang dag par rdzogs pa'i sangs rgyas pa'i sangs rgyas thams cad mnyam pa dang mnyam ste/_mtshan mnyam pa/_yon tan mtshungs pa mnyam pa/_bsod nams kyi 'bras bu rnam par smin pa mnyam pa 
[\[281a.7\]]dag yin gyi/_rgyu gsum po rigs dang /_sku tshe dang /_sku lus kyis mnyam pa dag ni ma yin no/_/gnas 'jog gi rgyud dag de bzhin gshegs pa dgra bcom pa yang dag par rdzogs pa'i sangs rgyas dag ni yab yum dag las byung ba'i stobs de lta bu dang ldan pa dag yin zhing /_gang 
[\[281b\]]
[\[281b.1\]]dag 'das pa dag dang /_gang dag ma byon pa dag dang /_gang yang nga da ltar byung ba'i dus na de bzhin gshegs pa dgra bcom pa yang dag par rdzogs pa'i sangs rgyas thams cad mnyam pa dang mnyam pa ste/_mtshan mnyam pa/_yon tan mtshungs pa mnyam pa/_/bsod nams kyi 
[\[281b.2\]]'bras bu rnam par smin pa mnyam pa dag yin gyi/_rgyu gsum po rigs dang /_sku tshe dang /_sku lus mnyam pa dag ni ma yin no/_/btsun pa bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rnams kyi yab yum las byung ba'i stobs ni 
[\[281b.3\]]bdag cag gis thos lags na btsun pa de bzhin gshegs pa dgra bcom pa yang dag par rdzogs pa'i sangs rgyas dag bsod nams kyi stobs ji lta bu dang ldan pa dag lags/_gnas 'jog gi rgyud dag khyed de bzhin gshegs pa las de bzhin gshegs pa dgra bcom pa yang dag 
[\[281b.4\]]par rdzogs pa'i sangs rgyas rnams kyi bsod nams kyi stobs nyan par 'dod dam/_btsun pa bcom ldan 'das mchog tu 'tshal lags so/_/bde bar gshegs pa mchog tu 'tshal lags so/_/gnas 'jog gi rgyud dag de'i phyir khyed legs par rab tu nyon la yid la zung shig dang ngas 
[\[281b.5\]]bshad do/_/gnas 'jog gi rgyud dag 'dzam bu gling pa'i sems can rnams kyi bsod nams gang yin pa de gling gcig gi bdag po 'khor los sgyur ba'i bsod nams dag tu nges par brtag par byas kyang brgya'i char yang nye bar mi 'gro'o/_/stong gi cha dang /_brgya stong gi cha dang /_grangs 
[\[281b.6\]]dang /_cha dang /_bgrang ba dang /_dpe dang /_rgyur yang nye bar mi 'gro'o/_/gnas 'jog gi rgyud dag gling gnyis kyi sems can rnams kyi bsod nams gang yin pa de gling gnyis kyi bdag po 'khor los sgyur ba'i bsod nams dag tu nges par brtag par byas kyang brgya'i char yang nye 
[\[281b.7\]]bar mi 'gro'o/_/stong gi cha dang /_brgya stong gi cha dang /_grangs dang /_cha dang /_bgrang ba dang /_dpe dang /_rgyur yang nye bar mi 'gro'o/_/gnas 'jog gi rgyud dag gling gsum gyi sems can rnams kyi bsod nams gang yin pa de gling gsum gyi bdag po 'khor los sgyur ba'i bsod 
[\[282a\]]
[\[282a.1\]]nams dag tu nges par brtag par byas kyang brgya'i char yang nye bar mi 'gro'o/_/stong gi cha dang /_brgya stong gi cha dang /_grangs dang /_cha dang /_bgrang ba dang /_dpe dang /_rgyur yang nye bar mi 'gro'o/_/gnas 'jog gi rgyud dag gling bzhi'i sems can rnams 
[\[282a.2\]]kyi bsod nams gang yin pa de gling bzhi'i bdag po 'khor los sgyur ba'i bsod nams dag tu nges par brtag par byas kyang brgya'i char yang nye bar mi 'gro'o/_/stong gi cha dang /_brgya stong gi cha dang /_grangs dang /_cha dang /_bgrang ba dang /_dpe dang /_rgyur yang nye bar mi 'gro'o/_/
[\[282a.3\]]gnas 'jog gi rgyud dag yang 'khor los sgyur ba bzhi byung ste/_gling gcig pa dang /_gling gnyis pa dang /_gling gsum pa dang /_gling bzhi pa'i 'khor los sgyur ba'o/_/de la gling gcig pa'i 'khor los sgyur ba'i 'khor lo ni lcags las byas pa khor yug tu rgyang grags gcig yod 
[\[282a.4\]]pa 'byung ngo /_/gling gnyis pa'i 'khor los sgyur ba'i 'khor lo ni zangs las byas pa khor yug tu rgyang grags gnyis yod pa 'byung ngo /_/gling gsum pa'i 'khor los sgyur ba'i 'khor lo ni dngul las byas pa khor yug tu rgyang grags gsum yod pa 'byung ngo /_/gling bzhi pa'i 'khor los 
[\[282a.5\]]sgyur ba'i 'khor lo ni gser las byas pa rtsibs stong pa lte ba dang bcas pa/_mu khyud dang bcas pa thams cad gser las byas pa/_lha rdzas kyi 'od 'phro ba/_'od rab tu gsal ba/_khor yug tu rgyang grags bzhi yod pa 'byung ngo /_/gnas 'jog gi rgyud dag gling bzhi pa'i 'khor 
[\[282a.6\]]los sgyur ba dag_/bye ba phrag 'bum gyi bsod nams gang yin pa de rgyal chen bzhi'i ris kyi lha rnams kyi bsod nams dag tu nges par brtag par byas kyang brgya'i char yang nye bar mi 'gro'o/_/stong gi cha dang /_brgya stong gi cha dang /_grangs dang /_cha dang /_bgrang ba dang /_dpe dang /_
[\[282a.7\]]rgyur yang nye bar mi 'gro'o/_/rgyal chen bzhi'i ris kyi lha dag bye ba phrag 'bum gyi bsod nams gang yin pa de rgyal po chen po bzhi'i bsod nams dag tu nges par brtag par byas kyang brgya'i char yang nye bar mi 'gro'o/_/stong gi cha dang /_brgya stong gi cha dang /_grangs dang /_cha dang /_
[\[282b\]]
[\[282b.1\]]bgrang ba dang /_dpe dang /_rgyur yang nye bar mi 'gro'o/_/rgyal po chen po bzhi bye ba phrag 'bum gyi bsod nams gang yin pa de sum cu rtsa gsum pa'i lha rnams kyi bsod nams dag tu nges par brtag par byas kyang brgya'i char yang nye bar mi 'gro'o/_/stong gi cha dang /_brgya stong gi cha dang 
[\[282b.2\]]grangs dang /_cha dang /_bgrang ba dang /_dpe dang /_rgyur yang nye bar mi 'gro'o/_/sum cu rtsa gsum pa'i lha dag bye ba phrag 'bum gyi bsod nams gang yin pa de lha'i dbang po brgya byin gyi bsod nams dag tu nges par brtag par byas kyang brgya'i char yang nye bar mi 'gro'o/_/stong gi cha dang /_
[\[282b.3\]]brgya stong gi cha dang /_grangs dang /_cha dang /_bgrang ba dang /_dpe dang /_rgyur yang nye bar mi 'gro'o/_/lha'i dbang po brgya byin dag bye ba phrag 'bum gyi bsod nams gang yin pa de 'thab bral gyi lha rnams kyi bsod nams dag tu nges par brtag par byas kyang brgya'i char yang nye bar mi 'gro'o/_/
[\[282b.4\]]stong gi cha dang /_brgya stong gi cha dang /_grangs dang /_cha dang /_bgrang ba dang /_dpe dang /_rgyur yang nye bar mi 'gro'o/_/'thab bral gyi lha dag bye ba phrag 'bum gyi bsod nams gang yin pa de lha'i bu rab 'thab bral gyi bsod nams dag tu nges par brtag par byas kyang brgya'i char yang nye 
[\[282b.5\]]bar mi 'gro'o/_/stong gi cha dang /_brgya stong gi cha dang /_grangs dang /_cha dang /_bgrang ba dang /_dpe dang /_rgyur yang nye bar mi 'gro'o/_/lha'i bu rab 'thab bral dag bye ba phrag 'bum gyi bsod nams gang yin pa de dga' ldan gyi lha rnams kyi bsod nams dag tu nges par brtag par byas 
[\[282b.6\]]kyang /_brgya'i char yang nye bar mi 'gro'o/_/stong gi cha dang /_brgya stong gi cha dang /_grangs dang /_cha dang /_bgrang ba dang /_dpe dang /_rgyur yang nye bar mi 'gro'o/_/dga' ldan gyi lha dag bye ba phrag 'bum gyi bsod nams gang yin pa de lha'i bu yongs su dga' ldan gcig gi bsod 
[\[282b.7\]]nams dag tu nges par brtag par byas kyang brgya'i char yang nye bar mi 'gro'o/_/stong gi cha dang /_brgya stong gi cha dang /_grangs dang /_cha dang /_bgrang ba dang /_dpe dang /_rgyur yang nye bar mi 'gro'o/_/lha'i bu yongs su dga' ldan bye ba phrag 'bum gyi bsod nams gang yin pa de 'phrul 
[\[283a\]]
[\[283a.1\]]dga'i lha rnams kyi bsod nams dag tu nges par brtag par byas kyang brgya'i char yang nye bar mi 'gro'o/_/stong gi cha dang /_brgya stong gi cha dang /_grangs dang /_cha dang /_bgrang ba dang /_dpe dang /_rgyur yang nye bar mi 'gro'o/_/'phrul dga'i lha dag bye ba phrag 'bum gyi 
[\[283a.2\]]bsod nams gang yin pa de lha'i bu rab 'phrul dga' gcig gi bsod nams dag tu nges par brtag par byas kyang brgya'i char yang nye bar mi 'gro'o/_/stong gi cha dang /_brgya stong gi cha dang /_grangs dang /_cha dang /_bgrang ba dang /_dpe dang /_rgyur yang nye bar mi 'gro'o/_/lha'i bu rab 
[\[283a.3\]]'phrul dga' bye ba phrag 'bum gyi bsod nams gang yin pa de gzhan 'phrul dbang byed kyi lha rnams kyi bsod nams dag tu nges par brtag par byas kyang brgya'i char yang nye bar mi 'gro'o/_/stong gi cha dang /_brgya stong gi cha dang /_grangs dang /_cha dang /_bgrang ba dang /_dpe dang /_rgyur 
[\[283a.4\]]yang nye bar mi 'gro'o/_/gzhan 'phrul dbang byed kyi lha dag bye ba phrag 'bum gyi bsod nams gang yin pa de lha'i bu dbang sgyur gyi bsod nams dag tu nges par brtag par byas kyang brgya'i char yang nye bar mi 'gro'o/_/stong gi cha dang /_brgya stong gi cha dang /_grangs dang /_cha dang /_bgrang 
[\[283a.5\]]ba dang /_dpe dang /_rgyur yang nye bar mi 'gro'o/_/lha'i bu dbang sgyur dag bye ba phrag 'bum gyi bsod nams gang yin pa de tshangs ris kyi lha rnams kyi bsod nams dag tu nges par brtag par byas kyang brgya'i char yang nye bar mi 'gro'o/_/stong gi cha dang /_brgya stong gi cha dang /_grangs dang /_
[\[283a.6\]]cha dang /_bgrang ba dang /_dpe dang /_rgyur yang nye bar mi 'gro'o/_/tshangs ris kyi lha dag bye ba phrag 'bum gyi bsod nams gang yin bde 'khor gyi bdag po tshangs pa'i bsod nams dag tu nges par brtag par byas kyang brgya'i char yang nye bar mi 'gro'o/_/stong gi cha dang /_brgya stong gi 
[\[283a.7\]]cha dang /_grangs dang /_cha dang /_bgrang ba dang /_dpe dang /_rgyur yang nye bar mi 'gro'o/_/tshangs ris dag ji lta bar tshangs pa'i mdun na 'don dag dang /_tshangs pa chen po dag dang /_'od chung dag dang /_tshad med 'od dag dang /_'od gsal dag dang /_dge chung dag dang /_
[\[283b\]]
[\[283b.1\]]tshad med dge dag dang /_dge rgyas dag dang /_sprin med dag dang /_bsod nams skyes dag dang /_'bras bu che dag dang /_mi che dag dang /_mi gdung dag dang /_gya nom snang dag dang /_shin tu mthong dag dang /_'og min dag kyang de bzhin no/_/'og min gyi lha dag bye ba phrag 'bum gyi bsod 
[\[283b.2\]]nams gang yin pa de rang sangs rgyas bse ru lta bu gcig gi bsod nams dag tu nges par brtag par byas kyang brgya'i char yang nye bar mi 'gro'o/_/stong gi cha dang /_brgya stong gi cha dang /_grangs dang /_cha dang /_bgrang ba dang /_dpe dang /_rgyur yang nye bar mi 'gro'o/_/rang sangs rgyas bse 
[\[283b.3\]]ru lta bu dag bye ba phrag 'bum gyi bsod nams gang yin pa de byang chub sems dpa' byams pa gcig gi bsod nams dag tu nges par brtag par byas kyang /_brgya'i char yang nye bar mi 'gro'o/_/stong gi cha dang /_brgya stong gi cha dang /_grangs dang /_cha dang /_bgrang ba dang /_dpe dang /_rgyur yang nye 
[\[283b.4\]]bar mi 'gro'o/_/byang chub sems dpa' byams pa dag bye ba phrag 'bum gyi bsod nams gang yin pa de byang chub sems dpa' srid pa tha ma pa gcig gi bsod nams dag tu nges par brtag par byas kyang brgya'i char yang nye bar mi 'gro'o/_/stong gi cha dang /_brgya stong gi cha dang /_grangs dang /_
[\[283b.5\]]cha dang /_bgrang ba dang /_dpe dang /_rgyur yang nye bar mi 'gro'o/_/byang chub sems dpa' srid pa tha ma pa dag gang gA'i klung gi bye ma dang mnyam pa snyed kyi bsod nams gang yin pa de de bzhin gshegs pa dgra bcom pa yang dag par rdzogs pa'i sangs rgyas gcig gi bsod nams dag tu 
[\[283b.6\]]nges par brtag par byas kyang brgya'i char yang nye bar mi 'gro'o/_/stong gi cha dang /_brgya stong gi cha dang /_grangs dang /_cha dang /_bgrang ba dang /_dpe dang /_rgyur yang nye bar mi 'gro'o/_/gnas 'jog gi rgyud dag de bzhin gshegs pa dgra bcom pa yang dag par rdzogs pa'i sangs rgyas 
[\[283b.7\]]dag ni bsod nams kyi stobs de lta bu dang ldan pa dag yin zhing /_gang dag 'das pa dang /_gang dag ma byon pa dang /_gang yang nga da ltar byung ba'i dus na de bzhin gshegs pa dgra bcom pa yang dag par rdzogs par sangs rgyas pa'i sangs rgyas thams cad mnyam pa dang mnyam ste/_mtshan 
[\[284a\]]
[\[284a.1\]]mnyam pa/_yon tan mtshungs pa mnyam pa/_bsod nams kyi 'bras bu rnam par smin pa mnyam pa dag yin te/_rgyu gsum po rigs dang /_sku tshe dang /_sku lus kyis mnyam pa dag ni ma yin no/_/btsun pa bdag cag gis de bzhin gshegs pa las de 
[\[284a.2\]]bzhin gshegs pa dgra bcom pa yang dag par rdzogs pa'i sangs rgyas rnams kyi yab yum las byung ba'i stobs kyang thos lags/_bsod nams kyi stobs kyang thos lags na btsun pa de bzhin gshegs pa dgra bcom pa yang dag par rdzogs pa'i sangs rgyas dag shes rab kyi stobs 
[\[284a.3\]]ji lta bu dang ldan pa dag lags/_gnas 'jog gi rgyud dag khyed de bzhin gshegs pa las de bzhin gshegs pa dgra bcom pa yang dag par rdzogs pa'i sangs rgyas rnams kyi shes rab kyi stobs nyan par 'dod dam/_btsun pa bcom ldan 'das mchog tu 'tshal lags so/_/bde 
[\[284a.4\]]bar gshegs pa mchog tu 'tshal lags so/_/gnas 'jog gi rgyud dag de'i phyir khyed legs par rab tu nyon la yid la zung shig dang ngas bshad do/_/gnas 'jog gi rgyud dag rgya mtsho chen po ni zabs su dpag tshad brgyad khri yod pa/_rgyar dpag tu med pa de snag tsha'i snying khus yongs 
[\[284a.5\]]su gang bar gyur cing /_ri'i rgyal po ri rab dpag tshad brgyad khri chu'i nang nas mngon du 'phags te/_rin po che sna bzhi las byas shing /_ngos bzhi yod pa/_de'i ngos gcig ni gser las byas pa yin/_ngos gnyis pa ni dngul las byas pa'o/_/gsum pa ni bai dUr+ya las byas pa'o/_/bzhi pa ni 
[\[284a.6\]]shel las byas pa ste/_de la gser gyi ngos su ni byang gi sgra mi snyan gyi gling snang ngo /_/dngul las byas pa'i ngos su ni shar gyi lus 'phags kyi gling snang ngo /_/bai dUr+ya las byas pa'i ngos na ni 'dzam bu'i gling snang ngo /_/shel las byas pa'i ngos na ni ba lang spyod kyi gling snang ngo /_/ri'i rgyal 
[\[284a.7\]]po ri rab dpag tshad brgyad khri 'og tu chu'i nang du nub ste/_gser las byas pa'i sa steng gi bar na gnas pa de gro ga'i shog shog tsam du gyur la/_gling bzhi na sems can gyi khams gang su dag yod pa yi ge pa rnams ni de tsam du gyur te/_sa chen po'i steng na rtswa dang /_shing dang /_shing 
[\[284b\]]
[\[284b.1\]]gi yal ga dang /_shing gi dum bu gang ci yang rung smyu gu dag ni de tsam du gyur nas/_gnas 'jog gi rgyud dag snag tsha'i snying khu rgya mtsho chen po tsam dang /_gro ga'i shog shog ri rab tsam dang /_yi ge pa dag gling bzhi pa'i sems can gyi khams tsam dang /_smyu gu dag sa chen 
[\[284b.2\]]po'i steng na rtswa dang /_shing dang /_yal ga dang /_shing gi dum bu tsam ni ches myur du yongs su zad pa dang /_yongs su gtugs par 'gyur gyi/_dge slong shA ri'i bu'i shes rab zad par 'gyur bar ni nga mi smra'o/_/gnas 'jog gi rgyud dag dge slong shA ri'i bu ni shes rab kyi 
[\[284b.3\]]stobs de lta bu dang ldan no/_/gnas 'jog gi rgyud dag 'di lta ste/_rnam par snang byed kyi nyi ma dag ni kun du 'gro ba dang /_phyogs snang bar byed do/_/de srid du stong gi 'jig rten na zla ba stong dang /_nyi ma stong dang /_ri'i rgyal po ri rab stong dang /_shar gyi lus 'phags stong dang /_ba 
[\[284b.4\]]lang spyod stong dang /_byang gi sgra mi snyan stong dang /_'dzam bu gling stong dang /_rgyal chen bzhi'i ris kyi lha stong dang /_sum cu rtsa gsum pa dag dang /_'thab bral dag dang /_dga' ldan dag dang /_'phrul dga' dag dang /_gzhan 'phrul dbang byed kyi lha stong dang /_tshangs pa'i 'jig rten stong 
[\[284b.5\]]po 'di ni stong spyi phud kyi 'jig rten gyi khams zhes bya'o/_/stong chung ngu'i 'jig rten gyi khams stong gi stong gang yin pa 'di ni stong gnyis pa bar ma'i 'jig rten gyi khams zhes bya'o/_/stong gnyis pa bar ma'i 'jig rten gyi khams phrag stong gang yin pa 'di ni stong gsum gyi stong chen 
[\[284b.6\]]po'i 'jig rten gyi khams zhes bya'o/_/gnas 'jog gi rgyud dag stong gsum gyi stong chen po'i 'jig rten gyi khams de yang shes rab dge slong shA ri'i bu dang 'dra ba dag gis gang bar gyur la/_de bzhin gshegs pa'i shes rab tu nges par brtag par byas kyang /_brgya'i char 
[\[284b.7\]]yang nye bar mi 'gro'o/_/stong gi cha dang /_brgya stong gi cha dang /_grangs dang /_cha dang /_bgrang ba dang /_dpe dang /_rgyur yang nye bar mi 'gro'o/_/gnas 'jog gi rgyud dag de bzhin gshegs pa dgra bcom pa yang dag par rdzogs pa'i sangs rgyas dag ni shes rab kyi stobs de lta bu 
[\[285a\]]
[\[285a.1\]]dang ldan pa dag yin zhing /_gang dag 'das pa dag dang /_gang dag ma byon pa dag dang /_gang yang nga da ltar byung ba'i dus na de bzhin gshegs pa dgra bcom pa yang dag par rdzogs par sangs rgyas pa'i sangs rgyas thams cad mnyam pa dang mnyam pa ste/_mtshan 
[\[285a.2\]]mnyam pa yon tan mtshungs pa mnyam pa/_bsod nams kyi 'bras bu rnam par smin pa mnyam pa dag yin gyi/_rgyu gsum po rigs dang /_sku tshe dang /_sku lus kyis mnyam pa dag ni ma yin no/_/btsun pa bdag cag gis de bzhin gshegs pa las de bzhin gshegs pa dgra bcom pa yang dag 
[\[285a.3\]]par rdzogs pa'i sangs rgyas rnams kyi yab yum las byung ba'i stobs kyang thos lags/_bsod nams kyi stobs kyang thos lags/_shes rab kyi stobs kyang thos lags na btsun pa de bzhin gshegs pa dgra bcom pa yang dag par rdzogs pa'i sangs rgyas dag rdzu 'phrul gyi stobs ji 
[\[285a.4\]]lta bu dang ldan pa lags/_gnas 'jog gi rgyud dag khyed de bzhin gshegs pa las de bzhin gshegs pa dgra bcom pa yang dag par rdzogs pa'i sangs rgyas rnams kyi rdzu 'phrul gyi stobs nyan par 'dod dam/_btsun pa bcom ldan 'das mchog tu 'tshal lags so/_/bde bar 
[\[285a.5\]]gshegs pa mchog tu 'tshal lags so/_/gnas 'jog gi rgyud dag de'i phyir khyed legs par rab tu nyon la yid la zung shig dang ngas bshad do/_/gnas 'jog gi rgyud dag dus 'di ni dus gcig ste/_rtswa bi ra na dang ldan par gnod sbyin 'dam bu dang 'dra bar rtsub pa'i dong ka'i shing drung 
[\[285a.6\]]na bzhugs so/_/yang de'i tshe rtswa bi ra na dang ldan pa na dka' ba 'brog dgon pa slongs mo pas bsod snyoms rnyed par dka' ba'i mu ge byung ste/_dge slong dag kyang zas ngan pas yongs su dub pa yin no/_/de nas dge slong maud gal gyi bu nga ga la ba der song ste phyin nas nga la 'di skad ces 
[\[285a.7\]]gsol to/_/btsun pa da ltar na rtswa bi ra na dang ldan par dka' ba 'brog dgon pa slongs mo pas bsod snyoms rnyed par dka' ba'i mu ge byung lags te/_dge slong dag kyang dbyar zas ngan pas yongs su dub lags so/_/btsun pa bcom ldan 'das las bdag gis mngon du thos 
[\[285b\]]
[\[285b.1\]]shing mngon du bzung lags te/_dog sa chen po 'di la dog sa las byung ba'i ro'i khams gya nom pa gang lags pa de ni 'og na gnas lags shing /_bdag kyang bdag nyid kyi yang dag par shes pa mthong ba 'jug lags so/_/dog sa chen po 'di la dog sa las byung ba'i ro'i 
[\[285b.2\]]khams gya nom pa gang lags pa 'di ni 'og na gnas pa lags te/_btsun pa de'i slad du dog sa chen po bsgyur bar bdag 'tshal lags so/_/dog sa chen po 'di'i 'og na ro'i khams gya nom pa gang lags pa de steng na mchis par bgyi lags so/_/steng na mchis pa gang lags 
[\[285b.3\]]pa de 'og na mchis par bgyi lags so/_/de la 'di skad ces kyang ngas bka' stsal to/_/maud gal gyi bu sa chen po bsgyur bar 'dod dam/_des 'di skad ces gsol to/_/btsun pa dog sa chen po bsgyur bar 'tshal lags so/_/de la 'di skad ces bka' stsal to/_/gnas 'dir gnas 
[\[285b.4\]]te sa chen po bsgyur bar 'dod dam/_des 'di skad ces gsol to/_/btsun pa khor yug dang khor yug chen po dag gi gnas su gnas te dog sa chen po bsgyur bar 'tshal lags so/_/de la yang 'di skad ces bka' stsal to/_/maud gal gyi bu sa chen po bsgyur bar 'dod na gang dag 
[\[285b.5\]]sa la rten pa'i sems can dang /_srog chags de dag ji ltar byed/_des 'di skad ces gsol to/_/btsun pa dog sa chen po bsgyur bar 'tshal lags te/_gang dag dog sa la rten pa'i sems can dang /_srog chags de dag lag pa g.yon pas blangs te bzung bar bgyi lags 
[\[285b.6\]]so/_/lag pa g.yas pas ni sa chen po bsgyur bar bgyi lags so/_/de la yang 'di skad ces bka' stsal to/_/maud gal gyi bu chen po sa chen po sgyur bar byed pa na ji lta bu'i 'du shes dang ldan par byed/_des 'di skad ces gsol to/_/btsun pa sa chen po sgyur bar bgyid pa na 'du 
[\[285b.7\]]shes mchog tu yang ba dang ldan par bgyid lags te/_'di lta ste/_skyes bu stobs dang ldan pa zhig chu shing gi 'dab ma sgyur bar bgyid pa na 'du shes mchog tu yang ba dang ldan par bgyid lags so/_/btsun pa de bzhin du bdag sa chen po sgyur bar bgyid pa na/_/'du shes mchog 
[\[286a\]]
[\[286a.1\]]tu yang ba dang ldan par bgyid lags so/_/de la yang 'di skad ces bka' stsal to/_/maud gal gyi bu legs so legs so/_/maud gal gyi bu khyod kyis rdzu 'phrul de dang thabs des sa chen po ni bsgyur bar ni nus par gyur na sa chen po bsgyur bar de bzhin gshegs 
[\[286a.2\]]pa khyod la gnang ba mi mdzad do/_/maud gal gyi bu de ci'i phyir zhe na/_sems can gang phal cher kha zas kyi ro la chags shing /_kha zas kyi ro la rmongs te/_kun du gti mug par 'gyur ro/_/maud gal gyi bu de ci'i phyir zhe na/_sa chen po'i steng na sa las byung ba'i ro'i khams gya nom 
[\[286a.3\]]pa de yang yun ring du mi gnas te/_ring po mi thogs par de sa chen po'i steng na thams cad kyi thams cad du nub par 'gyur ro/_/de'i phyir sems can dang /_'byung po dang /_srog chags de dag kyang kha zas kyi ro la chags shing /_kha zas kyi ro la rmongs te/_mchog tu myos par 'gyur 
[\[286a.4\]]ba'am/_srog chad nas shi ba'i dus byed par 'gyur te/_maud gal gyi bu de'i phyir sa chen po bsgyur bar de bzhin gshegs pa khyod la gnang bar mi mdzad do/_/gnas 'jog gi rgyud dag dge slong maud gal gyi bu ni rdzu 'phrul gyi stobs de lta bu dang ldan no/_/gnas 'jog gi rgyud dag 'di 
[\[286a.5\]]lta ste/_rnam par snang byed kyi nyi ma dag ni kun du 'gro ba na phyogs snang bar byed do/_/de srid du stong gi 'jig rten na zla ba stong dang /_nyi ma stong dang /_ri'i rgyal po ri rab stong dang /_shar gyi lus 'phags stong dang /_ba lang spyod stong dang /_byang gi sgra mi snyan stong dang /_'dzam bu'i 
[\[286a.6\]]gling stong dang /_rgyal chen bzhi'i ris kyi lha stong dang /_sum cu rtsa gsum pa dag dang /_'thab bral dag dang /_dga' ldan dag dang /_'phrul dga' dag dang /_gzhan 'phrul dbang byed kyi lha stong dang /_tshangs pa'i 'jig rten stong po 'di ni stong spyi phud kyi 'jig rten gyi khams zhes 
[\[286a.7\]]bya'o/_/stong spyi phud kyi 'jig rten gyi khams stong gang yin pa de ni stong gnyis pa bar ma'i 'jig rten gyi khams zhes bya'o/_/stong gnyis pa bar ma'i 'jig rten gyi khams phrag stong gang yin pa 'di ni stong gsum gyi stong chen po'i 'jig rten gyi khams zhes bya'o//_//
[\[286b\]]
[\[286b.1\]]'phags pa rdo 'phangs pa'i mdo/_bam po gnyis pa ste tha ma/_gnas 'jog gi rgyud dag stong gsum gyi stong chen po'i 'jig rten gyi khams de yang rdzu 'phrul dang ldan pa dge slong maud gal gyi bu dang 'dra ba dag gis gang bar gyur la/_de bzhin gshegs pa'i rdzu 'phrul nges 
[\[286b.2\]]par byas kyang brgya'i char yang nye bar mi 'gro'o/_/stong gi cha dang /_brgya stong gi cha dang /_grangs dang /_cha dang /_bgrang ba dang /_dpe dang /_rgyur yang nye bar mi 'gro'o/_/de ci'i phyir zhe na/_nyan thos dang /_rang sangs rgyas rnams kyi rdzu 'phrul ni lus kyis 'gro ba yin zhing /_
[\[286b.3\]]de bzhin gshegs pa dgra bcom pa yang dag par rdzogs pa'i sangs rgyas kyi rdzu 'phrul ni yid ltar mgyogs pa yin pa'i phyir te/_gnas 'jog gi rgyud dag de bzhin gshegs pa dgra bcom pa yang dag par rdzogs pa'i sangs rgyas dag ni rdzu 'phrul gyi stobs de lta bu dang ldan pa dag 
[\[286b.4\]]yin zhing /_gang dag 'das pa dag dang /_gang dag ma byon pa dag dang /_gang yang nga da ltar byung ba'i dus na/_de bzhin gshegs pa dgra bcom pa yang dag par rdzogs par sangs rgyas pa'i sangs rgyas thams cad mnyam pa dang mnyam ste/_mtshan mnyam pa/_yon tan mtshungs pa mnyam 
[\[286b.5\]]pa/_bsod nams kyi 'bras bu rnam par smin pa mnyam pa dag yin gyi/_rgyu gsum po rigs dang /_sku tshe dang /_sku lus kyis mnyam pa dag ni ma yin no/_/btsun pa bdag cag gis de bzhin gshegs pa las de bzhin gshegs pa dgra bcom pa yang dag par rdzogs pa'i sangs rgyas 
[\[286b.6\]]rnams kyi yab yum las byung ba'i stobs kyang thos lags/_bsod nams kyi stobs kyang thos lags/_shes rab kyi stobs kyang thos lags/_rdzu 'phrul gyi stobs kyang thos lags na/_btsun pa de bzhin gshegs pa dgra bcom pa yang dag par rdzogs pa'i sangs rgyas dag bsgom 
[\[286b.7\]]pa'i stobs ji lta bu dang ldan pa dag lags/_gnas 'jog gi rgyud dag khyed de bzhin gshegs pa las de bzhin gshegs pa dgra bcom pa yang dag par rdzogs pa'i sangs rgyas rnams kyi bsgom pa'i stobs nyan par 'dod dam/_btsun pa bcom ldan 'das mchog tu 'tshal 
[\[287a\]]
[\[287a.1\]]lags so/_/bde bar gshegs pa mchog tu 'tshal lags so/_/gnas 'jog gi rgyud dag de'i phyir khyed legs par rab tu nyon la yid la zung shig dang ngas bshad do/_/gnas 'jog gi rgyud dag 'dzam bu'i gling chu dang rgyar ni dpag tshad bdun stong yod de 
[\[287a.2\]]byang phyogs su ni yangs la/_lho phyogs su shing rta'i dbyibs so/_/gnas 'jog gi rgyud dag shar gyi lus 'phags gling ni chur dpag tshad brgyad stong yod de zla gam du gnas so/_/gnas 'jog gi rgyud dag ba lang spyod kyi gling ni chur dpag tshad dgu stong yod la kun du zlum po'o/_/gnas 
[\[287a.3\]]'jog gi rgyud dag byang gi sgra mi snyan gyi gling ni chur dpag tshad khri yod de kun nas gru bzhi'o/_/gnas 'jog gi rgyud dag gang gling bzhir dus med pa'i sprin chen po yang dag par 'ong ba'i dus de yod de/_de'i tshe gling chen po bzhi nas chu chen po'i rgyun dang /_chu chen po'i phung po rgya mtsho chen 
[\[287a.4\]]por 'bab ste/_de bzhin gshegs pa'i chu'i thigs pa re re la chu'i thigs pa 'di ni 'dzam bu'i gling nas char 'bab bo/_/grong che ge mo dang /_grong rdal che ge mo dang /_ljongs che ge mo dang /_ljongs kyi phyogs che ge mo dang /_shing ljon pa che ge mo dang /_sdong po che ge mo dang /_yal 
[\[287a.5\]]ga dang /_'dab ma dang /_me tog dang /_'bras bu dang /_rtswa dang /_shing dang /_yal ga dang /_shing gi dum bu che ge mo las char bab pa'o/_/'di ni ba lang spyod pa dang /_shar gyi lus 'phags dang /_byang gi sgra mi snyan gyi gling nas char bab pa'o/_/grong che ge mo dang /_grong 
[\[287a.6\]]rdal che ge mo dang /_ljongs che ge mo dang /_ljongs kyi phyogs che ge mo dang /_shing ljon pa che ge mo dang /_sdong po che ge mo dang /_yal ga dang /_'dab ma dang /_me tog dang /_'bras bu dang /_rtswa dang /_shing dang /_yal ga dang /_shing gi dum bu che ge mo las char bab pa'o zhes yongs su 
[\[287a.7\]]dpyod par mdzad de/_chu'i thigs pa de yang rdul phra rab tsam du yongs su dpyod par mdzad do/_/gnas 'jog gi rgyud dag de bzhin gshegs pa dgra bcom pa yang dag par rdzogs pa'i sangs rgyas dag ni bsgom pa'i stobs de lta bu dang ldan pa dag yin zhing /_gang dag 'das pa dag dang 
[\[287b\]]
[\[287b.1\]]gang dag ma byon pa dag dang /_gang yang nga da ltar byung ba'i dus na de bzhin gshegs pa dgra bcom pa yang dag par rdzogs par sangs rgyas pa'i sangs rgyas thams cad mnyam pa dang mnyam pa ste/_mtshan mnyam pa/_yon tan mtshungs pa mnyam pa/_bsod nams kyi 'bras bu rnam par 
[\[287b.2\]]smin pa mnyam pa dag yin gyi/_rgyu gsum po rigs dang /_sku tshe dang /_sku lus kyis mnyam pa dag ni ma yin no/_/gnas 'jog gi rgyud dag de bzhin gshegs pa dgra bcom pa yang dag par rdzogs pa'i sangs rgyas dag ni stobs bcu gzhan dag dang ldan pa dag yin zhing /_khyu 
[\[287b.3\]]mchog gi gnas rlabs po che zhal gyis 'che ste/_tshangs pa'i 'khor lo rab tu skor zhing 'khor gyi nang du yang dag par seng ge'i sgra sgrogs par mdzad cing gang dag 'das pa dag dang /_gang dag ma byon pa dag dang /_gang yang ngad ltar byung ba'i dus na/_de bzhin gshegs pa dgra bcom 
[\[287b.4\]]pa yang dag par rdzogs par sangs rgyas pa'i sangs rgyas thams cad mnyam pa dang mnyam pa ste/_mtshan mnyam pa/_yon tan mtshungs pa mnyam pa/_bsod nams kyi 'bras bu rnam par smin pa mnyam pa dag yin gyi/_rgyu gsum po rigs dang /_sku tshe dang /_sku lus kyis mnyam pa 
[\[287b.5\]]dag ni ma yin no/_/gnas 'jog gi rgyud dag stobs bcu gang dag dang ldan zhe na/_'di la de bzhin gshegs pa dgra bcom pa yang dag par rdzogs pa'i sangs rgyas rnams ni gnas la yang gnas dang gnas pa ma yin pa yang gnas ma yin par yang dag pa ji lta ba bzhin du yang rab 
[\[287b.6\]]tu mkhyen te/_gnas 'jog gi rgyud dag 'di ltar de bzhin gshegs pa dgra bcom pa yang dag par rdzogs pa'i sangs rgyas rnams ni gnas la yang gnas dang gnas ma yin pa la yang gnas ma yin par yang dag pa ji lta ba bzhin du rab tu mkhyen to/_/gnas 'jog gi rgyud dag de bzhin 
[\[287b.7\]]gshegs pa dgra bcom pa yang dag par rdzogs pa'i sangs rgyas dag ni stobs dang po de dang ldan pa dag yin zhing khyu mchog gi gnas rlabs po che zhal gyis 'che ste/_tshangs pa'i 'khor lo rab tu skor zhing 'khor gyi nang du yang dag par seng ge'i sgra sgrogs par mdzad do/_/gnas 'jog 
[\[288a\]]
[\[288a.1\]]gi rgyud dag de bzhin gshegs pa dgra bcom pa yang dag par rdzogs pa'i sangs rgyas rnams ni 'das pa dang /_ma 'ongs pa dang /_da ltar byung ba'i las dang /_chos yang dag par len pa dag la gnas dang /_rgyu dang /_dngos po dang /_rnam par smin pa yang dag pa ji 
[\[288a.2\]]lta ba bzhin du rab tu mkhyen te/_gnas 'jog gi rgyud dag 'di ltar de bzhin gshegs pa dgra bcom pa yang dag par rdzogs pa'i sangs rgyas rnams ni 'das pa dang /_ma 'ongs pa dang /_da ltar byung ba'i las dang /_chos yang dag par len pa dag la gnas dang /_rgyu dang /_dngos po dang /_
[\[288a.3\]]rnam par smin par yang dag pa ji lta ba bzhin du rab tu mkhyen to/_/gnas 'jog gi rgyud dag de bzhin gshegs pa dgra bcom pa yang dag par rdzogs pa'i sangs rgyas dag ni stobs gnyis pa de dang ldan pa yin zhing /_khyu mchog gi gnas rlabs po che zhal gyis 'che ste/_tshangs pa'i 
[\[288a.4\]]'khor lo rab tu skor zhing 'khor gyi nang du yang dag par seng ge'i sgra sgrogs par mdzad do/_/gnas 'jog gi rgyud dag gzhan yang de bzhin gshegs pa dgra bcom pa yang dag par rdzogs pa'i sangs rgyas rnams ni bsam gtan dang /_rnam par thar pa dang /_ting nge 'dzin dang /_snyoms 
[\[288a.5\]]par 'jug pa dag gis kun nas nyon mongs pa dang /_rnam par byang ba dang /_rnam par gnas pa dang /_rnam par dag pa yang dag pa ji lta ba bzhin du rab tu mkhyen te/_gnas 'jog gi rgyud dag 'di ltar de bzhin gshegs pa dgra bcom pa yang dag par rdzogs pa'i sangs rgyas rnams ni bsam 
[\[288a.6\]]gtan dang /_rnam par thar pa dang /_ting nge 'dzin dang /_snyoms par 'jug pa dag gi kun nas nyon mongs pa dang /_rnam par byang ba dang /_rnam par gnas pa dang rnam par dag pa yang dag pa ji lta ba bzhin du rab tu mkhyen to/_/gnas 'jog gi rgyud dag de bzhin gshegs pa dgra bcom pa 
[\[288a.7\]]yang dag par rdzogs pa'i sangs rgyas dag ni stobs gsum pa de dang ldan pa dag yin zhing khyu mchog gi gnas rlabs po che zhal gyis 'che ste/_tshangs pa'i 'khor lo rab tu skor zhing 'khor gyi nang du yang dag par seng ge'i sgra sgrogs par mdzad do/_/gnas 'jog gi rgyud dag gzhan yang 
[\[288b\]]
[\[288b.1\]]de bzhin gshegs pa dgra bcom pa yang dag par rdzogs pa'i sangs rgyas rnams ni sems can gzhan dag dang /_gang zag gzhan dag gi dbang po mchog dang mchog ma yin pa nyid yang dag pa ji lta ba bzhin du rab tu mkhyen te/_gnas 'jog gi rgyud dag 'di ltar de bzhin gshegs pa 
[\[288b.2\]]dgra bcom pa yang dag par rdzogs pa'i sangs rgyas rnams ni sems can gzhan dag dang /_gang zag gzhan dag gi dbang po mchog dang mchog ma yin pa nyid yang dag pa ji lta ba bzhin du rab tu mkhyen to/_/gnas 'jog gi rgyud dag de bzhin gshegs pa dgra bcom pa yang dag par rdzogs 
[\[288b.3\]]pa'i sangs rgyas dag ni stobs bzhi pa de dang ldan pa dag yin zhing /_khyu mchog gi gnas rlabs po che zhal gyis 'che ste/_tshangs pa'i 'khor lo rab tu skor zhing 'khor gyi nang du yang dag par seng ge'i sgra sgrogs par mdzad do/_/gnas 'jog gi rgyud dag gzhan yang de bzhin 
[\[288b.4\]]gshegs pa dgra bcom pa yang dag par rdzogs pa'i sangs rgyas rnams ni sems can gzhan dag dang /_gang zag gzhan dag gi mos pa sna tshogs nyid yang dag pa ji lta ba bzhin du rab tu mkhyen te/_gnas 'jog gi rgyud dag 'di ltar de bzhin gshegs pa dgra bcom pa yang dag 
[\[288b.5\]]par rdzogs pa'i sangs rgyas rnams ni sems can gzhan dag dang /_gang zag gzhan dag gi mos pa sna tshogs nyid yang dag pa ji lta ba bzhin du rab tu mkhyen to/_/gnas 'jog gi rgyud dag de bzhin gshegs pa dgra bcom pa yang dag par rdzogs pa'i sangs rgyas dag ni stobs lnga pa de dang ldan pa 
[\[288b.6\]]dag yin zhing /_khyu mchog gi gnas rlabs po che zhal gyis 'che ste/_tshangs pa'i 'khor lo rab tu skor zhing 'khor gyi nang du yang dag par seng ge'i sgra sgrogs par mdzad do/_/gnas 'jog gi rgyud dag gzhan yang de bzhin gshegs pa dgra bcom pa yang dag par rdzogs pa'i sangs rgyas 
[\[288b.7\]]rnams ni khams sna tshogs pa khams du ma dang ldan pa'i 'jig rten yang dag pa ji lta ba bzhin du rab tu mkhyen te/_gnas 'jog gi rgyud dag 'di ltar de bzhin gshegs pa dgra bcom pa yang dag par rdzogs pa'i sangs rgyas rnams ni khams sna tshogs pa khams du ma dang ldan pa'i 'jig rten yang 
[\[289a\]]
[\[289a.1\]]dag pa ji lta ba bzhin du rab tu mkhyen to/_/gnas 'jog gi rgyud dag de bzhin gshegs pa dgra bcom pa yang dag par rdzogs pa'i sangs rgyas dag ni stobs drug pa de dang ldan pa dag yin zhing /_khyu mchog gi gnas rlabs po che zhal gyis 'che ste/_tshangs pa'i 
[\[289a.2\]]'khor lo rab tu skor zhing 'khor gyi nang du yang dag par seng ge'i sgra sgrogs par mdzad do/_/gnas 'jog gi rgyud dag gzhan yang de bzhin gshegs pa dgra bcom pa yang dag par rdzogs pa'i sangs rgyas rnams ni thams cad du 'gro ba'i lam yang dag pa ji lta ba bzhin du rab tu mkhyen te/_
[\[289a.3\]]gnas 'jog gi rgyud dag 'di ltar de bzhin gshegs pa dgra bcom pa yang dag par rdzogs pa'i sangs rgyas rnams ni thams cad du 'gro ba'i lam yang dag pa ji lta ba bzhin du rab tu mkhyen to/_/gnas 'jog gi rgyud dag de bzhin gshegs pa dgra bcom pa yang dag par rdzogs pa'i sangs 
[\[289a.4\]]rgyas dag ni stobs bdun pa de dang ldan pa dag yin zhing /_khyu mchog gi gnas rlabs po che zhal gyis 'che ste/_tshangs pa'i 'khor lo rab tu skor zhing 'khor gyi nang du yang dag par seng ge'i sgra sgrogs par mdzad do/_/gnas 'jog gi rgyud dag gzhan yang de bzhin gshegs pa dgra bcom 
[\[289a.5\]]pa yang dag par rdzogs pa'i sangs rgyas rnams ni sngon gyi gnas rnam pa du ma yang dag par rjes su dran par mdzad de/_'di lta ste/_tshe rabs gcig dang /_gnyis dang /_gsum dang /_bzhi dang /_lnga dang /_drug dang /_bdun dang /_brgyad dang /_dgu dang /_bcu dang /_nyi shu dang /_
[\[289a.6\]]sum cu dang /_bzhi bcu dang /_lnga bcu dang /_tshe rabs brgya dang /_tshe rabs stong dang /_tshe rabs brgya stong dang /_tshe rabs brgya phrag du ma dang /_tshe rabs stong phrag du ma dang /_tshe rabs brgya stong phrag du ma dang /_'jig pa'i bskal pa dang /_'chags pa'i bskal pa dang /_'jig pa dang /_
[\[289a.7\]]'chags pa'i bskal pa dang /_'jig pa'i bskal pa du ma dang /_'chags pa'i bskal pa du ma dang /_'jig pa dang /_'chags pa'i bskal pa du ma yang dag par rjes su dran par mdzad cing sems can 'byung ba de dag ni ming 'di dag ces bya bar gyur to/_/de dag tu bdag cag ming 'di dag ces 
[\[289b\]]
[\[289b.1\]]bya bar gyur to/_/rigs dag ni 'di dag ces bya/_rus dag ni 'di dag ces bya/_zas dag ni 'di lta bu dag cig za za/_bde ba dang sdug bsngal ba ni 'di lta bu dag cig myong /_tshe ni 'di tsam zhig tu ring bar gyur/_yun ni 'di srid dag cig tu gnas gnas/_tshe dag ni 'di tsam dag cig thub/_
[\[289b.2\]]de dag dang bdag cag gnas de nas shi 'phos te che ge mo zhig tu skyes pa dag tu gyur/_de nas kyang shi 'phos nas che ge mo zhig tu skyes pa dag tu gyur/_de nas kyang shi 'phos nas yang 'dir skyes pa dag tu gyur to zhes rnam pa dang bcas shing /_yul phyogs dang bcas la/_gzhi ci las 
[\[289b.3\]]gyur pa dang bcas par sngon gyi gnas rnam pa du ma yang dag par rjes su dran par mdzad la/_gnas 'jog gi rgyud dag 'di ltar de bzhin gshegs pa dgra bcom pa yang dag par rdzogs pa'i sangs rgyas ni sngon gyi gnas rnam pa du ma yang dag par rjes su dran par mdzad de/_'di lta ste/_tshe 
[\[289b.4\]]rabs gcig dang /_gnyis dang /_gsum dang /_bzhi dang /_lnga dang /_drug dang /_bdun dang /_brgyad dang /_dgu dang /_bcu dang /_nyi shu dang /_sum cu dang /_bzhi bcu dang /_/lnga bcu dang /_tshe rabs brgya dang /_tshe rabs stong dang /_tshe rabs brgya stong dang /_tshe rabs brgya phrag du 
[\[289b.5\]]ma dang /_tshe rabs stong phrag du ma dang /_tshe rabs brgya stong phrag du ma dang /_'jig pa'i bskal pa dang /_'chags pa'i bskal pa dang /_'jig pa dang /_'chags pa'i bskal pa dang /_'jig pa'i bskal pa du ma dang /_'chags pa'i bskal pa du ma dang /_'jig pa dang /_'chags 
[\[289b.6\]]pa'i bskal pa du ma yang dag par rjes su dran par mdzad cing sems can 'byung ba de dag ni ming 'di dag ces bya bar gyur to/_/de dag tu bdag cag ming 'di dag ces bya bar gyur to/_/rigs dag ni 'di dag ces bya/_rus dag ni 'di dag ces bya/_zas dag ni 'di lta bu dag cig za 
[\[289b.7\]]za/_bde ba dang sdug bsngal ba ni 'di lta bu dag cig myong /_tshe ni 'di tsam zhig tu ring bar gyur/_yun ni 'di srid dag cig gnas gnas/_tshe dag ni 'di tsam dag cig thub/_de dag dang bdag cag gnas de nas shi 'phos nas che ge mo zhig tu skyes pa dag tu gyur/_de nas kyang 
[\[290a\]]
[\[290a.1\]]shi 'phos nas che ge mo zhig tu skyes pa dag tu gyur/_de nas kyang shi 'phos nas yang 'dir skyes pa dag tu gyur to zhes rnam pa dang bcas shing /_yul phyogs dang bcas la/_gzhi ci las gyur pa dang bcas par sngon gyi gnas rnam pa du ma yang dag par rjes su dran par 
[\[290a.2\]]mdzad do/_/gnas 'jog gi rgyud dag de bzhin gshegs pa dgra bcom pa yang dag par rdzogs pa'i sangs rgyas dag ni stobs brgyad pa de dang ldan pa dag yin zhing /_khyu mchog gi gnas rlabs po che zhal gyis 'che ste/_tshangs pa'i 'khor lo rab tu skor zhing 'khor gyi nang du yang dag 
[\[290a.3\]]par seng ge'i sgra sgrogs par mdzad do/_/gnas 'jog gi rgyud dag gzhan yang de bzhin gshegs pa dgra bcom pa yang dag par rdzogs pa'i sangs rgyas rnams ni lha'i spyan rnam par dag pa mi las 'das pas sems can shi 'pho ba dag dang /_skye ba dag dang /_mdog bzang po dag dang /_
[\[290a.4\]]mdog ngan pa dag dang /_dman pa dag dang /_gya nom pa dag dang /_bde 'gro dag dang /_ngan 'gror 'gro ba dag la gzigs par mdzad cing /_sems can la ji lta ba bzhin du nye bar dong ba dag la sems can 'byung ba de dag ni lus kyis nyes par spyod pa dang ldan pa dag dang /_ngag dang 
[\[290a.5\]]yid kyis nyes par spyod pa dang ldan pa dag dang /_'phags pa rnams la skur pa 'debs pa dag dang /_log par lta ba dag yin te/_log par lta ba'i las dang /_chos yang dag par len pa'i rgyus/_de'i rgyu dang /_de'i rkyen gyis lus zhig nas shi phan cad ngan song ngan 'gro log par 
[\[290a.6\]]ltung ba'i sems can dmyal ba rnams su skye bar 'gyur ro/_/yang na sems can 'byung ba dag ni lus kyis legs par spyod pa dang ldan pa dag dang ngag dang yid kyis legs par spyod pa dang ldan pa dag dang /_'phags pa rnams la skur pa mi 'debs pa dag dang /_yang dag par 
[\[290a.7\]]lta ba dag yin te/_yang dag pa'i lta ba'i las dang /_chos yang dag par len pa'i rgyus de'i rgyu dang /_de'i rkyen gyis lus zhig nas bde 'gro mtho ris kyi 'jig rten du lha rnams kyi nang du skye bar 'gyur ro zhes yang dag pa ji lta ba bzhin du rab tu mkhyen te/_gnas 'jog gi rgyud dag 
[\[290b\]]
[\[290b.1\]]'di ltar de bzhin gshegs pa dgra bcom pa yang dag par rdzogs pa'i sangs rgyas rnams ni lha'i spyan rnam par dag pa mi las 'das pas sems can 'chi 'pho ba dag dang /_skye ba dag dang /_mdog bzang po dag dang /_mdog ngan pa dag dang /_dman pa dang /_gya nom pa 
[\[290b.2\]]dag dang /_bde 'gro dang /_ngan 'gror 'gro ba dag la gzigs par mdzad cing /_sems can las ji lta ba bzhin du nye bar dong ba dag la sems can 'byung ba de dag ni lus kyis nyes par spyod pa dang ldan pa dag dang /_ngag dang yid kyis nyes par spyod pa dang ldan pa dag dang /_'phags 
[\[290b.3\]]pa rnams la skur pa 'debs pa dag dang /_log par lta ba dag yin te/_log par lta ba'i las dang /_chos yang dag par len pa'i rgyus de'i rgyu dang /_de'i rkyen gyis lus zhig nas shi phan cad ngan song ngan 'gro log par ltung ba'i sems can dmyal ba dag tu skye bar 'gyur 
[\[290b.4\]]ro/_/yang na sems can 'byung ba de dag ni lus kyis legs par spyod pa dang ldan pa dag dang /_ngag dang yid kyis legs par spyod pa dang ldan pa dag dang /_'phags pa rnams la skur pa mi 'debs pa dag dang /_yang dag par lta ba dag yin te/_yang dag pa'i lta ba'i 
[\[290b.5\]]las dang /_chos yang dag par len pa'i rgyus de'i rgyu dang /_de'i rkyen gyis lus zhig nas bde 'gro mtho ris kyi 'jig rten du lha rnams kyi nang du skye bar 'gyur ro zhes yang dag pa ji lta ba bzhin du rab tu mkhyen to/_/gnas 'jog gi rgyud dag de bzhin gshegs pa dgra bcom pa yang 
[\[290b.6\]]dag par rdzogs pa'i sangs rgyas dag ni stobs dgu pa de dang ldan pa dag yin zhing /_khyu mchog gi gnas rlabs po che zhal gyis 'che ste/_tshangs pa'i 'khor lo rab tu skor zhing /_'khor gyi nang du yang dag par seng ge'i sgra sgrogs par mdzad do/_/gnas 'jog gi rgyud dag gzhan 
[\[290b.7\]]yang de bzhin gshegs pa dgra bcom pa yang dag par rdzogs pa'i sangs rgyas rnams ni zag pa zad pas zag pa med pa'i sems rnam par grol ba/_shes rab rnam par grol ba/_mthong ba'i chos nyid bdag nyid kyis mngon par mkhyen pas mngon du mdzad de/_rdzogs par mdzad nas rab 
[\[291a\]]
[\[291a.1\]]tu mkhyen cing nged cag gi skye ba 'di ni zad do/_/tshangs par spyod pa ni bsnyen to/_/mdzad pa mdzad do/_/'di las srid pa gzhan rab tu mi mkhyen te/_gnas 'jog gi rgyud dag 'di ltar de bzhin gshegs pa dgra bcom pa yang dag par rdzogs pa'i sangs 
[\[291a.2\]]rgyas rnams ni zag pa dag zad nas zag pa med pa'i sems rnam par grol ba/_shes rab rnam par grol ba/_mthong ba'i chos nyid la bdag nyid kyis mngon par mkhyen pas mngon du mdzad de/_rdzogs par mdzad nas rab tu mkhyen cing nged cag gi skye ba ni zad do/_/tshangs 
[\[291a.3\]]par spyod pa ni bsnyen to/_/mdzad pa mdzad do/_/'di las srid pa gzhan rab tu mi mkhyen to/_/gnas 'jog gi rgyud dag de bzhin gshegs pa dgra bcom pa yang dag par rdzogs pa'i sangs rgyas dag ni stobs bcu po de dang ldan pa dag yin zhing khyu mchog gi gnas rlabs 
[\[291a.4\]]po che zhal gyis 'che ste/_tshangs pa'i 'khor lo rab tu skor zhing 'khor gyi nang du yang dag pa'i seng ge'i sgra sgrogs par mdzad do/_/gang dag 'das pa dag dang /_gang dag ma byon pa dag dang /_gang yang nga da ltar byung ba'i dus na de bzhin gshegs pa dgra bcom 
[\[291a.5\]]pa yang dag par rdzogs par sangs rgyas pa'i sangs rgyas thams cad mnyam pa dang mnyam ste/_mtshan mnyam pa/_yon tan mtshungs pa mnyam pa/_bsod nams kyi 'bras bu rnam par smin pa mnyam pa dag yin gyi/_rgyu gsum po rigs dang /_sku tshe dang /_sku lus 
[\[291a.6\]]kyis mnyam pa dag ma yin no/_/de nas bcom ldan 'das la ku sha'i grong khyer nas skyes pa gyad rnams kyis 'di skad ces gsol to/_/btsun pa 'o na ci gang stobs de dag las ches stobs dang ldan zhing /_gang stobs de dag zil gyis gnon par bgyid pa'i stobs 
[\[291a.7\]]gzhan mchis lags sam/_gnas 'jog gi rgyud dag gang stobs de dag las ches stobs dang ldan zhing /_gang stobs de dag zil gyis gnon par byed pa'i stobs gzhan yod de/_'di lta ste/_gang de nyid kyi mtshan mo'i gung thun la mtshan gyis rnam par brgyan pa/_
[\[291b\]]
[\[291b.1\]]dpe byad bzang pos rnam par mdzes par byas pa'i sku 'di dang stobs de dag gi snod du gyur pa'i sku srog 'di rab tu 'joms par 'gyur ba'i mi rtag pa nyid kyi stobs zhes bya'o/_/gnas 'jog gi rgyud dag 'di ni gang stobs de dag las ches stobs dang ldan zhing /_gang stobs de dag zil gyis 
[\[291b.2\]]gnon par byed pa'i stobs gzhan de yin no/_/de nas bcom ldan 'das kyis de'i tshe/_tshigs su bcad pa dag bka' stsal pa/_lus las byung ba'i stobs dang bsod nams stobs/_/ye shes stobs dang rdzu 'phrul stobs pas kyang /_/nga yi gzi brjid 'joms pa 
[\[291b.3\]]mi rtag nyid/_/mchog tu stobs dang ldan par bzhed pa yin/_/gang du de dang 'dra ba'i sku lus ni/_/gser gyi ri yi dbang po'i rtse mo 'dra/_/mi rtag nyid kyi gzi brjid kyis bcom pa/_/nga yi 'jig pa 'ong bar 'gyur ba yin/_/mi rtag nyid kyi stobs ni stobs mchog bar/_/
[\[291b.4\]]mkhas pa yis ni rnam par shes bya ste/_/gang du mi rtag nyid ni mi 'ong ba'i/_/mi 'chi ba yi gnas de thob par bya/_/bcom ldan 'das las ku sha'i grong khyer nas skyes pa'i gyad rnams kyis de skad thos nas rmongs par gyur te/_ji ltar yang 'du shes thob pa dag tu gyur 
[\[291b.5\]]nas sa la 'gre ldog ste/_'di lta ste/_shing gi sdong dum bzhin no/_/kha cig ni dpung pa dag bsnol te rab tu ngu bar byed do/_/kha cig ni sems kyi sdug bsngal dang kun du ldan zhing 'khod do/_/kha cig ni chos nyid kho na la rton par byed de/_bcom ldan 'das kyis bdag cag la 
[\[291b.6\]]yang dang po nyid du 'dod pa dang /_sdug pa dang /_dga' ba dang /_yid du 'ong ba thams cad las dngos po tha dad pa dang /_med par 'byung ba dang /_'bral ba dang mi ldan pa 'byung bar 'gyur ro zhes gsungs so snyam mo/_/de nas ku sha'i grong khyer nas skyes pa'i gyad rnams 
[\[291b.7\]]thi ba'i skad ltar snyan cing 'jebs pa ring zhing 'jam pa'i dbugs phyung nas mchi ma dag phyung ste/_bcom ldan 'das kyi zhabs gnyis la mgo bos phyag 'tshal nas phyogs gcig tu 'khod do/_/de nas bcom ldan 'das dge slong gi dge 'dun dang thabs cig 
[\[292a\]]
[\[292a.1\]]tu rdo chen po yangs pa de'i phyogs gcig tu bzhugs so/_/ku sha'i grong khyer nas skyes pa'i gyad rnams kyang rdo chen po yangs pa de nyid kyi phyogs gcig tu 'khod do/_/de nas bcom ldan 'das ku sha'i grong khyer nas skyes pa'i gyad rnams la shad kyis sbyong ba 
[\[292a.2\]]ltar mdzad cing ku sha'i grong khyer nas skyes pa'i gyad rnams la 'di skad ces bka' stsal to/_/gnas 'jog gi rgyud dag rdo chen po yangs pa 'di ni bskal pa dang po'i mi rnams kyi rtsol ba'i rdor gyur te/_'di ltar deng sang yang de la sor mo'i rjes dag snang ba'i phyir ro/_/
[\[292a.3\]]gnas 'jog gi rgyud dag de ltar 'du byed thams cad ni mi rtag pa/_mi brtan pa/_yid brtan du mi rung ba/_rnam par 'gyur ba'i chos can dag yin te/_'du byed thams cad kyi bar gyis chog pa nyid do/_/skyo bar bya ba'i rigs so/_/'dod chags dang bral bar bya 
[\[292a.4\]]ba'i rigs so/_/rnam par grol bar bya ba'i rigs so/_/gnas 'jog gi rgyud dag rgya mtsho chen po ni rgyu bzhis bskam par mi nus so/_/bzhi gang dag gis zhe na/_'og tu ni gser gyi 'khor los kun du bzung ba dang /_ngos su ni khor yug gis yongs su bzung ba 
[\[292a.5\]]dang /_steng nas ni klu chen po dag gis shing rta'i srog shing tsam du chu'i rgyun gyi char 'bebs par byed pa dang /_chu bo chen po thams cad chu klung stong phrag du ma'i 'khor dang ldan pa rgya mtsho chen por 'bab par byed pa'o/_/de ltar sangs rgyas kyi bstan pa rgya mtsho 'di yang rgyu bzhis 
[\[292a.6\]]nub par mi 'gyur ro/_/bzhi gang dag gis zhe na/_'og tu ni 'dul ba'i gser gyi 'khor los kun du bzung ba dang /_ngos su ni mdo sde'i khor yug gis yongs su bzung ba dang /_chos mngon pa'i klu chen po'i char gyis kun du yongs su gang bar byas pa dang /_bsgom 
[\[292a.7\]]pa las byung ba'i dge ba'i rtsa ba'i chu klung dag gis yongs su rgyas par byas pa'o/_/gnas 'jog gi rgyud dag 'on kyang sangs rgyas la dge ba'i rtsa ba bskyed pa ni 'khor bar zad par mi 'gyur/_yongs su gtugs par mi 'gyur zhing /_mya ngan las 'das pa mi zad pa 
[\[292b\]]
[\[292b.1\]]yang thob par byed do/_/chos la dge ba'i rtsa ba bskyed pa dang /_dge 'dun la dge ba'i rtsa ba bskyed pa ni 'khor bar zad par mi 'gyur/_yongs su gtugs par mi 'gyur zhing /_mya ngan las 'das pa mi zad pa yang thob par byed do/_/gnas 'jog gi rgyud dag 'dzam bu'i gling 
[\[292b.2\]]'di ni chu dang zheng du dpag tshad bdun stong yod cing /_byang phyogs su ni yangs la/_lho phyogs su shing rta'i dbyibs yin no/_/de ni gom pa 'di snyed cig yod do zhe'am/_gom pa brgya'am/_gom pa stong ngam/_gom pa brgya stong zhig yod ces bgrang ba dang /_
[\[292b.3\]]tshad gzung bar nus kyi/_gnas 'jog gi rgyud dag sangs rgyas la dge ba'i rtsa ba bskyed pa ni bgrang ba dang /_tshad gzung bar mi nus te/_'khor bar zad par mi 'gyur/_yongs su gtugs par mi 'gyur zhing /_mya ngan las 'das pa mi zad pa yang thob par byed do/_/chos la dge 
[\[292b.4\]]ba'i rtsa ba bskyed pa dang /_dge 'dun la dge ba'i rtsa ba bskyed pa ni bgrang ba dang /_tshad gzung bar mi nus te/_'khor bar zad par mi 'gyur/_yongs su gtugs par mi 'gyur zhing /_mya ngan las 'das pa mi zad pa yang thob par byed do/_/gnas 'jog gi rgyud dag 'dzam bu'i 
[\[292b.5\]]gling lta zhog gi_/gnas 'jog gi rgyud dag shar gyi lus 'phags gling zhes bya ba chu dang rgyar dpag tshad brgyad stong yod cing /_zla gam du gnas pa yod de/_de la yang gom pa 'di snyed cig yod do zhe'am/_gom pa brgya'am/_gom pa stong ngam/_gom pa brgya stong 
[\[292b.6\]]zhig yod do zhes bgrang ba dang /_tshad gzung bar nus kyi/_gnas 'jog gi rgyud dag sangs rgyas la dge ba'i rtsa ba bskyed pa ni bgrang ba dang /_tshad gzung bar mi nus te/_'khor bar zad par mi 'gyur/_yongs su gtugs par mi 'gyur zhing /_mya ngan las 'das 
[\[292b.7\]]pa mi zad pa yang thob par byed do/_/chos la dge ba'i rtsa ba bskyed pa dang /_dge 'dun la dge ba'i rtsa ba bskyed pa ni bgrang ba dang /_tshad gzung bar mi nus te/_'khor bar zad par mi 'gyur/_yongs su gtugs par mi 'gyur zhing /_mya ngan las 'das pa mi zad pa 
[\[293a\]]
[\[293a.1\]]yang thob par byed do/_/gnas 'jog gi rgyud dag 'dzam bu'i gling yang zhog_/shar gyi lus 'phags gling yang zhog gi/_/gnas 'jog gi rgyud dag ba lang spyod kyi gling zhes bya ba chu dang rgyar dpag tshad dgu stong yod cing /_kun du zlum po yod de/_de la yang gom 
[\[293a.2\]]pa 'di snyed cig yod do zhe'am/_gom pa brgya'am/_gom pa stong ngam/_gom pa brgya stong zhig yod do zhes bgrang ba dang /_tshad gzung bar nus kyi/_gnas 'jog gi rgyud dag sangs rgyas la dge ba'i rtsa ba bskyed pa ni bgrang ba dang /_tshad gzung bar mi nus te/_'khor 
[\[293a.3\]]bar zad par mi 'gyur/_yongs su gtugs par mi 'gyur zhing /_mya ngan las 'das pa mi zad pa yang thob par byed do/_/chos la dge ba'i rtsa ba bskyed pa dang /_dge 'dun la dge ba'i rtsa ba bskyed pa ni bgrang ba dang /_tshad gzung bar mi nus te/_'khor bar zad par mi 
[\[293a.4\]]'gyur/_yongs su gtugs par mi 'gyur zhing /_mya ngan las 'das pa mi zad pa yang thob par byed do/_/gnas 'jog gi rgyud dag 'dzam bu'i gling yang zhog_/nub kyi ba lang spyod kyi gling yang zhog_/shar gyi lus 'phags gling yang zhog gi/_/gnas 'jog gi rgyud dag byang 
[\[293a.5\]]gi sgra mi snyan gyi gling zhes bya ba chu dang rgyar dpag tshad khri yod pa kun du gru bzhi pa yod de/_de la yang gom pa 'di snyed cig yod do zhe'am/_gom pa brgya'am/_gom pa stong ngam/_gom pa brgya stong zhig yod do zhes bgrang ba dang /_tshad gzung bar nus kyi/_gnas 'jog 
[\[293a.6\]]gi rgyud dag sangs rgyas la dge ba'i rtsa ba bskyed pa ni bgrang ba dang /_tshad gzung bar mi nus te/_'khor bar zad par mi 'gyur/_yongs su gtugs par mi 'gyur zhing /_mya ngan las 'das pa mi zad pa yang thob par byed do/_/chos la dge ba'i rtsa ba bskyed pa dang /_
[\[293a.7\]]dge 'dun la dge ba'i rtsa ba bskyed pa ni bgrang ba dang /_tshad gzung bar mi nus te/_'khor bar zad par mi 'gyur/_yongs su gtugs par mi 'gyur zhing /_mya ngan las 'das pa mi zad pa yang thob par byed do/_/gnas 'jog gi rgyud dag gling bzhi pa'i 'jig rten gyi 
[\[293b\]]
[\[293b.1\]]khams lta zhog gi_/gnas 'jog gi rgyud dag ri'i rgyal po khor yug dang /_khor yug chen po dag yod de/_de gnyis la yang srang 'di snyed cig yod do zhe'am/_srang brgya'am/_srang stong ngam/_srang brgya stong zhig yod do zhes bgrang ba dang /_tshad gzung bar nus kyi/_
[\[293b.2\]]gnas 'jog gi rgyud dag sangs rgyas la dge ba'i rtsa ba bskyed pa ni bgrang ba dang /_tshad gzung bar mi nus te/_'khor bar zad par mi 'gyur/_yongs su gtugs par mi 'gyur zhing /_mya ngan las 'das pa mi zad pa yang thob par byed do/_/chos la dge ba'i rtsa ba bskyed pa 
[\[293b.3\]]dang /_dge 'dun la dge ba'i rtsa ba bskyed pa ni bgrang ba dang /_tshad gzung bar mi nus te/_'khor bar zad par mi 'gyur/_yongs su gtugs par mi 'gyur zhing /_mya ngan las 'das pa mi zad pa yang thob par byed do/_/gnas 'jog gi rgyud dag gling bzhi pa'i 
[\[293b.4\]]'jig rten gyi khams kyang zhog_/ri'i rgyal po khor yug dang /_khor yug chen po dag kyang zhog gi_/gnas 'jog gi rgyud dag rgya mtsho chen po ni zabs su dpag tshad brgyad khri yod cing /_rgyar ni dpag tu med pa'o/_/de la yang bum pa 'di snyed cig yod do zhe'am/_
[\[293b.5\]]bum pa brgya'am/_bum pa stong ngam/_bum pa brgya stong zhig yod do zhes bgrang ba dang /_tshad gzung bar nus kyi/_gnas 'jog gi rgyud dag sangs rgyas la dge ba'i rtsa ba bskyed pa ni bgrang ba dang /_tshad gzung bar mi nus te/_'khor bar zad par mi 'gyur/_yongs 
[\[293b.6\]]su gtugs par mi 'gyur zhing /_mya ngan las 'das pa mi zad pa yang thob par byed do/_/chos la dge ba'i rtsa ba bskyed pa dang /_dge 'dun la dge ba'i rtsa ba bskyed pa ni bgrang ba dang /_tshad gzung bar mi nus te/_'khor bar zad par mi 'gyur/_yongs su gtugs 
[\[293b.7\]]par mi 'gyur zhing /_mya ngan las 'das pa mi zad pa yang thob par byed do/_/gnas 'jog gi rgyud dag gling bzhi pa'i 'jig rten gyi khams kyang zhog_/ri'i rgyal po khor yug dang /_khor yug chen po dag kyang zhog_/rgya mtsho chen po yang zhog gi_/gnas 'jog gi 
[\[294a\]]
[\[294a.1\]]rgyud dag ri'i rgyal po ri rab ni dpag tshad brgyad khri chu'i nang du nub cing /_dpag tshad brgyad khri chu las gyen du mngon du 'phags so/_/de la yang srang 'di snyed cig yod do zhe'am/_srang brgya'am/_srang stong ngam/_srang brgya stong zhig yod do zhes bgrang ba dang /_
[\[294a.2\]]tshad gzung bar nus kyi/_gnas 'jog gi rgyud dag sangs rgyas la dge ba'i rtsa ba bskyed pa ni bgrang ba dang /_tshad gzung bar mi nus te/_'khor bar zad par mi 'gyur/_yongs su gtugs par mi 'gyur zhing /_mya ngan las 'das pa mi zad pa yang thob par byed do/_/chos 
[\[294a.3\]]la dge ba'i rtsa ba bskyed pa dang /_dge 'dun la dge ba'i rtsa ba bskyed pa ni bgrang ba dang /_tshad gzung bar mi nus te/_'khor bar zad par mi 'gyur/_yongs su gtugs par mi 'gyur zhing /_mya ngan las 'das pa mi zad pa yang thob par byed do/_/gnas 'jog 
[\[294a.4\]]gi rgyud dag de ci'i phyir zhe na/_de bzhin gshegs pa dgra bcom pa yang dag par rdzogs pa'i sangs rgyas dag ni sbyin pas dpag tu med pa dag gi phyir ro/_/tshul khrims kyis dpag tu med pa dag dang /_bzod pas dpag tu med pa dag dang /_brtson 'grus kyis dpag tu med 
[\[294a.5\]]pa dag dang /_bsam gtan gyis dpag tu med pa dag dang /_shes rab kyis dpag tu med pa dag dang /_rdzu 'phrul gyis dpag tu med pa dag dang /_rdzu 'phrul gyi cho 'phrul gyis dpag tu med pa dag dang /_kun brjod pas dpag tu med pa dag dang /_kun brjod pa'i 
[\[294a.6\]]cho 'phrul gyis dpag tu med pa dag dang /_rjes su bstan pas dpag tu med pa dag dang /_rjes su bstan pa'i cho 'phrul gyis dpag tu med pa dag dang /_stobs bcu dang /_mi 'jigs pa bzhi dang /_ma 'dres pa'i dran pa nye bar gzhag pa gsum dang /_thugs rje chen 
[\[294a.7\]]po dpag tu med pa'i phyir te/_gnas 'jog gi rgyud dag de ltar de bzhin gshegs pa dgra bcom pa yang dag par rdzogs pa'i sangs rgyas rnams ni yon tan dpag tu med pa dang ldan pa dag gi phyir ro/_/seng ge'i sgra chen po dang ldan pa'i chos kyi rnam grangs 'di bshad pa na stong gsum 
[\[294b\]]
[\[294b.1\]]gyi stong chen po'i 'jig rten gyi khams 'di lan gsum du 'gul/_kun du 'gul/_kun du rab tu 'gul/_g.yos/_kun du g.yos/_kun du rab tu g.yos/_ldeg_/kun du ldeg_/kun du rab tu ldeg_/'khrugs/_kun du 'khrugs/_kun du rab tu 'khrugs par 
[\[294b.2\]]gyur to/_/de nas 'khor gyi bdag po tshangs pa dang /_lha rnams kyi dbang po brgya byin rang gi ris na gnas pa gnyis 'di snyam du sems te/_sangs rgyas bcom ldan 'das 'di ni ku sha'i grong khyer dang nye ba na bzhugs te/_ku sha'i grong khyer nas skyes pa'i gyad rnams rdzu 
[\[294b.3\]]'phrul gyi cho 'phrul chen pos 'dun par mdzad nas ring po mi thogs par da phung po'i lhag ma med pa'i mya ngan las 'das pa'i dbyings su yongs su mya ngan las 'da' bar 'gyur gyis/_gang 'o na bdag cag dong nas/_bcom ldan 'das de bzhin gshegs pa dgra bcom pa yang dag par rdzogs 
[\[294b.4\]]pa'i sangs rgyas la tha mar blta ba'i phyir 'dong ngo snyam mo/_/de nas 'khor gyi bdag po tshangs pa dang /_/lha rnams kyi dbang po brgya byin rang gi ris nas mi snang bar gyur te/_'dod pa na spyod pa dang /_gzugs na spyod pa'i lha rnams dang lhan cig bcom ldan 'das kyi spyan sngar 'khod 
[\[294b.5\]]do/_/'khor gyi bdag po tshangs pa phyogs gcig tu 'dug pas de'i tshe tshigs su bcad pa dag gsol pa/_rdzogs pa'i sangs rgyas grags ldan pa/_/de dag mthong ba rnyed par dka'/_/u dum bA ra'i me tog bzhin/_/bskal pa bye bar rnyed par dka'/_/shAkya seng ge mi yi mchog_/ston khyod 
[\[294b.6\]]de bzhin rnyed par dka'/_/gzugs na spyod pa'i lhar bcas te/_/thal mo rab sbyar khyod la 'dud/_/lha rnams kyi dbang po brgya byin phyogs gcig tu 'dug pas de'i tshe tshigs su bcad pa dag gsol pa/_bdag gi chos mig rnam par dag_/snying la chos kyi sgron ma 'bar/_/ngan song 
[\[294b.7\]]sgo rnams bcad lags te/_/bdag la ngan 'gro'i 'jigs ma mchis/_/e ma'o ston pa thugs rje can/_/phan par bzhed dang thugs brtse ba/_/'dod par spyod pa'i lhar bcas te/_/thal mo rab sbyar khyed la 'dud/_/mi thogs yongs su mya ngan 'da'/_/khyod la tha mar lta ba lags/_/'khor gyi 
[\[295a\]]
[\[295a.1\]]bdag po tshangs pa dang /_lha rnams kyi dbang po brgya byin gyis de skad ces gsol nas/_bcom ldan 'das kyi zhabs gnyis la mgo bos phyag 'tshal te/_bcom ldan 'das la lan gsum bskor ba byas nas bcom ldan 'das kyi thad nas zhal du phyogs shing lta bas dong ste/_mgo 
[\[295a.2\]]bos phyag 'tshal nas de nyid du mi snang bar gyur to/_/de nas bcom ldan 'das kyis 'khor ji ltar lhags pa bzhin du thugs su chud nas bsam pa dang /_phra rgyas dang /_khams dang /_rang bzhin rnam par mkhyen te/_'phags pa'i bden pa bzhi yang dag par rab tu rtogs par byed pa'i chos bstan 
[\[295a.3\]]pa de lta bu mdzad par gyur te/_de thos pa kho na las ku sha'i grong khyer nas skyes pa'i gyad rnams kyis kha cig gis ni dro bar gyur pa'i dge ba'i rtsa ba dag bskyed do/_/kha cig gis ni rtse mo dag bskyed do/_/kha cig gis ni bzod pa chung ngu dang 'bring dag bskyed do/_/kha cig gis ni bden pa dang 
[\[295a.4\]]rjes su 'thun pa'i chos kyi mchog rnams bskyed do/_/kha cig gis ni rgyun du zhugs pa'i 'bras bu mngon du byas so/_/kha cig gis ni lan cig phyir 'ong ba'i 'bras bu mngon du byas so/_/kha cig gis ni phyir mi 'ong ba'i 'bras bu mngon du byas so/_/kha cig gis ni rab tu byung nas 
[\[295a.5\]]nyon mongs pa thams cad spangs te/_dgra bcom pa nyid mngon du byas so/_/kha cig gis ni nyan thos kyi byang chub tu sems bskyed pa dag tu gyur to/_/kha cig gis ni rang byang chub tu sems bskyed pa dag tu gyur to/_/kha cig gis ni bla na med pa yang dag par rdzogs pa'i byang chub tu 
[\[295a.6\]]sems bskyed pa dag tu gyur to/_/sangs rgyas bcom ldan 'das rnams ni 'bras bu yod pa'i chos kyi 'bras bu ston pa dag yin te/_'khor de las gang phal cher ni sangs rgyas la gzhol ba dang /_chos la 'bab pa dang /_dge 'dun la dga' bar rnam par gnas so/_/'di ni 
[\[295a.7\]]bcom ldan 'das kyi 'dul ba rnams 'dus pa chen po tha mar byung ba yin no/_/de nas ku sha'i grong khyer nas skyes pa'i gyad rnams yid byung ba mchog gis yid byung bar gyur cing /_bcom ldan 'das kyi zhabs gnyis la mgo bos phyag 'tshal te/_bcom ldan 
[\[295b\]]
[\[295b.1\]]'das la lan gsum bskor ba byas nas bcom ldan 'das kyi thad nas dong bar gyur to/_/'phags pa rdo 'phangs pa'i mdo rdzogs so//_//lots+tsha ba bzang skyong gis bsgyur/_dpal brtsegs kyis zhu chen bgyis/_//
[\[295b.2\]{D296}]@##/_/rgya gar skad du/_ku mA ra dr-i Sh+TAn+ta sU tra/_bod skad du/_gzhon nu dpe'i mdo/_sangs rgyas dang /_byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das ko sa la'i ljongs rgyu zhing gshegs pa dang /_
[\[295b.3\]]mnyan yod du byon nas mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/_/ko sa la'i rgyal po gsal rgyal gyis dge sbyong gau ta ma ko sa la'i ljongs rgyu zhing gshegs pa dang /_mnyan yod du byon nas mnyan yod na rgyal bu rgyal byed kyi tshal 
[\[295b.4\]]mgon med zas sbyin gyi kun dga' ra ba na bzhugs te/_shes ldan gau ta ma de bla na med pa yang dag par rdzogs pa'i byang chub mngon par sangs rgyas par bdag nyid zhal gyis 'che'o zhes thos so/_/thos nas kyang bcom ldan 'das gang na ba der song ste phyin nas/_bcom ldan 'das 
[\[295b.5\]]dang lhan cig mngon du yang dag par dga' ba dang /_yang dag par mgu bar 'gyur ba'i gtam rnam pa sna tshogs byas te phyogs gcig tu 'dug go/_/phyogs gcig tu 'dug nas ko sa la'i rgyal po gsal rgyal gyis bcom ldan 'das la 'di skad ces gsol to/_/kye gau ta ma bdag gis 
[\[295b.6\]]shes ldan gau ta ma bla na med pa yang dag par rdzogs pa'i byang chub mngon par sangs rgyas par bdag nyid zhal gyis 'che'o zhes thos lags na/_gau ta ma gang dag de skad ces lung bstan pa de dag ji ga dge sbyong gau ta ma la skur pa 'debs pa ma lags sam/_thal bar smra ba ma lags sam/_
[\[295b.7\]]shes ldan gau ta mas gsungs pa bzhin smra ba lags sam/_chos smra ba lags sam/_chos dang 'thun pa'i chos lung ston pa lags sam/_ji ga de dag gi drung du pha rol po chos dang 'thun par rtsod pa'i rjes su rtsod pa mchis na/_smod pa'i chos kyi gnas su mi 'gyur lags sam/_
[\[296a\]]
[\[296a.1\]]rgyal po chen po gang dag de skad du smra ba de dag ni de skad du lung ston pa bden te/_nga la skur pa 'di 'debs pa ma yin/_thal bar smra ba ma yin/_de ni gsungs pa bzhin smra ba yin/_chos dang 'thun pa'i chos lung ston pa yin te/_de dag gi drung du pha rol po chos dang 
[\[296a.2\]]'thun pa'i rtsod pa'i rjes su rtsod pa 'ongs nas smod pa'i chos kyi gnas su mi 'gyur ro/_/rgyal po chen po de ci'i phyir zhe na/_ngas bla na med pa yang dag par rdzogs pa'i byang chub mngon par sangs rgyas so/_/shes ldan gau ta ma de skad mod kyi/_shes ldan gau ta ma bdag yid mi ches 
[\[296a.3\]]lags so/_/de ci'i slad du zhe na/_kye gau ta ma re zhig rgan zhing rgan pa'i dge sbyong dang /_bram ze ni 'di dag lags te/_'di lta ste/_'od srung rdzogs byed dang /_kun du rgyu gnag lhas kyi bu dang /_smra 'dod kyi bu mo'i bu yang dag rgyal ba can dang /_mi pham skra'i la ba can dang /_
[\[296a.4\]]ka t+ya'i bu nog can dang /_gcer bu pa gnyen gyi bu gang lags pa de dag kyang da dung bla na med pa yang dag par rdzogs pa'i byang chub mngon par rdzogs par sangs rgyas par bdag nyid g.yar gyis mi mchi lags na/_shes ldan gau ta ma 'khrungs nas ring po ma lags pa gsar du rab tu 
[\[296a.5\]]'byung bas lta smos kyang ci 'tshal/_rgyal po chen po gzhon nu bzhi po 'di dag la khyad du gsad par mi bya/_zil gyis mnan par mi bya ste/_bzhi gang zhe na/_rgyal po chen po rgyal rigs gzhon nu khyad du gsad par mi bya/_gzhon nu la zil gyis mnan par mi bya'o/_/rgyal po 
[\[296a.6\]]chen po sbrul gzhon nu la khyad du gsad par mi bya/_gzhon nu la zil gyis mnan par mi bya'o/_/rgyal po chen po me chung ngu la khyad du gsad par mi bya/_zil gyis mnan par mi bya'o/_/rgyal po chen po dge slong gzhon nu la khyad du gsad par mi bya/_gzhon nu la zil gyis 
[\[296a.7\]]mnan par mi bya'o/_/de ci'i phyir zhe na/_dge slong gzhon nur gyur kyang de rdzu 'phrul che zhing mthu che ba'i dgra bcom par 'gyur ro/_/bcom ldan 'das kyis de skad ces/_/bka' stsal nas ni bde gshegs kyis/_/de skad ces ni bka' stsal nas/_/ston pas gzhan yang 'di skad 
[\[296b\]]
[\[296b.1\]]gsungs/_/rgyal rigs dpe med ldan pa dang /_/rigs btsun grags par ldan pa la/_/blo dang ldan pas de gzhon zhes/_/khyad du mi gsad zil mi mnan/_/rgyal po rgyal rigs mkhas pa yis/_/rgyal srid dag ni thob gyur nas/_/chad pas gsod pa'i gnas de yod/_/de 
[\[296b.2\]]bas de la shin tu gdung /_/de ltar rang gi srog srung zhing /_/rang gi don la lta bas ni/_/de ni khyad du mi gsad cing /_/de la legs par bag kyang bya/_/gal te grong ngam dgon pa'ang rung /_/gang du sbrul ni mthong gyur na/_/blo dang ldan pas de gzhon zhes/_/khyad du mi gsad 
[\[296b.3\]]zil mi mnan/_/'di ltar sbrul ni rgyu ba na/_/rigs ni rnam pa sna tshogs la/_/glags rnyed nas ni gzhon nus kyang /_/skyes pa bud med du ma zin/_/de ltas rang gi srog srung zhing /_/rang gi don la lta bas ni/_/de ni khyad du mi gsad cing /_/de la legs par bag kyang bya/_/
[\[296b.4\]]'bar ba mang ba za byed pa/_/byin za lam sngon ldan pa de/_/chung yang khyad du mi gsad cing /_/mkhas pas zil gyis mnan mi bya/_/nye bar len pas byin za ni/_/chung ngur gyur las chen por 'gyur/_/me lce 'bar bas myur bar ni/_/grong dang grong khyer sreg par byed/_/de 
[\[296b.5\]]phyir bdag srog srung byed pas/_/de ni khyad du mi gsad cing /_/bdag nyid don la legs lta bas/_/de la legs par bag kyang bya/_/byin za lam sngon ldan gyur pa'i/_/me yis tshang tshing gang bsregs pa/_/de la nyin mtshan 'das gyur pas/_/la lar lo ma skye bar 
[\[296b.6\]]'gyur/_/gang gis tshul khrims ldan pa yi/_/dge slong rnyed nas sreg byed pa/_/de la bu dang tsha bo dang /_/bgo skal yod par mi 'gyur te/_/ta la'i mgo bzhin mi ring bar/_/rigs rgyud dang yang bral bar 'gyur/_/de phyir bdag srog srung byed pas/_/de ni khyad 
[\[296b.7\]]du gsad mi bya/_/bdag nyid don la legs lta bas/_/de la legs par bag kyang bya/_/rgyal rigs dpe byad ldan pa dang /_/brang 'gro me dang de bzhin du/_/dge slong tshul khrims ldan pa de/_/mkhas pas zil gyis mnan mi bya/_/de phyir bdag srog srung byed pas/_/de 
[\[297a\]]
[\[297a.1\]]ni khyad du gsad mi bya/_/bdag nyid don la legs lta bas/_/de ni legs par spang bar bya/_/de nas ko sa la'i rgyal po gsal rgyal gyis bcom ldan 'das kyis bka' stsal pa la mngon par bstod cing rjes su yi rangs pa byas nas/_bcom ldan 'das kyi 
[\[297a.2\]]zhabs la mgo bos phyag 'tshal te/_bcom ldan 'das kyi spyan snga nas phyir song ngo /_/gzhon nu dpe'i mdo rdzogs so//[ {D297}]@##/_/rgya gar skad du/_d+hA tu ba hu ta ka sU tra/_bod skad du/_khams mang po pa'i mdo/_
[\[297a.3\]]'jam dpal gzhon nur gyur pa la phyag 'tshal lo/_/'di skad bdag gis thos pa dus gcig na/_bcom ldan 'das mnyan du yod pa na rgyal bu rgyal byed kyi tshal mgon med zas sbyin gyi kun dga' ra ba na bzhugs so/_/de nas tshe dang ldan pa kun dga' bo gcig pu dben 
[\[297a.4\]]par song ste/_nang du yang dag bzhag nas sems la sems kyi rnam par rtog pa 'di lta bu dag skyes te/_'jigs pa gang dag 'byung zhing skye ba de dag thams cad ni byis pa las skye'i mkhas pa las ni ma yin no/_/yams kyi nad gang dag dang /_gnod pa dang /_nad 'go ba dang /_
[\[297a.5\]]'khrug pa gang dag 'byung zhing skye ba de dag thams cad ni byis pa las skye'i mkhas pa las ni ma yin no snyam mo/_/de nas tshe dang ldan pa kun dga' bo phye ma red nang du yang dag 'jog las langs nas bcom ldan 'das ga la ba der song ste phyin nas bcom ldan 'das kyi zhabs la mgo bos phyag 
[\[297a.6\]]'tshal te phyogs gcig tu 'dug go/_/phyogs gcig tu 'dug nas tshe dang ldan pa kun dga' bos bcom ldan 'das la 'di skad ces gsol to/_/btsun pa 'dir bdag gcig pu dben par mchis te/_nang du yang dag bzhag na sems la sems kyi rnam par rtog pa/_'di lta bu 
[\[297a.7\]]dag skyes te/_'jigs pa gang dag 'byung zhing skye ba de dag thams cad ni byis pa las skye'i mkhas pa las ni ma lags so/_/yams kyi nad gang dag dang /_gnod pa dang /_nad 'go ba dang /_'khrug pa gang dag 'byung zhing skye ba de dag thams cad ni byis pa las skye'i mkhas pa las ni 
[\[297b\]]
[\[297b.1\]]ma lags so snyam mo/_/kun dga' bo de de bzhin no/_/de de bzhin te/_'jigs pa gang dag 'byung zhing skye ba de dag thams cad ni byis pa las skye'i mkhas pa las ni ma yin no/_/yams kyi nad gang dag dang /_gnod pa dang /_nad 'go ba dang /_'khrug pa gang dag 'byung zhing 
[\[297b.2\]]skye ba de dag thams cad ni byis pa las skye'i mkhas pa las ni ma yin no/_/kun dga' bo dper na 'dam bu skam po'i khang pa'am/_rtswa skam po'i khang pa'am/_sog ma skam po'i phung po dag la me btang na de rnams kyang tshig par byed do/_/de bzhin du 'jigs pa gang 
[\[297b.3\]]dag 'byung zhing skye ba de dag thams cad ni byis pa las skye'i mkhas pa las ni ma yin no/_/yams kyi nad gang dag dang /_gnod pa dang /_nad 'go ba dang /_'khrug pa gang dag 'byung zhing skye ba de dag thams cad ni byis pa las skye'i mkhas pa las ni ma yin no/_/kun 
[\[297b.4\]]dga' bo 'das pa'i dus su 'jigs pa gang dag byung zhing skyes pa de dag thams cad ni byis pa las skye'i mkhas pa las ni ma yin no/_/yams kyi nad gang dag dang /_gnod pa dang /_nad 'go ba dang /_'khrug pa gang dag byung zhing skyes pa de dag thams cad ni byis pa las 
[\[297b.5\]]skye'i mkhas pa las ni ma yin no/_/kun dga' bo ma 'ongs pa'i dus 'jigs pa gang dag 'byung zhing skye bar 'gyur ba de dag thams cad ni byis pa las skye bar 'gyur gyi mkhas pa las ni ma yin no/_/yams kyi nad gang dag dang /_gnod pa dang /_nad 'go ba dang /_'khrug pa gang 
[\[297b.6\]]dag 'byung zhing skye bar 'gyur ba de dag thams cad ni byis pa las skye bar 'gyur gyi mkhas pa las ni ma yin no/_/kun dga' bo de ltar na 'das pa dang /_ma 'ongs pa dang /_da ltar byung ba'i dus dag tu 'jigs pa dang bcas pa ni byis pa'o/_/'jigs pa med pa ni mkhas 
[\[297b.7\]]pa'o/_/yams kyi nad dang bcas pa ni byis pa'o/_/yams kyi nad med pa ni mkhas pa'o/_/gnod pa dang bcas pa ni byis pa'o/_/gnod pa med pa ni mkhas pa'o/_/nad 'go ba dang bcas pa ni byis pa'o/_/nad 'go ba med pa ni mkhas pa'o/_/'khrug pa dang bcas pa ni byis 
[\[298a\]]
[\[298a.1\]]pa'o/_/'khrug pa med pa ni mkhas pa'o/_/kun dga' bo 'jigs pa dang /_yams kyi nad dang /_gnod pa dang /_nad 'go ba dang /_'khrug pa dag ni byis pa las yin gyi mkhas pa las ni ma yin par shes par bya'o/_/kun dga' bo de lta bas na byis pa'i 
[\[298a.2\]]chos dang /_mkhas pa'i chos khong du chud par bya'o/_/byis pa'i chos dang /_mkhas pa'i chos dag khong du chud nas kyang byis pa'i chos ni spang bar bya'i/_mkhas pa'i chos ni yang dag par blang bar bya ste/_kun dga' bo de ltar de bzhin du bslab par bya'o/_/btsun pa ji tsam 
[\[298a.3\]]gyis na byis pa byis pa zhes bgyi ba'i grangs su mchi ba lags/_kun dga' bo byis pa ni khams la mkhas pa ma yin pa dang /_skye mched la mkhas pa ma yin pa dang /_rten cing 'brel par 'byung ba la mkhas pa ma yin pa dang /_gnas dang gnas ma yin pa la mkhas pa ma yin 
[\[298a.4\]]pa ste/_kun dga' bo de tsam gyis na byis pa byis pa zhes bya ba'i grangs su 'gro ba yin no/_/btsun pa ji tsam gyis na mkhas pa mkhas pa zhes bgyi ba'i grangs su mchi ba lags/_kun dga' bo mkhas pa ni khams la mkhas pa dang /_skye mched la mkhas pa dang /_rten cing 
[\[298a.5\]]'brel par 'byung ba la mkhas pa dang /_gnas dang gnas ma yin pa la mkhas pa yin te/_kun dga' bo de tsam gyis na mkhas pa mkhas pa zhes bya ba'i grangs su 'gro ba yin no/_/btsun pa ji tsam gyis na mkhas pa khams la mkhas pa lags/_kun dga' bo mkhas pa ni 
[\[298a.6\]]khams [{]bcwa [,]bco [}]brgyad po mig gi khams dang /_gzugs kyi khams dang /_mig gi rnam par shes pa'i khams dang /_rna ba'i khams dang /_sgra'i khams dang /_rna ba'i rnam par shes pa'i khams dang /_sna'i khams dang /_dri'i khams dang /_sna'i rnam par shes pa'i khams 
[\[298a.7\]]dang /_lce'i khams dang /_ro'i khams dang /_lce'i rnam par shes pa'i khams dang /_lus kyi khams dang /_reg bya'i khams dang /_lus kyi rnam par shes pa'i khams dang /_yid kyi khams dang /_chos kyi khams dang /_yid kyi rnam par shes pa'i khams dag yang 
[\[298b\]]
[\[298b.1\]]dag pa ji lta ba bzhin shes shing mthong ba ste/_kun dga' bo de ltar na khams [{]bcwa [,]bco [}]brgyad po yang dag pa ji lta ba bzhin shes shing mthong ba yin no/_/gzhan yang khams drug po sa'i khams dang /_chu'i khams dang /_me'i khams dang /_rlung gi khams dang /_nam mkha'i khams dang /_
[\[298b.2\]]rnam par shes pa'i khams dag yang dag pa ji lta ba bzhin shes shing mthong ba ste/_de ltar na khams drug po yang dag pa ji lta ba bzhin shes shing mthong ba yin no/_/gzhan yang khams drug po 'dod pa'i khams dang /_gnod sems kyi khams dang /_rnam par 'tshe ba'i khams dang /_
[\[298b.3\]]nges par 'byung ba'i khams dang /_gnod sems med pa'i khams dang /_rnam par 'tshe ba med pa'i khams dag yang dag pa ji lta ba bzhin shes shing mthong ba ste/_de ltar na khams drug po yang dag pa ji lta ba bzhin shes shing mthong ba yin no/_/gzhan yang khams drug po bde ba'i khams 
[\[298b.4\]]dang /_sdug bsngal gyi khams dang /_yid bde ba'i khams dang /_yid mi bde ba'i khams dang /_btang snyoms kyi khams dang /_ma rig pa'i khams dag yang dag pa ji lta ba bzhin shes shing mthong ba ste/_de ltar na khams drug po yang dag pa ji lta ba bzhin shes shing 
[\[298b.5\]]mthong ba yin no/_/gzhan yang khams bzhi po tshor ba'i khams dang /_'du shes kyi khams dang /_'du byed kyi khams dang /_rnam par shes pa'i khams dag yang dag pa ji lta ba bzhin shes shing mthong ba yin no/_/gzhan yang khams gsum po 'dod pa'i khams dang /_
[\[298b.6\]]gzugs kyi khams dang /_gzugs med pa'i khams dag yang dag pa ji lta ba bzhin shes shing mthong ba yin no/_/gzhan yang khams gsum po gzugs kyi khams dang /_gzugs med pa'i khams dang /_'gog pa'i khams dag yang dag pa ji lta ba bzhin shes shing 
[\[298b.7\]]mthong ba yin no/_/gzhan yang khams gsum po 'das pa'i khams dang /_ma 'ongs pa'i khams dang /_da ltar byung ba'i khams dag yang dag pa ji lta ba bzhin shes shing mthong ba yin no/_/gzhan yang khams gsum po dman pa'i khams dang /_bar ma'i khams dang /_
[\[299a\]]
[\[299a.1\]]gya nom pa'i khams dag yang dag pa ji lta ba bzhin shes shing mthong ba yin no/_/gzhan yang khams gsum po dge ba'i khams dang /_mi dge ba'i khams dang /_lung du ma bstan pa'i khams dag yang dag pa ji lta ba bzhin shes shing mthong ba yin no/_/
[\[299a.2\]]gzhan yang khams gsum po slob pa'i khams dang /_mi slob pa'i khams dang /_slob pa yang ma yin mi slob pa yang ma yin pa'i khams dag yang dag pa ji lta ba bzhin shes shing mthong ba yin no/_/gzhan yang khams gnyis po zag pa dang bcas pa'i khams dang /_
[\[299a.3\]]zag pa med pa'i khams dag yang dag pa ji lta ba bzhin shes shing mthong ba yin no/_/gzhan yang khams gnyis po 'dus byas kyi khams dang /_'dus ma byas kyi khams dag yang dag pa ji lta ba bzhin shes shing mthong ba yin te/_kun dga' bo de tsam gyis na mkhas pa 
[\[299a.4\]]khams la mkhas pa yin no/_/btsun pa ji tsam gyis na mkhas pa skye mched la mkhas pa lags/_kun dga' bo mkhas pa ni skye mched bcu gnyis po mig gi skye mched dang /_gzugs kyi skye mched dang /_rna ba'i skye mched dang /_sgra'i skye mched dang /_sna'i skye mched dang /_
[\[299a.5\]]dri'i skye mched dang /_lce'i skye mched dang /_ro'i skye mched dang /_lus kyi skye mched dang /_reg bya'i skye mched dang /_yid kyi skye mched dang /_chos kyi skye mched dag yang dag pa ji lta ba bzhin shes shing mthong ba ste/_kun dga' bo de tsam gyis na mkhas pa skye mched la mkhas pa yin 
[\[299a.6\]]no/_/btsun pa ji tsam gyis na mkhas pa rten cing 'brel par 'byung ba la mkhas pa lags/_kun dga' bo mkhas pa ni rten cing 'brel par 'byung ba 'di nyid lugs bzhin 'byung ba dang /_lugs las bzlog pa 'di lta ste/_'di yod pas 'di 'byung /_'di skyes pas 'di skye ste/_'di ltar ma 
[\[299a.7\]]rig pa'i rkyen gyis 'du byed/_'du byed kyi rkyen gyis rnam par shes pa/_rnam par shes pa'i rkyen gyis ming dang gzugs/_ming dang gzugs kyi rkyen gyis skye mched drug_/skye mched drug gi rkyen gyis reg pa/_reg pa'i rkyen gyis tshor ba/_tshor ba'i rkyen gyis sred pa/_sred pa'i 
[\[299b\]]
[\[299b.1\]]rkyen gyis len pa/_len pa'i rkyen gyis srid pa/_srid pa'i rkyen gyis skye ba/_skye ba'i rkyen gyis rga shi dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrug pa dag 'byung zhing sdug bsngal gyi phung po chen po 'di 'ba' zhig 'byung bar 
[\[299b.2\]]'gyur ro/_/'di lta ste/_'di med pas 'di mi 'byung /_'di 'gags pas 'di 'gag ste/_'di ltar ma rig pa 'gags pas 'du byed 'gag_/'du byed 'gags pas rnam par shes pa 'gag_/rnam par shes pa 'gags pas ming dang gzugs 'gag_/ming dang gzugs 
[\[299b.3\]]'gags pas skye mched drug 'gag_/skye mched drug 'gags pas reg pa 'gag_/reg pa 'gags pas tshor ba 'gag_/tshor ba 'gags pas sred pa 'gag_/sred pa 'gags pas len pa 'gag_/len pa 'gags pas srid pa 'gag_/srid pa 'gags pas skye ba 
[\[299b.4\]]'gag_/skye ba 'gags pas rga shi dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrug pa dag 'gag cing sdug bsngal gyi phung po chen po 'di 'ba' zhig 'gag par 'gyur ba dag yang dag pa ji lta ba bzhin shes shing mthong ba yin 
[\[299b.5\]]te/_kun dga' bo de tsam gyis na mkhas pa rten cing 'brel par 'byung ba la mkhas pa yin no/_/btsun pa ji tsam gyis na mkhas pa gnas dang gnas ma yin pa la mkhas pa lags/_kun dga' bo mkhas pa ni gnas la gnas dang /_gnas ma yin pa la gnas ma yin pa 
[\[299b.6\]]dag yang dag pa ji lta ba bzhin shes shing mthong ba yin no/_/kun dga' bo 'di ni gnas ma yin zhing go skabs med pa ste/_gang lus kyis nyes par spyad pa dang /_ngag dang /_yid kyis nyes par spyad pa'i rnam par smin pa 'dod pa dang /_sdug pa dang /_dga' ba dang /_yid du 'ong ba 
[\[299b.7\]]dag mngon par 'grub par 'gyur ba 'di ni gnas ma yin no/_/'di ni gnas yin te/_gang lus kyis nyes par spyad pa dang /_ngag dang /_yid kyis nyes par spyad pa'i rnam par smin pa 'dod pa ma yin pa dang /_sdug pa ma yin pa dang /_dga' ba ma yin pa dang /_yid du 'ong ba ma 
[\[300a\]]
[\[300a.1\]]yin pa dag mngon par 'grub par 'gyur ba 'di ni gnas yin no/_/kun dga' bo 'di ni gnas ma yin zhing go skabs med pa ste gang lus kyis legs par spyad pa dang /_ngag dang /_yid kyis legs par spyad pa'i rnam par smin pa 'dod pa ma yin pa dang /_sdug pa ma yin 
[\[300a.2\]]pa dang /_dga' ba ma yin pa dang /_yid du 'ong ba ma yin pa dag mngon par 'grub par 'gyur ba 'di ni gnas ma yin no/_/'di ni gnas yin te gang lus kyis legs par spyad pa dang /_ngag dang /_yid kyis legs par spyad pa'i rnam par smin pa 'dod pa dang /_sdug pa dang /_dga' ba 
[\[300a.3\]]dang /_yid du 'ong ba dag mngon par 'grub par 'gyur ba 'di ni gnas yin no/_/gnas ma yin zhing go skabs med pa ni gang lus kyis nyes par spyad pa spyad/_ngag dang /_yid kyis nyes par spyad pa spyad nas rgyu de dag dang rkyen des lus zhig nas bde 'gro mtho ris kyi 'jig rten lha rnams 
[\[300a.4\]]kyi nang du skye bar 'gyur ba 'di ni gnas ma yin no/_/'di ni gnas yin te/_gang lus kyis nyes par spyad pa spyad/_ngag dang /_yid kyis nyes par spyad pa spyad nas rgyu de dang rkyen des lus zhig nas shi phan cad ngan song ngan 'gro log par ltung ba sems can dmyal ba dag gi nang du skye bar 'gyur 
[\[300a.5\]]ba 'di ni gnas yin no/_/gnas ma yin zhing go skabs med pa ni gang lus kyis legs par spyad pa spyad/_ngag dang /_yid kyis legs par spyad pa spyad nas rgyu de dang rkyen des lus zhig nas shi phan cad ngan song ngan 'gro log par ltung ba sems can dmyal ba dag gi nang du skye bar 
[\[300a.6\]]'gyur ba 'di ni gnas ma yin no/_/'di ni gnas yin te gang lus kyis legs par spyad pa spyad/_ngag dang /_yid kyis legs par spyad pa spyad nas rgyu de dang rkyen des lus zhig nas bde 'gro mtho ris kyi 'jig rten lha rnams kyi nang du skye bar 'gyur ba 'di ni gnas yin no/_/
[\[300a.7\]]gnas ma yin zhing go skabs med pa ni yang dag par rdzogs pa'i sangs rgyas gnyis 'jig rten du gang snga phyi med par 'byung ba 'di ni gnas ma yin te/_gang gcig 'byung ba 'di ni gnas yin no/_/gnas ma yin zhing go skabs med pa ni 'khor los sgyur ba gnyis 'jig rten du gang snga phyi med 
[\[300b\]]
[\[300b.1\]]par 'byung ba 'di ni gnas ma yin te/_gang gcig 'byung ba 'di ni gnas yin no/_/gnas ma yin zhing go skabs med pa ni gang bud med 'khor los sgyur ba'i rgyal srid dang /_brgya byin nyid dang /_tshangs pa nyid dang /_bdud nyid byed par 'gyur ba dang /_rang byang chub mngon du byed par 'gyur ba dang /_
[\[300b.2\]]bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba 'di ni gnas ma yin no/_/'di ni gnas yin te skyes pa gang yin pa'o/_/gnas ma yin zhing go skabs med pa ni gang lta ba phun sum tshogs pa'i gang zag bsams bzhin du pha dang /_ma dang /_dgra bcom 
[\[300b.3\]]pa gsod par 'gyur ba dang /_dge 'dun gyi dbyen byed par 'gyur ba dang /_de bzhin gshegs pa la ngan sems kyis khrag 'byin par 'gyur ba ni gnas ma yin no/_/'di ni gnas yin te so so'i skye bo gang yin pa'o/_/gnas ma yin zhing go skabs med pa ni gang lta ba phun sum tshogs pa'i gang zag bsams 
[\[300b.4\]]bzhin du srog chags kyi srog gcod par 'gyur ba dang /_bslab pa gtang nas nyams pa la 'jug par 'gyur ba dang /_'di las phyi rol pa gzhan dag la yon gnas su tshol bar 'gyur ba dang /_'di las phyi rol pa gzhan dag la ston par lta bar 'gyur ba dang /_dge mtshan dang /_bkra shis dag 
[\[300b.5\]]gis dag par yid ches par 'gyur ba dang /_dge sbyong dang bram ze shes pa dang ldan pa de dag shes par bya ba shes shing blta bar bya ba mthong ngo snyam nas dge sbyong dang bram ze gzhan dag gi ngor rtog cing ngor lta bar 'gyur ba dang /_srid pa brgyad pa mngon par 'grub par 'gyur ba 'di ni 
[\[300b.6\]]gnas ma yin no/_/'di ni gnas yin te so so'i skye bo gang yin pa'o/_/gnas ma yin zhing go skabs med pa ni sems kun nas nyon mongs par byed pa dang /_shes rab nyam chung bar byed pa dang /_rgud pa'i phyogs su gyur pa dang /_mya ngan las 'da' bar mi 'gyur ba gang sgrib pa lnga po ma spangs 
[\[300b.7\]]pa ni dran pa nye bar gzhag pa bzhi dag la sems shin tu nye bar bzhag nas gnas par 'gyur ba 'di ni gnas ma yin no/_/'di ni gnas yin te/_sems kun nas nyon mongs par byed pa dang /_shes rab nyam chung bar byed pa dang /_rgud pa'i phyogs su gyur pa dang /_mya ngan las 'da' bar mi 'gyur 
[\[301a\]]
[\[301a.1\]]ba gang sgrib pa lnga po spangs pas ni dran pa nye bar gzhag pa bzhi dag la sems shin tu nye bar bzhag nas gnas par 'gyur ba 'di ni gnas yin no/_/gnas ma yin zhing go skabs med pa ni sems kun nas nyon mongs par byed pa dang /_shes rab nyam chung bar byed pa dang /_rgud pa'i phyogs 
[\[301a.2\]]su gyur pa dang /_mya ngan las 'da' bar mi 'gyur ba gang sgrib pa lnga po ma spangs pas ni dran pa nye bar gzhag pa bzhi dag la sems shin tu nye bar gzhag pa na byang chub kyi yan lag bdun sgom pa 'di ni gnas ma yin no/_/'di ni gnas yin te sems kun nas nyon mongs par byed pa dang /_shes rab nyam 
[\[301a.3\]]chung bar byed pa dang /_rgud pa'i phyogs su gyur pa dang /_mya ngan las 'da' bar mi 'gyur ba gang sgrib pa lnga po spangs pas ni dran pa nye bar gzhag pa bzhi dag la sems shin tu nye bar bzhag nas gnas pa na byang chub kyi yan lag bdun sgom par 'gyur ba 'di ni gnas yin no/_/gnas ma yin zhing 
[\[301a.4\]]go skabs med pa ni sems kun nas nyon mongs par byed pa dang /_shes rab nyam chung bar byed pa dang /_rgud pa'i phyogs su gyur pa dang /_mya ngan las 'da' bar mi 'gyur ba gang sgrib pa lnga po ma spangs pas ni dran pa nye bar gzhag pa bzhi dag la sems shin tu nye bar bzhag nas gnas pa na byang chub 
[\[301a.5\]]kyi yan lag bdun bsgoms te rang byang chub mngon du byed par 'gyur ba dang /_bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba 'di ni gnas ma yin no/_/'di ni gnas yin te/_sems kun nas nyon mongs par byed pa dang /_shes rab nyam chung bar byed pa dang /_rgud 
[\[301a.6\]]pa'i phyogs su gyur pa dang /_mya ngan las 'da' bar mi 'gyur ba gang sgrib pa lnga po spangs nas ni dran pa nye bar gzhag pa bzhi dag la sems shin tu nye bar bzhag nas gnas pa na byang chub kyi yan lag bdun bsgoms te rang byang chub mngon du byed par 'gyur ba dang /_bla na med pa yang dag par rdzogs pa'i byang 
[\[301a.7\]]chub mngon par rdzogs par 'tshang rgya bar 'gyur ba 'di ni gnas yin te/_kun dga' bo de tsam gyis na mkhas pa gnas dang gnas ma yin pa la mkhas pa yin no/_/btsun pa chos kyi rnam grangs 'di'i ming ci lags/_'di ji ltar gzung bar bgyi/_kun dga' bo de'i phyir chos kyi rnam grangs 'di ni le'u bzhi 
[\[301b\]]
[\[301b.1\]]pa zhes bya bar yang zung shig_/chos kyi me long zhes bya bar yang zung shig_/bdud rtsi'i rnga bo che zhes bya bar yang zung shig_/khams mang po pa zhes bya bar yang zung shig_/de bas na khams mang po zhes bya ba ni chos kyi rnam grangs 'di'i tshig [{]bla dgas [,]bla dwags [}]yin no/_/khams mang po pa zhes bya ba'i 
[\[301b.2\]]mdo rdzogs so/[ {D298}]@##/_/rgya gar skad du/_gaN DI sU tra/_bod skad du/_gaN DI'i mdo/_sangs rgyas dang byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das rgyal po'i 
[\[301b.3\]]khab 'od ma'i tshal bya ka lan da ka gnas pa na dge slong stong du tshang ba'i dge slong gi dge 'dun chen po dang /_byang chub sems dpa'i tshogs chen po dang thabs cig tu bzhugs te/_thams cad kyang dgra bcom pa/_zag pa zad pa/_bya ba byas pa/_byed pa byas pa/_khur bor ba/_bdag gi don rjes su 
[\[301b.4\]]thob pa/_srid par sbyor ba yongs su zad pa/_yang dag pa'i shes pas sems shin tu rnam par grol ba rnams dang /_bcom ldan 'das thabs cig go/_/de'i tshe rgyal po gsal rgyal zhes bya ba stan las langs nas bcom ldan 'das ga la ba der song ste phyin nas/_bcom ldan 'das kyi zhabs la 
[\[301b.5\]]mgo bos phyag 'tshal te/_bcom ldan 'das la 'di skad ces gsol to/_/bcom ldan 'das ma 'ongs pa'i dus su rtsod pa'i dus kyi tshe sems can thams cad sdig pa'i sems dang /_'thab pa'i sems dang /_'dod chags dang /_zhe sdang dang /_gti mug dang kun du ldan pa/_pha rol gyi yul rnams la mchog 
[\[301b.6\]]tu zhen pa/_gcig la gcig za ba la brtson pa/_bcom ldan 'das kyis sngon gsungs pa'i dus 'jig par byed pa/_dam pa'i chos spong bar byed pa/_sangs rgyas dang /_chos dang /_'dod chags dang bral ba rnams sun 'byin pa de rnams gzhig pa'i thabs gang gis byang chub la mchog tu gzhol bar 'gyur 
[\[301b.7\]]ba'i thabs bstan du gsol/_de skad ces gsol pa dang /_bcom ldan 'das kyis bka' stsal pa/_rgyal po khyod sems can thams cad kyi don dang /_phan pa dang /_bde ba'i phyir dang /_sangs rgyas dang /_chos dang /_dge 'dun yang dag par bsrung ba'i phyir 'dri bar byed pa legs so legs so/_/de'i phyir legs par rab 
[\[302a\]]
[\[302a.1\]]tu nyon la yid la zung shig ngas bshad par bya'o/_/de nas bcom ldan 'das de'i tshe kun du sgra sgrogs pa zhes bya ba'i ting nge 'dzin la snyoms par zhugs so/_/bcom ldan 'das ting nge 'dzin gang la snyoms par zhugs pa de'i tshe dmyal ba thams cad rgyun chad pa dang /_sdang ba'i sems dang ldan 
[\[302a.2\]]pa thams cad kyang sdang ba'i sems dang bral zhing byang chub kyi sems la rab tu gzhol bar gyur pa dang /_bcom ldan 'das kyis bka' stsal pa/_gsal rgyal khyod kyis mthong ngam/_kun du thos sam/_shes sam/_rtogs sam/_bcom ldan 'das mthong lags so/_/bde bar gshegs pa mthong 
[\[302a.3\]]lags so/_/khums shing kun du khums la 'tshal zhing rtogs so/_/bcom ldan 'das kyis bka' stsal pa/_gsal rgyal 'di ni sems can thams cad kyi ma sangs rgyas dang /_byang chub sems dpa' skyed pa/_nyan thos dang /_rang sangs rgyas dang /_yang dag par rdzogs pa'i sangs rgyas thams cad kyis phyag 
[\[302a.4\]]byas pa/_mchod pa/_bsams pa/_bsgoms pa/_shes rab kyi pha rol tu phyin pa sgra'i gzugs kyis sems can thams cad yongs su skyong bar byed pa/_mu stegs pa thams cad rnam par 'jig par byed pa/_sdang ba'i sems 'dul bar byed pa/_sdig pa'i sems 'joms par byed pa/_zhe sdang ba'i sems rnam par 
[\[302a.5\]]sel bar byed pa/_gti mug gi sems rab tu 'jig par byed pa/_'dod chags kyi sems rnam par spong bar byed pa/_byang chub kyi sems yongs su skyong bar byed pa/_sangs rgyas kyi sems 'phel bar byed pa/_sangs rgyas 'byung ba bsten par byed pa/_'thab pa dang /_'gyed pa dang /_'khrug pa dang /_rtsod pa dang /_
[\[302a.6\]]sdug bsngal ba dang /_rmi lam ngan pa dang /_kun 'dul ba thams cad 'jig par byed pa/_glo bur gyi nad dang /_'chi ba zhi bar byed pa dang /_dus ma yin par 'chi ba dang /_rims la sogs pa zhi bar byed pa/_pha rol gyi dpung 'dul bar byed pa/_bdud rnam par 'jig par byed pa/_gdung ba sel bar byed pa/_skal ba 
[\[302a.7\]]bzang po yang dag par 'phel bar byed pa/_tshe dang nad med pa ster bar byed pa/_'chi ba'i 'jigs pa zhi bar byed pa/_thar pa dang dpal 'phel bar byed pa/_gang gis thos nas rjes su yi rang ba de la yid bzhin gyi nor bu ltar 'bras bu rab tu ster ba/_yum shes rab kyi pha rol tu phyin pa gaN DI'i 
[\[302b\]]
[\[302b.1\]]gzugs kyis bzhugs so zhes thos pa dang /_gsal rgyal sems dang ba skyes nas yang bcom ldan 'das la 'di skad ces gsol to/_/bcom ldan 'das 'di'i tshad ni ji tsam lags/_mdog ni ci 'dra ba lags/_bye brag ni du zhig lags/_brdung ba ni ci 'dra ba lags/_gang gis brdung 
[\[302b.2\]]bar bgyi/_gang gi tshe gang gi dus na ji srid du brdung bar bgyi/_ji ltar gzhag par bgyi/_de skad ces gsol pa dang /_bcom ldan 'das kyis bka' stsal pa/_'byor par 'dod pas shing rnams ni/_/rab tu 'bad de brtag par bya/_/tsan dan bil ba pa la sha/_/a shwad tha dang tsan dan dmar/_/rgya star 
[\[302b.3\]]ta la king shu ka/_shing sha pa dang tam la/_/a mra star bu skyu ru ra/_/ting ti sa ra a sho ka/_'di dag thams cad med na yang /_/'o se las ni 'bad de bya/_/rgyal po 'bad pas thams cad du/_/'di dag med na mi bya'o/_/tshad med shing ngan las byas dang /_/brdungs na sgra ni mi 'byung ba'i/_/sangs rgyas 
[\[302b.4\]]yum 'di brdungs na ni/_/yul 'khor 'tshe ba nges par 'byung /_/gtsug lag khang du dge slong rnams/_/de bzhin blo ni mi 'thun dang /_/nye bar gdung ba 'byung 'gyur zhing /_/rnam pa du mar rtsod par 'gyur/_/mu stegs can gyi dbang 'gyur zhing /_/bdud kyang 'byung bar 'gyur ba yin/_/gdug pa'i 
[\[302b.5\]]klu ni du ma yis/_/'bru rnams kyang ni nyams par byed/_/rgyal khams 'dir mang sems can rnams/_/rnam par 'jig pa nyid du 'gyur/_/gtsug lag khang yang 'jig 'gyur zhing /_/chos kyang nub par 'gyur ba yin/_/bdud kyi lha rnams dge slong gi_/dge 'dun shin tu ma bsdams byed/_/de ltar 
[\[302b.6\]]yang dag shes nas kyang /_/legs par yongs su brtags te bya/_/tshad ni chung ngu sor brgyad kyi/_/brgyad cu rtsa bzhi nyid bya zhing /_/zheng du sor ni drug bya ste/_/'phang du yang ni gnyis bya'o/_/sor mo'i tshigs kyi tshad dag gis/_/zur bzhir tshad ni gnyis pa yin/_/legs mnyam nyid ni shin tu gsal/_/
[\[302b.7\]]rtse gnyis sbal pa'i mgo bzhin no/_/de nas rdung bar byed pa yang /_/shing de nyid las bcad de bya/_/sor bcu gnyis kyi tshad dag la/_/zlum zhing rtse gnyis ne'u le'i mgo/_/chang zungs tshad kyang de bzhin te/_/shin tu 'jam dang rtsibs mnyam par/_/gang phyir de brdungs gzhan dgongs pa/_/'og tu'ang de yi khri 
[\[303a\]]
[\[303a.1\]]bya ba/_/gtsug lag khang gi sgo stengs sam/_/yang na dbus ma'i steng du bya/_/de yi rab gnas bya ba ni/_/shin tu brtan pa'i chos kyi sku/_/skyed pa ma yin 'jig byed min/_/gdod nas ma skyes pa dge ba/_/de ltar rab gnas byas nas ni/_/de ni spyan dbyer gyur pa yin/_/gaN DI'i spyan dbye byas 
[\[303a.2\]]nas kyang /_/de 'og gtsug lag khang kun du/_/klu bdun gyis ni brgyan pa ltar/_/bskyed pa'i rim gyis brdung bar bya/_/de 'og dkon mchog gsum la ni/_/phyag byas nas ni brdung bya zhing /_/shang rtsa lan gsum brjod pas ni/_/chos kyi rnga rnams brdung bar bya/_/me tog gis ni de bzhin khrus/_/zan 
[\[303a.3\]]za nyi ma 'char nub tshe/_/dus gsum la ni lan gsum ste/_/sku khrus tshe na lan gnyis bsngags/_/glo bur gnod pa char mi 'bab/_/de bzhin 'thab dang rtsod pa dang /_/glog dang gnod pa chen po dang /_/gnas brtan rnams ni spyan 'dren dang /_/nad dang mu ge zhi ba'i phyir/_/ma 'tshol rim gyis 
[\[303a.4\]]brdung bar bya/_/dge slong rnams dang dge tshul gyis/_/dus rnams rtag tu brdung ba ste/_/gso sbyong la ni gnas tshe yi/_/dge bsnyen gyis kyang brdung bar bya/_/mtshan nyid thams cad rdzogs pa dang /_/klu bdun gyis ni brgyan par bya/_/rgyal po gang tshe yul 'khor du/_/gaN DI'i de ni grag gyur pa/_/der ni 
[\[303a.5\]]dpal dang grags pa dang /_/'dod pa dang ni lo legs 'gyur/_/pha rol dpung gis 'jigs med cing /_/'bru rnams kyang ni nyams mi 'gyur/_/sangs rgyas byin rlabs 'byor pa yis/_/der ni bdud rnams 'dul bar 'gyur/_/chos kyi rnga ni srid rtser bcas/_/kun nas rab tu g.yo bar 'gyur/_/
[\[303a.6\]]dmyal dang [{]yi dgas [,]yi dwags [}]'jig rten rnams/_/'jig par 'gyur bar the tshom med/_/thams cad sangs rgyas rtag dad cing /_/thams cad chos la gzhol bar 'gyur/_/der ni dge 'dun 'dul bar ldan/_/mkhas pa rnams kyang 'phel bar 'gyur/_/'dod chags zhe sdang gti mug rnams/_/der ni nub 
[\[303a.7\]]par 'gyur ba yin/_/rgyal po tshe ring chos ldan zhing /_/bde ba dag dang ldan par 'gyur/_/rgyal po gtsug lag khang kun du/_/chos kyi rnga ni brdungs pa yis/_/sgra ni gang gi rna ba yi/_/lam dag tu ni grag gyur cing /_/dus bzhi dag tu thos pa ni/_/de rnams byang chub thob par 'gyur/_/gang 
[\[303b\]]
[\[303b.1\]]zhig snying nas yi rangs pa/_/de ni grol 'gyur the tshom med/_/gaN DI'i mdo ni lan cig thos/_/mi de skye ba dran par 'gyur/_/gang na mdo sde'i mchog 'di gnas/_/yul 'khor der yang 'byor par 'gyur/_/dus kun du ni gnas pa dang /_/klog gam yang na mchod par byed/_/'di ni yid la 'dzin 
[\[303b.2\]]byed pa/_/sdig pa las ni grol bar 'gyur/_/bcom ldan 'das kyis de skad ces bka' stsal pa dang /_rgyal po gsal rgyal bcom ldan 'das la yang dang yang du phyag byas nas song ngo /_/bcom ldan 'das kyis de skad ces bka' stsal nas/_thams cad dang ldan pa'i 'khor de dang /_lha dang /_
[\[303b.3\]]mi dang /_lha ma yin dang /_nam mkha' lding dang /_dri zar bcas pa'i 'jig rten yi rangs te/_bcom ldan 'das kyis gsungs pa la mngon par bstod do//_//gaN DI'i mdo rdzogs [{]s+ho[,]so[}]//_//rgya gar gyi mkhan po d+har+m+ma shrI b+ha dra dang /_lots+tsha ba dge slong tshul khrims yon tan gyis 
[\[303b.4\]]bsgyur/_zhu chen gyi lots+tsha ba dge slong rin chen bzang pos bcos te gtan la phab pa/_/[{D299}]@##/_/rgya gar skad du/_gaN DI sa ma ya sU tra/_bod skad du/_gaN DI'i dus kyi mdo/_bcom ldan 'das 'jam dpal gzhon nur gyur pa la phyag 'tshal lo/_/'di skad bdag 
[\[303b.5\]]gis thos pa dus gcig na/_bcom ldan 'das rgyal po'i khab kyi 'od ma'i tshal bya ka lan dka'i gnas na bzhugs te/_de nas bcom ldan 'das kyis dge slong rnams la bos te bka' stsal pa/_dge slong dag la lo rnams kyi dus bshad par bya yis/_de legs par nyon cig_/dge slong rnams dgun zla ra ba'i zla 
[\[303b.6\]]ba phyed dang po la ni rkang pa bdun gaN DI'i dus yin la/_sor gyis dman pa'i rkang pa phyed dang lnga ni dus ma yin no/_/zla ba phyed dang gnyis pa la ni rkang pa brgyad gaN DI'i dus yin la/_sor gyis dman pa'i rkang pa drug ni dus ma yin no/_/dgun zla 'bring po'i zla ba phyed dang po la ni rkang pa dgu gaN DI'i dus yin 
[\[303b.7\]]la/_sor gyis dman pa'i rkang pa bdun ni dus ma yin no/_/zla ba gnyis pa la ni rkang pa bcu gaN DI'i dus yin la/_sor gyis dman pa'i rkang pa brgyad ni dus ma yin no/_/dgun zla tha [{]chungs kyi [,]chung gi [}]zla ba phyed dang po la ni rkang pa bcu gcig gaN DI'i dus yin la/_sor gyis dman pa'i rkang pa dgu ni dus ma 
[\[304a\]]
[\[304a.1\]]yin no/_/zla ba phyed gnyis pa la ni rkang pa bcu gnyis gaN DI'i dus yin la/_sor gyis dman pa'i rkang pa bcu ni dus ma yin no/_/dpyid zla ra ba phyed dang po la ni rkang pa bcu gcig gaN DI'i dus yin la/_sor gyis dman pa'i rkang pa dgu la ni dus ma yin no/_/zla ba phyed gnyis pa 
[\[304a.2\]]la ni rkang pa bcu gaN DI'i dus yin la/_sor gyis dman pa'i rkang pa brgyad ni dus ma yin no/_/dpyid zla 'bring po'i zla ba phyed dang po la ni rkang pa dgu gaN DI'i dus yin la/_sor gyis dman pa'i rkang pa bdun ni dus ma yin no/_/zla ba phyed gnyis pa la ni rkang pa brgyad gaNaDI'i dus yin la/_sor gyis dman 
[\[304a.3\]]pa'i rkang pa drug ni dus ma yin no/_/dpyid zla tha [{]chungs kyi [,]chung gi [}]zla ba phyed dang po la ni rkang pa bdun gaN DI'i dus yin la/_sor gyis dman pa'i rkang pa lnga ni dus ma yin no/_/zla ba phyed gnyis pa la ni rkang pa drug gaN DI'i dus yin la/_sor gyis dman pa'i rkang pa bzhi ni dus ma yin no/_/dbyar zla ra ba phyed 
[\[304a.4\]]dang po la ni rkang pa drug gaN DI'i dus yin la/_sor gyis dman pa'i rkang pa bzhi ni dus ma yin no/_/zla ba phyed gnyis pa la ni rkang pa lnga gaN DI'i dus yin la/_sor gyis dman pa'i rkang pa gsum pa ni dus ma yin no/_/dbyar zla 'bring po'i zla ba phyed dang po la ni rkang pa bzhi gaN DI'i dus yin 
[\[304a.5\]]la/_sor gyis dman pa'i rkang pa gsum ni dus ma yin no/_/zla ba phyed gnyis pa la ni rkang pa bzhi gaN DI'i dus yin la/_sor gyis dman pa'i rkang pa gnyis pa ni dus ma yin no/_/dbyar zla tha [{]chungs kyi [,]chung gi [}]zla ba phyed dang po la ni rkang pa gsum gaN DI'i dus yin la/_sor gyis dman pa'i rkang pa 
[\[304a.6\]]gnyis pa ni dus ma yin no/_/zla ba phyed gnyis pa la rkang pa gsum gaN DI'i dus yin la/_sor gyis dman pa'i rkang pa gnyis ni dus ma yin no/_/ston zla ra ba'i zla ba phyed dang po la ni rkang pa gsum gaN DI'i dus yin la/_sor gyis dman pa'i rkang pa phyed dang gsum ni dus ma yin no/_/zla ba 
[\[304a.7\]]phyed gnyis pa la ni rkang pa gnyis gaN DI'i dus yin la/_sor gyis dman pa'i rkang pa phyed ni dus ma yin no/_/ston zla 'bring po'i zla ba phyed dang po la ni rkang pa bzhi gaN DI'i dus yin la/_sor gyis dman pa'i rkang pa gnyis ni dus ma yin no/_/zla ba phyed gnyis pa la ni rkang pa bzhi gaN DI'i 
[\[304b\]]
[\[304b.1\]]dus yin la/_sor gyis dman pa'i rkang pa gnyis ni dus ma yin no/_/ston zla tha [{]chungs kyi [,]chung gi [}]zla ba phyed dang po la ni rkang pa lnga gaN DI'i dus yin la/_sor gyis dman pa'i rkang pa gsum ni dus ma yin no/_/zla ba phyed gnyis pa la ni rkang pa drug gaN DI'i dus yin la/_sor gyis dman pa'i rkang pa bzhi ni 
[\[304b.2\]]dus ma yin no/_/bcom ldan 'das kyis de skad ces bka' stsal nas/_dge slong de dag yi rangs te/_bcom ldan 'das kyis gsungs pa la mngon par bstod do//_//'phags pa gaN DI'i dus kyi mdo rdzogs [{]s+ho[,]so[}]//_//rgya gar gyi mkhan po dI paM ka ra shrI dz+nyA na dang /_lots+tsha ba 
[\[304b.3\]]dge slong dge ba'i blo gros kyis bsgyur/_/[{D300}]@##/_/rgya gar skad du/_Ar+ya ka l+ya Na mi tra se ba ni sU tra/_bod skad du/_'phags pa dge ba'i bshes gnyen bsten pa'i mdo/_sangs rgyas dang /_byang chub sems dpa' thams cad la phyag 'tshal lo/_/'di 
[\[304b.4\]]skad bdag gis thos pa dus gcig na/_bcom ldan 'das grong khyer ku sha na gyad kyi nyen 'khor shing sA la zung gi tshal na/_nyan thos kyi dge 'dun dang bcas par bzhugs te/_de nas bcom ldan 'das yongs su mya ngan las 'da' ba kho na'i dus kyi tshe dge slong rnams la bka' stsal pa/_
[\[304b.5\]]dge slong dag khyed kyis 'di ltar bslab par bya ste/_dge ba'i bshes gnyen dang /_dge ba'i grogs po dang /_dge ba'i sten dang gnas par bya'i/_sdig pa'i bshes gnyen dang /_sdig pa'i grogs po dang /_sdig pa'i sten dang gnas par mi bya'o zhes dge slong dag khyed kyis de ltar bslab par 
[\[304b.6\]]bya'o/_/de nas bcom ldan 'das la tshe dang ldan pa kun dga' bos 'di skad ces gsol to/_/btsun pa 'dir bdag gcig pu dben par mchis nas nang du yang dag 'jog la zhugs pa na sems la 'di lta bu'i sems kyi yongs su rtog pa byung ste/_'di lta ste/_dge ba'i bshes 
[\[304b.7\]]gnyen dang /_dge ba'i grogs po dang /_dge ba'i sten 'di ni tshangs par spyod pa'i phyed lags kyi/_sdig pa'i bshes gnyen dang /_sdig pa'i grogs po dang /_sdig pa'i sten ni de lta ma lags so snyam bgyid do/_/bcom ldan 'das kyis bka' stsal pa/_kun dga' bo khyod 
[\[305a\]]
[\[305a.1\]]'di lta ste/_dge ba'i bshes gnyen dang /_dge ba'i grogs po dang /_dge ba'i sten 'di ni tshangs par spyod pa'i phyed yin gyi/_sdig pa'i bshes gnyen dang /_sdig pa'i grogs po dang /_sdig pa'i sten ni de lta ma yin no zhes ma zer cig_/de ci'i phyir zhe na/_
[\[305a.2\]]kun dga' bo 'di lta ste/_dge ba'i bshes gnyen dang /_dge ba'i grogs po dang /_dge ba'i sten 'di ni tshangs par spyod pa'i ril po dang /_ma 'dres pa dang /_yongs su rdzogs pa dang /_yongs su dag pa dang /_yongs su byang ba yin gyi/_sdig pa'i bshes gnyen dang /_sdig 
[\[305a.3\]]pa'i grogs po dang /_sdig pa'i sten 'di ni de lta ma yin no/_/de ci'i phyir zhe na/_kun dga' bo bshes gnyen dang /_nga la brten nas sems can skye ba'i chos can rnams skye ba'i chos can las yongs su grol bar 'gyur ba dang /_sems can rga ba dang /_na ba dang /_'chi ba dang /_
[\[305a.4\]]mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrug pa'i chos can rnams rga ba dang /_na ba dang /_'chi ba dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrug pa'i chos can las 
[\[305a.5\]]yongs su grol bar 'gyur ba'i phyir ro/_/kun dga' bo de bas na rnam grangs kho nas khyod kyis 'di ltar rig par bya ste/_'di lta ste/_dge ba'i bshes gnyen dang /_dge ba'i grogs po dang /_dge ba'i sten 'di ni tshangs par spyod pa'i ril po dang /_ma 'dres 
[\[305a.6\]]pa dang /_yongs su rdzogs pa dang /_yongs su dag pa dang /_yongs su byang ba yin gyi/_sdig pa'i bshes gnyen dang /_sdig pa'i grogs po dang /_sdig pa'i sten 'di ni de lta ma yin no/_/zhes kun dga' bo khyod kyis de ltar bslab par bya'o/_/bcom ldan 'das kyis 
[\[305a.7\]]de skad ces bka' stsal nas/_dge slong de dag yi rangs te/_bcom ldan 'das kyis gsungs pa la mngon par bstod do//_//'phags pa dge ba'i bshes gnyen bsten pa'i mdo rdzogs [{]s+ho[,]so[}]//_//
