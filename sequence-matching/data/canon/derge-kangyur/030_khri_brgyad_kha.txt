[\[1a\]]
[\[1a.1\]]@#/_/khri brgyad kha pa bzhugs so/_/
[\[1b\]]
[\[1b.1\]]@##/_/'phags pa shes rab kyi pha rol tu phyin pa khri brgyad stong pa/_bam po nyi shu gsum pa/_de nas bcom ldan 'das la tshe dang ldan pa kun dga' bos 'di skad 
[\[1b.2\]]ces gsol to/_/bcom ldan 'das ci ltar shes rab kyi pha rol tu phyin pa'i ming yongs su brjod pa mdzad pa ltar/_sbyin pa'i pha rol tu phyin pa'i bsngags pa yongs su brjod pa 
[\[1b.3\]]ma mdzad lags so/_/tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa'i 
[\[1b.4\]]bsngags pa yongs su brjod pa ma mdzad pa lags so/_/de bzhin du sangs rgyas kyi chos ma 'dres pa bco brgyad kyi bar gyi ming yongs su brjod pa ma mdzad lags so/_/de skad ces 
[\[1b.5\]]gsol pa dang /_bcom ldan 'das kyis tshe dang ldan pa kun dga' bo la 'di skad ces bka' stsal to/_/kun dga' bo shes rab kyi pha rol tu phyin pa ni 'di lta ste/_pha rol tu phyin pa 
[\[2a\]]
[\[2a.1\]]lnga po rnams dang /_de bzhin du sbyar te/_sangs rgyas kyi chos ma 'dres pa [{]bcwa [,]bco [}]brgyad kyi bar gyi sngon du 'gro ba yin no/_/kun dga' bo 'di ji snyam du sems/_sbyin pa rnam pa thams cad mkhyen pa nyid du yongs su ma bsngos par pha rol tu 
[\[2a.2\]]phyin pa'i ming 'thob par 'gyur snyam 'am/_kun dga' bo 'di ji snyam du sems/_tshul khrims dang /_bzod pa dang /_brtson 'grus dang /_bsam gtan dang /_shes rab rnam pa thams cad mkhyen pa nyid du yongs su ma bsngos par pha rol tu phyin pa'i ming 
[\[2a.3\]]'thob par 'gyur snyam 'am/_kun dga' bos gsol pa/_bcom ldan 'das de ni ma lags na/_bcom ldan 'das sbyin pa rnam pa thams cad mkhyen pa nyid du yongs su bsngos pa dang /_tshul khrims dang /_bzod pa dang /_brtson 'grus dang /_bsam 
[\[2a.4\]]gtan dang /_shes rab rnam pa thams cad mkhyen pa nyid du yongs su bsngos pas/_ji ltar pha rol tu phyin pa'i ming thob par 'gyur ba lags/_bcom ldan 'das kyis bka' stsal pa/_kun dga' bo/_sbyin pa dang /_tshul khrims dang /_bzod pa 
[\[2a.5\]]dang /_brtson 'grus dang /_bsam gtan dang /_shes rab gnyis su med pa'i tshul gyis rnam pa thams cad mkhyen pa nyid du yongs su bsngos na/_pha rol tu phyin pa'i ming thob par 'gyur ro/_/len pa med pa'i tshul dang /_mi dmigs pa'i tshul 
[\[2a.6\]]gyis rnam pa thams cad mkhyen pa nyid du yongs su bsngos na/_pha rol tu phyin pa'i ming thob par 'gyur ro/_/kun dga' bos gsol pa/_bcom ldan 'das sbyin pa gnyis su ma mchis pa'i tshul gyis rnam pa thams cad mkhyen pa nyid du/_yongs su bsdos 
[\[2b\]]
[\[2b.1\]]pas ji ltar pha rol tu phyin pa'i ming thob par 'gyur ba lags/_bcom ldan 'das tshul khrims dang /_bzod pa dang /_brtson 'grus dang /_bsam gtan dang /_shes rab gnyis su ma mchis pa'i tshul gyis rnam pa thams cad mkhyen pa nyid du yongs su bsngos 
[\[2b.2\]]pas/_ji ltar pha rol tu phyin pa'i ming thob par 'gyur ba lags/_bcom ldan 'das kyis bka' stsal pa/_kun dga' bo gzugs gnyis su med pa dang /_tshor ba dang /_'du shes dang /_'du byed rnams dang /_rnam par shes pa dang /_byang chub kyi bar 
[\[2b.3\]]du gnyis su med pa'i tshul gyis yongs su bsngos pa'i phyir ro/_/kun dga' bos gsol pa/_bcom ldan 'das gzugs gnyis su ma mchis pa'i tshul ji lta bu lags/_tshor ba dang /_'du shes dang /_'du byed rnams dang /_rnam par shes pa gnyis su ma 
[\[2b.4\]]mchis pa'i tshul ji lta bu lags/_byang chub kyi bar du gnyis su ma mchis pa'i tshul ji lta bu lags/_bcom ldan 'das kyis bka' stsal pa/_'di ltar gzugs ni gzugs kyis stong ngo /_/tshor ba ni tshor bas stong ngo /_/'du shes ni 'du shes kyis stong ngo /_/
[\[2b.5\]]'du byed rnams ni 'du byed rnams kyis stong ngo /_/rnam par shes pa ni rnam par shes pas stong ngo /_/de ci'i phyir zhe na/_'di ltar gzugs dang /_tshor ba dang /_'du shes dang /_'du byed rnams dang /_rnam par shes pa dang /_pha rol tu phyin pa de ni gnyis su med 
[\[2b.6\]]cing gnyis su dbyer med pa dang /_pha rol tu phyin pa dang /_byang chub kyi bar de ni gnyis su med cing gnyis su dbyer med pa'i phyir ro/_/kun dga' bo de bas na 'di la shes rab kyi pha rol tu phyin pa nyid pha rol tu phyin pa lnga po rnams dang /_byang chub dang /_rnam pa thams 
[\[2b.7\]]cad mkhyen pa nyid kyi bar gyi sngon du 'gro ba yin no/_/kun dga' bo 'di lta ste dper na/_sa chen po la brten nas tshogs pa'i dbang gis sa bon rnams skye bar 'gyur ro/_/kun dga' bo de bzhin du shes rab kyi pha rol tu phyin pa la brten na/_pha rol tu phyin pa thams cad dang /_
[\[3a\]]
[\[3a.1\]]byang chub kyi phyogs kyi chos sum cu rtsa bdun dang /_rnam pa thams cad mkhyen pa nyid kyi bar du skye bar 'gyur ro/_/rnam pa thams cad mkhyen pa nyid la brten na yang /_pha rol tu phyin pa thams cad dang /_byang chub kyi phyogs kyi chos sum cu rtsa bdun 
[\[3a.2\]]dang /_stobs bcu dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa rnams skye bar 'gyur ro/_/kun dga' bo de bas na/_shes rab kyi pha rol tu phyin pa nyid pha rol tu phyin pa 'di dag dang /_sangs rgyas 
[\[3a.3\]]kyi chos ma 'dres pa bco brgyad dang /_rnam pa thams cad mkhyen pa nyid kyi bar gyi yongs su 'dren pa yin no/_/brgya byin gyis gsol pa/_bcom ldan 'das rigs kyi bu 'am rigs kyi bu mo gang shes rab kyi pha rol tu phyin pa 'di 'dzin pa dang /_'chang ba dang /_klog pa 
[\[3a.4\]]dang /_kun chub par bgyid pa dang /_tshul bzhin du yid la bgyid pa de/_shes rab kyi pha rol tu phyin pa'i yon tan gang dag yongs su 'dzin pa'i yon tan de dag thams cad de bzhin gshegs pa dgra bcom pa yang dag par rdzogs pa'i sangs rgyas kyis yongs su brjod pa 
[\[3a.5\]]ma mdzad lags so/_/bcom ldan 'das shes rab kyi pha rol tu phyin pa bzung zhing tshul bzhin du yid la bgyis pas ni/_dge ba bcu'i las kyi lam rnams 'jig rten du 'byung lags so/_/bsam gtan bzhi dang /_tshad med pa bzhi dang /_gzugs med pa'i snyoms par 
[\[3a.6\]]'jug pa bzhi dang /_sangs rgyas kyi chos ma 'dres pa bco brgyad kyi bar dag 'jig rten du 'byung lags so/_/bcom ldan 'das shes rab kyi pha rol tu phyin pa bzung ba nas/_tshul bzhin du yid la bgyid pa'i bar du bgyis pas ni rgyal rigs shing sA la chen po lta bu rnams 
[\[3a.7\]]'jig rten na mchis pa lags so/_/bram ze'i rigs shing sA la chen po lta bu rnams dang /_khyim bdag gi rigs shing sA la chen po lta bu rnams 'jig rten na mchis pa lags so/_/rgyal chen bzhi'i rigs kyi lha rnams dang /_'og min gyi bar gyi lha rnams 'jig rten na mchis 
[\[3b\]]
[\[3b.1\]]pa lags so/_/bcom ldan 'das shes rab kyi pha rol tu phyin pa bzung ba nas/_tshul bzhin du yid la bgyid pa'i bar du bgyis pas ni rgyun du zhugs pa rnams 'jig rten na mchis pa lags so/_/lan cig phyir 'ong ba rnams dang /_phyir mi 'ong ba rnams dang /_
[\[3b.2\]]dgra bcom pa rnams mchis pa lags so/_/rang sangs rgyas rnams mchis pa lags so/_/byang chub sems dpa' rnams mchis pa lags so/_/bcom ldan 'das shes rab kyi pha rol tu phyin pa bzung ba nas/_tshul bzhin du yid la bgyid pa'i bar du bgyis 
[\[3b.3\]]pas ni/_de bzhin gshegs pa dgra bcom pa yang dag par rdzogs pa'i sangs rgyas rnams 'jig rten na bzhugs pa lags so/_/de skad ces gsol pa dang /_bcom ldan 'das kyis lha'i dbang po brgya byin la 'di skad ces bka' stsal to/_/kau shi ka rigs kyi 
[\[3b.4\]]bu'am rigs kyi bu mo gang dag gis shes rab kyi pha rol tu phyin pa 'di bzung ba nas/_tshul bzhin du yid la byed pa'i bar du byas pas de dag gi yon tan ni de tsam du zad ces nga mi smra'o/_/de ci'i phyir zhe na/_kau shi ka rigs kyi bu 'am rigs kyi bu mo shes rab kyi pha 
[\[3b.5\]]rol tu phyin pa 'di 'dzin pa dang /_'chang ba dang /_klog pa dang /_kun chub par byed pa dang /_tshul bzhin du yid la byed pa gang yin pa de dag ni/_tshul khrims kyi phung po tshad med pa dang ldan par 'gyur la/_rnam pa thams cad mkhyen pa nyid kyi sems dang 
[\[3b.6\]]yang 'bral bar mi 'gyur ro/_/gang dag shes rab kyi pha rol tu phyin pa 'di 'dzin pa dang /_'chang ba dang /_klog pa dang /_kun chub par byed pa dang /_tshul bzhin du yid la byed pa dag ni ting nge 'dzin gyi phung po dang /_shes rab kyi phung po dang /_rnam par 
[\[3b.7\]]grol ba'i phung po dang /_rnam par grol ba'i ye shes mthong ba'i phung po tshad med pa dang ldan par 'gyur la/_rnam pa thams cad mkhyen pa nyid kyi sems dang yang 'bral bar mi 'gyur ro/_/kau shi ka rigs kyi bu 'am rigs kyi bu mo tshul bzhin du yid la byed pa'i bar du byed 
[\[4a\]]
[\[4a.1\]]pa de dag ni de bzhin gshegs pa dang 'dra bar rig par bya ste/_rnam pa thams cad mkhyen pa nyid kyi sems dang yang 'bral bar mi 'gyur ro/_/kau shi ka nyan thos dang /_rang sangs rgyas thams cad kyi tshul khrims kyi phung po dang /_ting nge 'dzin 
[\[4a.2\]]gyi phung po dang /_shes rab kyi phung po dang /_rnam par grol ba'i phung po dang /_rnam par grol ba'i ye shes mthong ba'i phung po gang yin pa'i tshul khrims dang /_ting nge 'dzin dang /_shes rab dang /_rnam par grol ba dang /_rnam par grol ba'i ye shes mthong 
[\[4a.3\]]ba'i phung po de ni kau shi ka rigs kyi bu 'am rigs kyi bu mo shes rab kyi pha rol tu phyin pa la gnas pa rnams kyi tshul khrims kyi phung po nas/_rnam par grol ba'i ye shes mthong ba'i phung po'i bar gang yin pa'i tshul khrims kyi phung po nas/_rnam par grol ba'i ye shes 
[\[4a.4\]]mthong ba'i phung po'i bar de'i brgya'i char yang nye bar mi 'gro zhing /_stong gi cha dang /_'bum gyi cha dang /_grangs dang /_cha dang /_bgrang ba dang /_dpe dang /_rgyur yang mi bzod do/_/de ci'i phyir zhe na/_'di ltar rigs kyi bu dang rigs kyi bu mo de dag gi sems ni nyan 
[\[4a.5\]]thos dang /_rang sangs rgyas kyi sa las rnam par grol zhing /_chos gang dang yang bral ba med la skyes pa yang med pa'i phyir ro/_/kau shi ka rigs kyi bu'am rigs kyi bu mo shes rab kyi pha rol tu phyin pa 'di yi ger bris nas 'chang zhing me tog dang /_bdug pa dang /_spos 
[\[4a.6\]]dang /_me tog phreng dang /_byug pa dang /_phye ma dang /_gos dang /_gdugs dang /_rgyal mtshan dang /_ba dan dag gis bkur sti byed/_bla mar byed/_ri mor byed/_mchod pa byed pa gang yin pa'i rigs kyi bu 'am rigs kyi bu mo de dag gis kyang tshe 'di dang /_tshe phyi 
[\[4a.7\]]ma'i yon tan rnams 'thob par re bar bya'o/_/de skad ces bka' stsal pa dang /_bcom ldan 'das la lha'i dbang po brgya byin gyis 'di skad ces gsol to/_/bcom ldan 'das rigs kyi bu 'am rigs kyi bu mo gang shes rab kyi pha rol tu phyin pa 'di 'dzin pa dang /_
[\[4b\]]
[\[4b.1\]]'chang ba dang /_klog pa dang /_kun chub par bgyid pa dang /_tshul bzhin du yid la bgyid cing /_shes rab kyi pha rol tu phyin pa 'di la me tog dang /_bdug pa dang /_spos dang /_me tog phreng dang /_byug pa dang /_phye ma dang /_gos dang /_gdugs dang /_rgyal mtshan 
[\[4b.2\]]dang /_ba dan dag gis bkur sti bgyid/_bla mar bgyid/_ri mor bgyid/_mchod pa bgyid pa gang lags pa de la bdag gis kyang rtag tu rgyun mi 'chad par bsrung ba dang bskyab pa dang sba bar bgyi'o/_/rnam pa thams cad mkhyen pa nyid kyi sems dang yang 'bral bar mi 'gyur 
[\[4b.3\]]lags so/_/de skad ces gsol pa dang /_bcom ldan 'das kyis lha'i dbang po brgya byin la 'di skad ces bka' stsal to/_/kau shi ka rigs kyi bu'am rigs kyi bu mo shes rab kyi pha rol tu phyin pa 'di kha ton du byed pa de'i gan du lha'i bu 'bum phrag mang po chos nyan pa'i phyir 
[\[4b.4\]]'ong bar 'gyur te/_lha'i bu rnams rigs kyi bu'am rigs kyi bu mo de dag la shes rab kyi pha rol tu phyin pa dang ldan pa'i spobs pa nye bar sgrub par sems par 'gyur ro/_/gang gi tshe chos smra ba de dag smra bar mi 'dod pa na yang lha'i bu de dag nyid chos la gus pas spobs 
[\[4b.5\]]pa nye bar sgrub par sems par 'gyur ro/_/kau shi ka rigs kyi bu'am rigs kyi bu mo gang zhig shes rab kyi pha rol tu phyin pa 'di 'dzin pa dang /_'chang ba dang /_klog pa dang /_kun chub par byed pa dang /_tshul bzhin du yid la byed cing de glegs bam du yang bris 
[\[4b.6\]]nas/_me tog dang /_bdug pa dang /_spos dang /_me tog phreng dang /_byug pa dang /_phye ma dang /_gos dang /_gdugs dang /_rgyal mtshan dang /_ba dan dag gis bsti stang byed/_bla mar byed/_ri mor byed/_mchod pa byed pa de ni tshe 'di'i yon tan de dag kyang thob par 
[\[4b.7\]]'gyur ro/_/kau shi ka gzhan yang rigs kyi bu'am rigs kyi bu mo shes rab kyi pha rol tu phyin pa 'di ston pa de dag ni 'khor bzhi po dag gi mdun du bdag la la la zhig bka' gcog cing klan ka tshol du 'ong ngo snyam du sems zhum par mi 'gyur ro/_/de ci'i phyir zhe na/_
[\[5a\]]
[\[5a.1\]]'di ltar rigs kyi bu 'am rigs kyi bu mo de dag la shes rab kyi pha rol tu phyin pa 'di srung zhing skyob la sbed par byed pa'i phyir ro/_/'di ltar shes rab kyi pha rol tu phyin pa la ni 'jig rten pa rnams dang /_'jig rten las 'das pa rnams dang /_
[\[5a.2\]]zag pa dang bcas pa rnams dang /_zag pa med pa rnams dang /_thun mong ba rnams dang /_thun mong ma yin pa rnams dang /_dge ba rnams dang /_mi dge ba rnams dang /_'dus byas rnams dang /_'dus ma byas rnams dang /_nyan thos kyi chos rnams dang /_
[\[5a.3\]]rang sangs rgyas kyi chos rnams dang /_byang chub sems dpa'i chos rnams dang /_sangs rgyas kyi chos rnams dang /_chos thams cad tha dad pa med do/_/de ci'i phyir zhe na/_'di ltar rigs kyi bu'am rigs kyi bu mo nang stong pa nyid la gnas pa dang /_dngos 
[\[5a.4\]]po med pa'i ngo bo nyid stong pa nyid kyi bar la gnas pa des ni shes rab kyi pha rol tu phyin pa la klan ka tshol ba yang dag par rjes su mi mthong zhing /_klan ka tshol bar byed pa de yang yang dag par rjes su mi mthong ba'i phyir ro/_/de ltar na rigs kyi bu'am rigs kyi bu mo 
[\[5a.5\]]shes rab kyi pha rol tu phyin pas yongs su zin pa de la ni klan ka tshol ba med do/_/kau shi ka gzhan yang rigs kyi bu'am rigs kyi bu mo gang shes rab kyi pha rol tu phyin pa 'di 'dzin pa dang /_tshul bzhin du yid la byed pa'i bar du byed pa ni/_sems zhum par mi 'gyur/_
[\[5a.6\]]kun tu zhum par mi 'gyur/_skrag par mi 'gyur/_dngang bar mi 'gyur/_kun tu dngang bar mi 'gyur ro/_/de ci'i phyir zhe na/_'di ltar rigs kyi bu'am rigs kyi bu mo de dag gis ni gang zhum pa'am/_kun tu zhum pa 'am/_skrag pa 'am/_dngang ba 'am/_kun 
[\[5a.7\]]tu dngang bar 'gyur ba'i dngos po yang dag par rjes su ma mthong ba'i phyir ro/_/kau shi ka rigs kyi bu'am rigs kyi bu mo gang shes rab kyi pha rol tu phyin pa 'di 'dzin pa dang /_'chang ba dang /_klog pa dang /_kun chub par byed pa dang /_tshul bzhin du yid la byed cing /_me tog 
[\[5b\]]
[\[5b.1\]]dang /_bdug pa dang /_spos dang /_me tog phreng dang /_byug pa dang /_phye ma dang /_gos dang /_gdugs dang /_rgyal mtshan dang /_ba dan dag gis bsti stang du byed/_bla mar byed/_ri mor byed/_mchod pa byed pa de ni tshe 'di'i yon tan de dag yongs su 'dzin par 
[\[5b.2\]]'gyur ro/_/kau shi ka gzhan yang rigs kyi bu'am rigs kyi bu mo gang la la shes rab kyi pha rol tu phyin pa 'di 'dzin pa dang /_'chang ba dang /_klog pa dang /_kun chub par byed pa dang /_tshul bzhin du yid la byed cing de glegs bam du yang bris te/_me tog dang /_
[\[5b.3\]]bdug pa dang /_spos dang /_me tog phreng dang /_byug pa dang /_phye ma dang /_gos dang /_gdugs dang /_rgyal mtshan dang /_ba dan dag gis bsti stang du byed/_bla mar byed/_ri mor byed/_mchod pa byed pa de ni pha dang /_ma dang /_mdza' bo dang /_phyi 'khor dang /_gnyen 
[\[5b.4\]]dang /_snag gi gnyen mtshams rnams dang /_dge sbyong dang /_bram ze rnams kyi snying du sdug par 'gyur ro/_/byang chub sems dpa' de ni phyogs bcu'i 'jig rten gyi khams thams cad na bzhugs pa'i sangs rgyas bcom ldan 'das rnams dang /_byang chub sems 
[\[5b.5\]]dpa' rnams dang /_rang sangs rgyas rnams dang /_dgra bcom pa rnams dang /_slob pa thams cad dang /_mi slob pa de dag thams cad la sdug par 'gyur ro/_/'jig rten lha dang bcas pa/_bdud dang bcas pa/_tshangs pa dang bcas pa/_dge sbyong dang /_bram zer 
[\[5b.6\]]bcas pa'i skye dgu rnams dang /_lha dang /_mi dang /_lha ma yin du bcas pa rnams kyi yid du 'ong bar 'gyur ro/_/spobs pa mi chod pa dang yang ldan par 'gyur ro/_/sbyin pa'i pha rol tu phyin pa mi chod pa dang yang ldan par 'gyur ro/_/tshul khrims dang /_bzod pa dang /_
[\[5b.7\]]brtson 'grus dang /_bsam gtan dang /_shes rab kyi pha rol tu phyin pa mi chod pa dang yang ldan par 'gyur ro/_/nang stong pa nyid dang /_dngos po med pa'i ngo bo nyid stong pa nyid kyi bar du mi chod pa dang /_dran pa nye bar gzhag pa rnams dang /_yang dag par spong ba rnams dang /_
[\[6a\]]
[\[6a.1\]]rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_lam rnams dang /_de bzhin gshegs pa'i stobs bcu dang /_mi 'jigs pa bzhi mi chod pa dang /_so so yang dag par 
[\[6a.2\]]rig pa bzhi mi chod pa dang /_sangs rgyas kyi chos ma 'dres pa bco brgyad mi chod pa dang /_ting nge 'dzin gyi sgo dang /_gzungs kyi sgo rnams mi chod pa dang /_mngon par shes pa rnams dang /_sems can yongs su smin par bya ba dang /_sangs rgyas kyi zhing 
[\[6a.3\]]yongs su dag par bya ba mi chod pa dang /_rnam pa thams cad mkhyen pa nyid mi chod pa dang ldan par 'gyur ro/_/mu stegs can gyi rgol ba byung ngo cog la/_chos dang ldan pas tshar gcod nus par 'gyur ro/_/kau shi ka rigs kyi bu'am rigs kyi bu mo gang 
[\[6a.4\]]shes rab kyi pha rol tu phyin pa 'di 'dzin pa dang /_'chang ba dang /_klog pa dang /_kun chub par byed pa dang /_tshul bzhin du yid la byed cing de yi ger yang bris te/_me tog dang /_bdug pa dang /_spos dang /_me tog phreng dang /_byug pa dang /_phye ma dang /_
[\[6a.5\]]gos dang /_gdugs dang /_rgyal mtshan dang /_ba dan dag gis bsti stang du byed/_bla mar byed/_ri mor byed/_mchod pa byed pa ni tshe 'di dang /_tshe phyi ma'i yon tan de dag kyang yongs su 'dzin par 'gyur te/_rnam pa thams cad mkhyen pa nyid kyi sems dang yang 
[\[6a.6\]]'bral bar mi 'gyur ro/_/kau shi ka gzhan yang rigs kyi bu'am rigs kyi bu mo shes rab kyi pha rol tu phyin pa 'di glegs bam du bris te/_'chang bar byed pa der/_kau shi ka stong gsum gyi stong chen po'i 'jig rten gyi khams na 'khod pa'i rgyal chen bzhi'i ris kyi lha'i 
[\[6a.7\]]bu bla na med pa'i byang chub la yang dag par zhugs pa gang yin pa de dag der lhags nas/_shes rab kyi pha rol tu phyin pa 'di 'dzin par byed/_'chang bar byed/_klog par byed/_kun chub par byed cing /_phyag byas te btud nas phyir 'dong bar 'gyur ro/_/de bzhin du sum 
[\[6b\]]
[\[6b.1\]]cu rtsa gsum pa rnams dang /_'thab bral rnams dang /_dga' ldan rnams dang /_'phrul dga' rnams dang /_gzhan 'phrul dbang byed rnams dang /_tshangs ris rnams dang /_tshangs pa'i mdun na 'don rnams dang /_tshangs 'khor rnams dang /_'od chung rnams 
[\[6b.2\]]dang /_tshad med 'od rnams dang /_'od gsal rnams dang /_dge chung rnams dang /_tshad med dge rnams dang /_dge rgyas rnams dang /_'bras bu che ba rnams dang /_tshangs pa gang dag bla na med pa yang dag par rdzogs pa'i byang chub tu smon lam btab pa de 
[\[6b.3\]]dag kyang der lhags nas/_shes rab kyi pha rol tu phyin pa 'di gzung ba dang /_bcang ba dang /_klag pa dang /_kun chub par byas nas phyir 'dong bar 'gyur ro/_/kau shi ka de la gnas gtsang ma'i ris kyi lha'i bu mi che ba dang /_shin tu mthong ba dang /_
[\[6b.4\]]gya nom snang ba dang /_mi gdung ba dang /_'og min gyi lha'i bu gang yin pa de dag kyang der lhags nas/_shes rab kyi pha rol tu phyin pa 'di gzung ba dang /_bcang ba dang /_klag pa dang /_kun chub par byas te/_phyag byas nas phyir 'dong bar 
[\[6b.5\]]sems par 'gyur ro/_/kau shi ka rigs kyi bu'am rigs kyi bu mo des kyang 'di snyam du sems bskyed par bya ste/_phyogs bcu'i 'jig rten gyi khams dag na 'khod pa'i lha'i bu rgyal chen bzhi'i ris su gtogs pa nas 'bras bu che ba man chad bla na med pa yang dag 
[\[6b.6\]]par rdzogs pa'i byang chub la yang dag par zhugs pa gang yin pa de dag dang /_gnas gtsang ma'i ris kyi lha'i bu gang yin pa rnams dang /_gzhan yang lha dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi 'am 
[\[6b.7\]]ci dang /_lto 'phye chen po gang yin pa de dag 'dir lhags nas/_shes rab kyi pha rol tu phyin pa 'di gzung ba dang /_bcang ba dang /_klag pa dang /_kun chub par byas shing phyag byas te/_mchod pa byas pa rnams phyir deng shig_/chos kyi sbyin pa 'di yang 
[\[7a\]]
[\[7a.1\]]de dag la byin par gyur cig snyam du sems bskyed par bya'o/_/phyogs bcu'i 'jig rten gyi khams dag na 'khod pa'i rgyal chen bzhi'i ris kyi lha'i bu gang yin pa rnams dang /_'bras bu che ba'i lha'i bu man chad bla na med pa yang dag par rdzogs pa'i byang 
[\[7a.2\]]chub la yang dag par zhugs pa gang yin pa rnams dang /_gnas gtsang ma'i ris kyi lha'i bu gang yin pa de dag kyang der lhags nas/_shes rab kyi pha rol tu phyin pa 'di 'dzin par byed/_'chang bar byed/_klog par byed/_kun chub par byed cing phyag byas 
[\[7a.3\]]te/_btud nas phyir 'dong bar sems so/_/stong gsum gyi stong chen po'i 'jig rten gyi khams 'di na 'khod pa'i rgyal chen bzhi'i ris kyi lha'i bu gang yin pa rnams dang /_'og min gyi lha'i bu man chad dang /_phyogs bcu'i 'jig rten gyi khams dag na 'khod 
[\[7a.4\]]pa'i rgyal chen bzhi'i ris kyi lha'i bu rnams dang /_'og min gyi lha man chad gang yin pa de dag kyang rigs kyi bu'am rigs kyi bu mo de la srung ba dang /_skyob pa dang /_sbed par byed cing /_de la glags tshol ba gang gis kyang glags mi rnyed de/_las kyi rnam 
[\[7a.5\]]par smin pa ni ma gtogs so/_/kau shi ka rigs kyi bu'am rigs kyi bu mo de dag ni tshe 'di'i yon tan de dag kyang yongs su 'dzin par 'gyur ro/_/de ci'i phyir zhe na/_'di ltar rigs kyi bu'am rigs kyi bu mo de dag ni bla na med pa yang dag par rdzogs pa'i byang 
[\[7a.6\]]chub la yang dag par zhugs pa/_sems can thams cad kyi skyabs bya ba dang /_sems can thams cad yongs su mi gtong ba dang /_sems can thams cad la phan pa dang bde ba bya ba'i ched du yang dag par zhugs pa'i phyir ro/_/de nas bcom ldan 'das la 
[\[7a.7\]]lha'i dbang po brgya byin gyis 'di skad ces gsol to/_/bcom ldan 'das shes rab kyi pha rol tu phyin pa 'di gzung ba dang /_bcang ba dang /_klag pa dang /_kun chub par bgyi ba dang /_bsti stang du bgyi ba dang /_bla mar bgyi ba dang /_ri mor bgyi ba dang /_mchod 
[\[7b\]]
[\[7b.1\]]par bgyi ba dang /_phyag bgyi ba dang /_gdud par bgyi ba'i slad du phyogs bcu'i kho ra khor yug dag nas rgyal chen bzhi'i ris kyi lha'i bu rnams der mchi ba dang /_'og min gyi lha'i bu man chad mchi bar rigs kyi bu 'am rigs kyi bu mo de dag gis ji ltar rtogs 
[\[7b.2\]]par bgyi/_bcom ldan 'das kyis bka' stsal pa/_kau shi ka gal te rigs kyi bu 'am rigs kyi bu mos mi ma yin pa'i lha'i dri sngon ma myong bar tshor bar gyur na/_des lha'i bu gzi brjid che ba gzi brjid che ba dag shes rab kyi pha rol tu phyin pa 'di mnyan pa dang /_
[\[7b.3\]]gzung ba dang /_bcang ba dang /_klag pa dang /_kun chub par bya ba dang /_bsti stang du bya ba dang /_bla mar bya ba dang /_ri mor bya ba dang /_mchod pa bya ba'i phyir 'dir lhags so snyam du shes par bya'o/_/kau shi ka gzhan yang rigs kyi bu 'am rigs kyi bu mo des 
[\[7b.4\]]gtsang sbra byas na/_gtsang sbra byas pa des lha de dag lhags nas/_shes rab kyi pha rol tu phyin pa 'di gzung ba dang /_bcang ba dang /_klag pa dang /_kun chub par bya ba dang /_bsti stang du bya ba dang /_bla mar bya ba dang /_ri mor bya ba dang /_mchod pa byas 
[\[7b.5\]]nas yi rangs par 'gyur ro/_/phyogs de ni lha gzi brjid chung ngu gang yin pa de dag ni/_lha gzi brjid che ba gzi brjid che ba de dag gi gzi brjid dang /_byin mi bzod pas de nas gud du 'dong bar sems so/_/lha gzi brjid che ba gzi brjid che ba de dag ji tsam du der 'ong 
[\[7b.6\]]ba de tsam du rigs kyi bu'am rigs kyi bu mo de dag rgya cher mos par 'gyur ro/_/sa phyogs der yang gtsang sbra mi byed pa'i bag spyad par mi bya ste/_me tog dang /_bdug pa dang /_spos dang /_me tog phreng dang /_byug pa dang /_phye ma dang /_gos dang /_gdugs dang /_rgyal 
[\[7b.7\]]mtshan dang /_ba dan dag gis kyang sa phyogs de brgyan cing spos kyis byugs la me tog sil mas gtor bar bya'o/_/dar gyi lda ldi mang po spyang zhing bla re bres la rnam pa du mas sa phyogs de brgyan par bya'o/_/kau shi ka gzhan yang rigs kyi bu 'am rigs kyi bu mo de'i lus ngal 
[\[8a\]]
[\[8a.1\]]bar mi 'gyur ba dang /_lus bde bar 'gyur ba dang /_lus yang bar 'gyur ba dang /_lus las su rung ba dang /_sems yang ba dang /_sems las su rung ba dang /_sems bde bar nyams su tshor bar 'gyur te/_de phyin chad de shes rab kyi pha 
[\[8a.2\]]rol tu phyin pa la bsam pa thag pa nas yongs su rtog cing sdig pa'i rmi lam rmi bar mi 'gyur ro/_/de rmi lam na de bzhin gshegs pa dgra bcom pa yang dag par rdzogs pa'i sangs rgyas skyes bu chen po'i mtshan sum cu rtsa gnyis kyis spras pa/_sku gser gyi kha dog 
[\[8a.3\]]can/_dge slong gi dge 'dun gyis mdun gyis bltas pa/_byang chub sems dpa'i tshogs kyis mdun gyis bltas pa/_chos ston cing bzhugs pa dag mthong bar 'gyur te/_de bzhin gshegs pa de dag las pha rol tu phyin pa drug dang ldan pa'i gtam nyid thos 
[\[8a.4\]]par 'gyur zhing /_byang chub kyi phyogs kyi chos sum cu rtsa bdun dang ldan pa dang /_sangs rgyas kyi chos ma 'dres pa bco brgyad kyi bar dang ldan pa'i gtam nyid thos par 'gyur te/_pha rol tu phyin pa de dag gi don thos pa nas/_sangs rgyas kyi chos ma 'dres pa bco 
[\[8a.5\]]brgyad kyi bar gyi don thos par 'gyur ro/_/byang chub kyi shing yang mthong bar 'gyur ro/_/byang chub sems dpa' sems dpa' chen po byang chub kyi snying por 'gro ba yang mthong bar 'gyur ro/_/bla na med pa yang dag par rdzogs pa'i byang chub mngon par rdzogs 
[\[8a.6\]]par 'tshang rgya ba yang mthong bar 'gyur ro/_/byang chub sems dpa' bye ba khrag khrig phrag 'bum phrag mang po rnam pa thams cad mkhyen pa nyid ni 'di ltar yongs su gzung bar bya'o/_/sems can rnams ni 'di ltar yongs su smin par bya'o/_/sangs rgyas kyi zhing 
[\[8a.7\]]ni 'di ltar yongs su gzung bar bya zhes/_chos bgro ba byed pa dag kyang mthong bar 'gyur ro/_/shar phyogs nas sangs rgyas bye ba khrag khrig phrag 'bum phrag mang po dag gi sgra yang thos par 'gyur ro/_/de bzhin du lho dang /_nub dang /_byang dang /_'og dang /_
[\[8b\]]
[\[8b.1\]]steng dang /_phyogs mtshams dag nas/_sangs rgyas bye ba khrag khrig phrag 'bum phrag mang po'i sgra thos par 'gyur te/_'jig rten gyi khams ga ge mo zhig na/_de bzhin gshegs pa dgra bcom pa yang dag par rdzogs pa'i sangs rgyas 'di zhes bya ba/_byang 
[\[8b.2\]]chub sems dpa' bye ba khrag khrig phrag 'bum phrag 'di snyed cig dang /_nyan thos bye ba khrag khrig phrag 'bum phrag 'di snyed cig gis mdun gyis bltas nas/_yongs su bskor te chos ston cing bzhugs so zhes thos par 'gyur ro/_/shar phyogs na sangs rgyas bye ba 
[\[8b.3\]]khrag khrig phrag 'bum phrag mang po yongs su mya ngan las 'da' ba dag kyang mthong zhing phyogs bcu'i bar du sangs rgyas bye ba khrag khrig phrag 'bum phrag du ma yongs su mya ngan las 'da' ba dag kyang mthong bar 'gyur ro/_/de bzhin gshegs pa de dag gi mchod rten sku 
[\[8b.4\]]gdung gi ring bsrel gyi rten rin po che sna tshogs las byas pa'i mchod rten bye ba khrag khrig phrag 'bum dag kyang mthong bar 'gyur ro/_/mchod rten de dag la yang me tog dang /_bdug pa dang /_spos dang /_me tog phreng dang /_byug pa dang /_phye ma dang /_gos dang /_
[\[8b.5\]]gdugs dang /_rgyal mtshan dang /_ba dan dag gis bsti stang du byed/_bla mar byed/_ri mor byed/_mchod pa byed pa dag mthong bar 'gyur te/_kau shi ka de ltar rigs kyi bu'am rigs kyi bu mo rmi lam bzang po de lta bu de dag rmi bar 'gyur ro/_/bde bar gnyid 
[\[8b.6\]]kyis log cing bde bar sad par 'gyur te/_lus la gzi brjid bcug par nyams su tshor zhing lus kyang lci ba med de/_yang bar nyams su tshor bar 'gyur ro/_/de kha zas la yang brkam pa'i shas che bar mi 'gyur ro/_/gos dang /_zas dang /_mal cha dang /_stan 
[\[8b.7\]]dang /_na ba'i gsos sman dang /_yo byad la brkam par mi 'gyur te/_kau shi ka 'di lta ste dper na/_dge slong rnal 'byor spyod pa ting nge 'dzin las langs pa de ni yid la byed pas tshim par gyur pa'i sems kyi zas la brkam pa'i shas che bar mi 'gyur gyi chung bar 'gyur ba 
[\[9a\]]
[\[9a.1\]]bzhin no/_/kau shi ka de bzhin du rigs kyi bu 'am rigs kyi bu mo de la mi ma yin pa rnams gzi brjid sgrub par 'gyur ro/_/phyogs bcu na sangs rgyas bcom ldan 'das gang dag bzhugs pa de dag dang /_lha dang /_klu dang /_gnod sbyin dang /_dri za 
[\[9a.2\]]dang /_lha ma yin dang /_nam mkha' lding dang /_mi'am ci dang /_lto 'phye chen po de dag kyang lus la gzi brjid 'jug par byed do/_/kau shi ka rigs kyi bu'am rigs kyi bu mo gang gis rnam pa thams cad mkhyen pa nyid kyi sems dang ldan pas/_shes rab kyi pha rol 
[\[9a.3\]]tu phyin pa 'di 'dzin pa dang /_'chang ba dang /_klog pa dang /_kun chub par byed pa dang /_tshul bzhin du yid la byed pa de ni tshe 'di'i yon tan de dag yongs su 'dzin par 'gyur ro/_/kau shi ka gzhan yang rigs kyi bu'am rigs kyi bu mo gang shes rab kyi pha rol tu phyin pa 
[\[9a.4\]]'di 'dzin par mi byed/_'chang bar mi byed/_klog par mi byed/_kun chub par mi byed/_tshul bzhin du yid la mi byed par glegs bam du bris te 'chang la me tog dang /_bdug pa dang /_spos dang /_me tog phreng dang /_byug pa dang /_phye ma dang /_gos dang /_
[\[9a.5\]]gdugs dang /_rgyal mtshan dang /_ba dan dag gis bsti stang du byed/_bla mar byed/_ri mor byed/_mchod pa byed kyang /_kau shi ka rigs kyi bu'am rigs kyi bu mo de gzhi de las bsod nams mang du skyed par 'gyur gyi/_gang gis phyogs bcu khor yug gi 'jig 
[\[9a.6\]]rten gyi khams na de bzhin gshegs pa dgra bcom pa yang dag par rdzogs pa'i sangs rgyas bzhugs pa nyan thos kyi dge 'dun dang bcas pa rnams la gos dang /_zas dang /_mal cha dang /_stan dang /_na ba'i gsos sman dang /_yo byad rnams kyis bsti stang du byed/_bla mar 
[\[9a.7\]]byed/_ri mor byed/_mchod pa byed pa dang /_de bzhin gshegs pa dgra bcom pa yang dag par rdzogs pa'i sangs rgyas de dag yongs su mya ngan las 'das pa'i mchod rten dang /_nyan thos dang bcas pa'i dge 'dun la yang gos dang /_zas dang /_mal cha dang /_stan dang /_
[\[9b\]]
[\[9b.1\]]na ba'i gsos sman dang /_yo byad rnams kyis bsti stang du byed/_bla mar byed/_ri mor byed/_mchod pa byed pa ni de lta ma yin no/_/shes rab kyi pha rol tu phyin pa khri brgyad stong pa las 'dzin pa dang /_ri mo byed pa'i phan yon gyi le'u zhes bya ste sum cu pa'o//_//
[\[9b.2\]]de nas bcom ldan 'das kyis lha'i dbang po brgya byin la 'di skad ces bka' stsal to/_/kau shi ka gal te 'dzam bu gling 'di de bzhin gshegs pa'i sku gdung gis byur bur byas te bkang la/_de dag la yang me tog dang /_bdug pa dang /_spos dang /_me tog phreng 
[\[9b.3\]]dang /_byug pa dang /_phye ma dang /_gos dang /_gdugs dang /_rgyal mtshan dang /_ba dan dag gis bsti stang du byed/_bla mar byed/_ri mor byed/_mchod pa byed pa gang yin pa dang /_shes rab kyi pha rol tu phyin pa 'di khyod la byin pa gang yin pa cha 'di gnyis 
[\[9b.4\]]las khyod gang 'dom/_brgya byin gyis gsol pa/_bcom ldan 'das gal te 'dzam bu'i gling 'di de bzhin gshegs pa'i sku gdung gis byur bur gang ba bdag la stsal ba dang /_shes rab kyi pha rol tu phyin pa 'di glegs bam du bris te stsal ba la/_bdag ni cha 'di gnyis 
[\[9b.5\]]bzhag pa las shes rab kyi pha rol tu phyin pa 'tshal lags so/_/de ci'i slad du zhe na/_bcom ldan 'das bdag ni de bzhin gshegs pa'i sku gdung de dag la ma gus pa yang ma lags so/_/bcom ldan 'das bdag ni gus pa kho na lags te/_bdag ni de bzhin gshegs pa'i sku 
[\[9b.6\]]gdung dag la bsti stang du bgyid par mi 'tshal ba'am/_bla mar bgyid par mi 'tshal ba'am/_ri mor bgyid par mi 'tshal ba'am/_mchod pa bgyid par mi 'tshal ba yang ma lags mod kyi/_'on kyang bcom ldan 'das 'di ltar de bzhin gshegs pa'i sku gdung rnams ni 
[\[9b.7\]]shes rab kyi pha rol tu phyin pa 'di las byung ba lags te/_de'i slad du de dag la bsti stang du bgyi ba dang /_bla mar bgyi ba dang /_ri mor bgyi ba dang /_mchod par bgyi ba lags so/_/de bzhin gshegs pa'i sku gdung rnams ni shes rab kyi pha rol tu phyin pas yongs su 
[\[10a\]]
[\[10a.1\]]bsgos pa lags te/_de'i slad du de bzhin gshegs pa'i sku gdung rnams kyis mchod pa brnyes pa lags so/_/de nas tshe dang ldan pa shA ri'i bus lha'i dbang po brgya byin la 'di skad ces smras so/_/kau shi ka shes rab kyi pha rol tu phyin pa 'di ni gzung 
[\[10a.2\]]du med pa/_bstan du med pa/_thogs pa med pa ste/_'di ltar mtshan nyid med pa mtshan nyid gcig pa yin no/_/shes rab kyi pha rol tu phyin pa gzung du med pa/_bstan du med pa/_thogs pa med pa/_'di ltar mtshan nyid med par mtshan nyid gcig pa de kho na 
[\[10a.3\]]khyod kyis ji ltar blang bar sems/_de ci'i phyir zhe na/_shes rab kyi pha rol tu phyin pa ni gzung ba'am/_mi gzung ba'am/_'grib pa'am/_'phel ba'am/_dbri ba'am/_bsnan pa'am/_kun nas nyon mongs pa'am/_rnam par byang ba'i phyir gnas pa ma yin/_
[\[10a.4\]]sangs rgyas kyi chos rnams sbyin par byed pa ma yin/_so so'i skye bo'i chos rnams 'dor bar byed pa ma yin/_byang chub sems dpa'i chos rnams dang /_rang sangs rgyas kyi chos rnams dang /_slob pa'i chos rnams dang /_mi slob pa'i chos rnams sbyin par byed pa ma yin/_
[\[10a.5\]]so so'i skye bo'i chos rnams 'dor bar byed pa ma yin/_'dus ma byas kyi khams sbyin par byed pa ma yin/_'dus byas kyi khams 'dor bar byed pa ma yin/_nang stong pa nyid dang dngos po med pa'i ngo bo nyid stong pa nyid kyi bar du sbyin par byed pa ma yin/_pha rol tu 
[\[10a.6\]]phyin pa rnams dang /_dran pa nye bar gzhag pa rnams dang /_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam dang /_sangs rgyas kyi chos ma 'dres pa bco brgyad sbyin par byed pa ma yin/_
[\[10a.7\]]rnam pa thams cad mkhyen pa nyid sbyin par byed pa ma yin pa'i phyir ro/_/brgya byin gyis smras pa/_btsun pa shA ri'i bu de de bzhin te/_shes rab kyi pha rol tu phyin pa ni/_sangs rgyas kyi chos rnams dang /_rnam pa thams cad mkhyen pa nyid kyi bar du sbyin par byed pa ma yin 
[\[10b\]]
[\[10b.1\]]par bdag gis kyang shes so/_/de ci'i phyir zhe na/_shes rab kyi pha rol tu phyin pa gnyis su med pa'i phyir/_shes rab kyi pha rol tu phyin pa ni gnyis su nye bar gnas pa ma yin no/_/de bzhin du bsam gtan gyi pha rol tu phyin pa dang /_brtson 'grus kyi pha rol tu phyin 
[\[10b.2\]]pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa yang sbyin pa'i pha rol tu phyin pa gnyis su med pa'i phyir gnyis su nye bar gnas pa ma yin no/_/de nas bcom ldan 'das kyis lha'i dbang po brgya byin la 
[\[10b.3\]]legs so zhes bya ba byin te/_kau shi ka de de bzhin no/_/ji skad smras pa de bzhin te legs so legs so/_/shes rab kyi pha rol tu phyin pa gnyis su med pa'i phyir/_shes rab kyi pha rol tu phyin pa ni gnyis su nye bar gnas pa ma yin no/_/de bzhin du bsam gtan gyi 
[\[10b.4\]]pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa yang sbyin pa'i pha rol tu phyin pa gnyis su med pa'i phyir gnyis su nye bar gnas pa ma yin no/_/kau shi 
[\[10b.5\]]ka shes rab kyi pha rol tu phyin pa la gnyis su 'dod pa gang yin pa de ni chos kyi dbyings la gnyis su 'dod par zad do/_/de ci'i phyir zhe na/_kau shi ka chos kyi dbyings dang /_shes rab kyi pha rol tu phyin pa ni gnyis su med cing gnyis su dbyer med do/_/de bzhin du bsam 
[\[10b.6\]]gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa dang /_chos kyi dbyings kyang gnyis su med cing gnyis su dbyer med do/_/de bzhin du 
[\[10b.7\]]sbyar te/_shes rab kyi pha rol tu phyin pa la gnyis su 'dod pa gang yin pa de ni de bzhin nyid la gnyis su 'dod par zad do/_/de ni yang dag pa'i mtha' dang /_bsam gyis mi khyab pa'i dbyings kyi bar du gnyis su 'dod par zad do/_/brgya byin gyis gsol pa/_bcom ldan 
[\[11a\]]
[\[11a.1\]]'das byang chub sems dpa' sems dpa' chen pos gang la bslabs na/_bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba'i shes rab kyi pha rol tu phyin pa ni lha dang /_mi dang lha ma yin du bcas pa'i 'jig 
[\[11a.2\]]rten gyis phyag bgyi ba'i gnas lags so/_/bcom ldan 'das gang gi tshe/_lha'i 'dun sa chos bzang na/_lha'i dbang po'i stan la bdag mchis pa'i gnas la/_bdag mchis pa na der lha'i bu dag bdag la bsnyen bkur bgyid pa'i slad du mchis te/_gang gi tshe bdag 
[\[11a.3\]]gi seng ge'i khri la bdag ma mchis pa de'i tshe/_lha'i bu de dag chos kyi stan 'di la/_lha'i dbang po brgya byin 'dug nas sum cu rtsa gsum gyi lha rnams la chos bstan to zhes bdag gi stan de la phyag bgyis nas slar mchi'o/_/bcom ldan 'das de bzhin du gang du shes rab kyi pha 
[\[11a.4\]]rol tu phyin pa 'di yi ger bris pa gnas sam/_kha don du bgyid dam/_gzhan dag la yang dag par ston pa der phyogs bcu nas lha'i bu dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi'am ci dang /_lto 'phye chen po 
[\[11a.5\]]gang lhags pa de dag shes rab kyi pha rol tu phyin pa 'di la phyag 'tshal du mchi zhing /_phyag bgyis nas slar mchi bar sems lags so/_/de ci'i slad du zhe na/_de bzhin gshegs pa dgra bcom pa yang dag par rdzogs pa'i sangs rgyas rnams kyang 'di las byung la/_
[\[11a.6\]]sems can thams cad kyi bde ba'i yo byad rnams kyang 'di las skyes te/_de bzhin gshegs pa'i sku gdung gang lags pa de dag kyang shes rab kyi pha rol tu phyin pa 'di las byung ba'i slad du'o/_/de bzhin du shes rab kyi pha rol tu phyin pa 'di ni de bzhin gshegs pa byang 
[\[11a.7\]]chub kyi spyad pa spyod pa na yang rnam pa thams cad mkhyen pa nyid kyi rten du gyur cing /_rkyen du gyur/_rgyur gyur/_stobs par gyur pa lags so/_/bcom ldan 'das de ltar lags pas bdag ni cha de gnyis las/_shes rab kyi pha rol tu phyin pa nyid 'tshal lags te/_
[\[11b\]]
[\[11b.1\]]shes rab kyi pha rol tu phyin pa 'di blangs nas/_dam pa'i chos la sems gdungs pas kha ton du bgyi'o/_/bcom ldan 'das gang gi tshe bdag shes rab kyi pha rol tu phyin pa yid la bgyid pa de'i tshe/_'jigs par 'gyur ba 'am/_bag 'khum par 'gyur ba'i rgyu yang 
[\[11b.2\]]dag par rjes su mi mthong lags so/_/de ci'i slad du zhe na/_bcom ldan 'das shes rab kyi pha rol tu phyin pa ni mtshan ma ma mchis shing /_bcom ldan 'das shes rab kyi pha rol tu phyin pa ni rtags ma mchis/_brjod du ma mchis/_smos su ma mchis pa lags 
[\[11b.3\]]pa'i slad du'o/_/bcom ldan 'das de bzhin du bsam gtan dang /_brtson 'grus dang /_bzod pa dang /_tshul khrims dang /_sbyin pa'i pha rol tu phyin pa nas/_rnam pa thams cad mkhyen pa nyid kyi bar du smos su ma mchis pa'i slad du'o/_/bcom ldan 'das gal 
[\[11b.4\]]te shes rab kyi pha rol tu phyin pa mtshan ma dang bcas pa zhig lags te/_mtshan ma ma mchis pa ma lags na ni/_de bzhin gshegs pa dgra bcom pa yang dag par rdzogs pa'i sangs rgyas kyis chos thams cad mtshan ma ma mchis pa dang /_rtags ma mchis pa dang /_brjod 
[\[11b.5\]]du ma mchis pa dang /_smos su ma mchis par thugs su chud nas/_bla na med pa yang dag par rdzogs pa'i byang chub mngon par rdzogs par sangs rgyas te/_sems can rnams la mtshan ma ma mchis pa dang /_rtags ma mchis pa dang /_brjod du ma mchis pa dang /_smos 
[\[11b.6\]]su ma mchis par chos ston par mi 'gyur ba zhig na/_bcom ldan 'das gang gi slad du shes rab kyi pha rol tu phyin pa mtshan ma ma mchis/_rtags ma mchis/_brjod du ma mchis/_smos su ma mchis pa lags pa de'i slad du de bzhin gshegs pas chos thams cad mtshan ma 
[\[11b.7\]]ma mchis pa dang /_rtags ma mchis pa dang /_brjod du ma mchis pa dang /_smos su ma mchis pa dang /_bsam gyis mi khyab par thugs su chud nas/_bla na med pa yang dag par rdzogs pa'i byang chub mngon par rdzogs par sangs rgyas te/_sems can rnams la mtshan 
[\[12a\]]
[\[12a.1\]]ma ma mchis pa dang /_rtags ma mchis pa dang /_brjod du ma mchis pa dang /_smos su ma mchis pa dang /_bsam gyis mi khyab pa dang /_tha snyad ma mchis pa'i chos ston lags so/_/bcom ldan 'das de ltar lags pas shes rab kyi pha rol 
[\[12a.2\]]tu phyin pa 'di la ni lha dang bcas pa'i 'jig rten gyis me tog dang /_bdug pa dang /_spos dang /_me tog phreng dang /_byug pa dang /_phye ma dang /_na bza' dang /_gdugs dang /_rgyal mtshan dang /_ba dan dag gis bsti stang du bgyi ba dang /_bla mar bgyi ba dang /_
[\[12a.3\]]ri mor bgyi ba dang /_mchod pa bgyi ba dang /_gzung ba dang /_bcang ba dang /_klag pa dang /_kun chub par bgyi ba lags te/_de la ni sems can dmyal ba dang /_dud 'gro'i skye gnas dang /_gshin rje'i 'jig rten gyi 'gro ba ma mchis par 'tshal bar bgyi lags so/_/
[\[12a.4\]]nyan thos kyis dang /_rang sangs rgyas kyi sar ltung ba yang ma mchis par 'tshal bar bgyi ste/_bla na med pa yang dag par rdzogs pa'i byang chub mngon par rdzogs par sangs rgyas par gyur gyi bar du/_de bzhin gshegs pa mthong ba dang /_sems can yongs su 
[\[12a.5\]]smin par bgyi ba dang /_sangs rgyas kyi zhing nas sangs rgyas kyi zhing du mchi ba dang /_de bzhin gshegs pa de dag la me tog dang /_bdug pa dang /_spos dang /_me tog phreng dang /_byug pa dang /_phye ma dang /_na bza' dang /_gdugs dang /_rgyal mtshan dang /_ba dan 
[\[12a.6\]]dag gis bsti stang du bgyi ba dang /_bla mar bgyi ba dang /_ri mor bgyi ba dang /_mchod pa bgyi ba dang 'bral bar mi 'gyur lags so/_/bcom ldan 'das gzhan yang gal te stong gsum gyi stong chen po'i 'jig rten gyi khams 'di de bzhin gshegs pa'i sku gdung gis 
[\[12a.7\]]yongs su bkang ste/_byur bur bgyis pa zhig kyang bdag la stsal la/_shes rab kyi pha rol tu phyin pa 'di glegs bam du bris pa zhig kyang bdag la stsal na/_bdag ni cha gnyis bzhag pa 'di las shes rab kyi pha rol tu phyin pa 'di nyid 'tshal lags so/_/de 
[\[12b\]]
[\[12b.1\]]ci'i slad du zhe na/_de bzhin gshegs pa'i sku gdung rnams ni de las byung ste/_bsti stang du bgyi ba dang /_bla mar bgyi ba dang /_ri mor bgyi ba dang /_mchod pa bgyi ba lags pas des na/_rigs kyi bu gang dag gis bsti stang du bgyid/_bla mar bgyid/_ri mor 
[\[12b.2\]]bgyid/_mchod pa bgyid na/_de dag ngan 'gro dag tu skye bar mi 'gyur te/_lha dang mi'i phun sum tshogs pa nyams su myong nas/_smon lam ji ltar btab pa bzhin du nyan thos kyi theg pa'am/_rang sangs rgyas kyi theg pa'am/_theg pa chen pos yongs su mya ngan las 
[\[12b.3\]]'da' bar 'gyur ba'i slad du'o/_/bcom ldan 'das de bzhin gshegs pa mthong ba gang lags pa dang /_shes rab kyi pha rol tu phyin pa mthong ba gang lags pa 'di ni mtshungs pa lags te/_bcom ldan 'das de ltar lags pas shes rab kyi pha rol tu phyin pa 
[\[12b.4\]]gang lags pa dang /_de bzhin gshegs pa gang lags pa 'di ni gnyis su ma mchis shing gnyis su dbyer ma mchis lags so/_/bcom ldan 'das gzhan yang de bzhin gshegs pa dgra bcom pa yang dag par rdzogs pa'i sangs rgyas kyis cho 'phrul rnam pa 
[\[12b.5\]]gsum gyis mdo'i sde dang /_dbyangs kyis bsnyad pa'i sde dang /_lung bstan pa'i sde dang /_gtan la phab par bstan pa'i sde'i bar du yan lag bcu gnyis pa'i chos bstan pa gang lags pa dang /_rigs kyi bu'am rigs kyi bu mos shes rab kyi pha rol tu phyin pa 
[\[12b.6\]]'di bzung ste/_kun chub par bgyis nas gzhan dag la yang bstan pa gang lags pa de ni mtshungs pa lags so/_/de ci'i slad du zhe na/_bcom ldan 'das cho 'phrul rnam pa gsum dang /_mdo'i sde dang /_dbyangs kyis bsnyad pa'i sde dang /_lung bstan pa'i sde dang /_
[\[12b.7\]]gtan la phab par bstan pa'i sde'i bar dag ni 'di las byung ba'i slad du'o/_/bcom ldan 'das gzhan yang shar phyogs na de bzhin gshegs pa gang gA'i klung gi bye ma snyed dag cho 'phrul rnam pa gsum gyis mdo'i sde dang /_dbyangs kyis bsnyad pa'i sde dang /_lung bstan pa'i sde dang /_
[\[13a\]]
[\[13a.1\]]gtan la phab par bstan pa'i sde'i bar gyi chos ston pa gang lags pa dang /_de bzhin du lho phyogs dang /_nub phyogs dang /_byang phyogs dang /_steng dang /_'og dang /_phyogs mtshams kyi bar gyi 'jig rten gyi khams gang gA'i klung gi bye ma snyed dag na 
[\[13a.2\]]sangs rgyas bcom ldan 'das dag cho 'phrul rnam pa gsum gyis mdo'i sde dang /_dbyangs kyis bsnyad pa'i sde dang /_lung bstan pa'i sde dang /_gtan la phab par bstan pa'i sde'i bar du chos ston pa gang lags pa dang /_rigs kyi bu'am rigs kyi bu mo shes rab kyi pha rol tu phyin pa 
[\[13a.3\]]'di yongs su 'dzin pa nas/_gzhan dag la ston pa'i bar du bgyid pa gang lags pa de ni mtshungs pa lags so/_/de ci'i slad du zhe na/_de bzhin gshegs pa rnams kyang 'di las byung ba lags la/_mdo'i sde dang /_dbyangs kyis bsnyad pa'i sde dang /_lung bstan pa'i sde dang /_
[\[13a.4\]]gtan la phab par bstan pa'i sde'i bar de dag kyang 'di las byung ba'i slad du'o/_/bcom ldan 'das gzhan yang phyogs bcu'i phyogs re rer yang de bzhin gshegs pa dgra bcom pa yang dag par rdzogs pa'i sangs rgyas gang gA'i klung gi bye ma snyed gang lags pa de dag la yang me 
[\[13a.5\]]tog dang /_bdug pa dang /_spos dang /_me tog phreng dang /_byug pa dang /_phye ma dang /_na bza' dang /_gdugs dang /_rgyal mtshan dang /_ba dan dag gis bsti stang du bgyid/_bla mar bgyid/_ri mor bgyid/_mchod pa bgyid pa dang /_gang gis shes rab kyi pha 
[\[13a.6\]]rol tu phyin pa 'di glegs bam du bris te/_me tog dang /_bdug pa dang /_spos dang /_me tog phreng dang /_byug pa dang /_phye ma dang /_na bza' dang /_gdugs dang /_rgyal mtshan dang /_ba dan dag gis bsti stang du bgyid/_bla mar bgyid/_ri mor bgyid/_mchod pa 
[\[13a.7\]]bgyid pa de ni mtshungs pa lags so/_/de ci'i slad du zhe na/_de bzhin gshegs pa dgra bcom pa yang dag par rdzogs pa'i sangs rgyas rnams ni 'di las byung ba'i slad du'o/_/bcom ldan 'das gzhan yang rigs kyi bu'am rigs kyi bu mo shes rab kyi pha rol tu phyin pa 'di 
[\[13b\]]
[\[13b.1\]]'dzin pa dang /_'chang ba dang /_klog pa dang /_kun chub par bgyid pa dang /_tshul bzhin du yid la bgyid pas/_gzhan dag la yang yang dag par ston pa gang lags pa de la ni sems can dmyal ba dang /_dud 'gro'i skye gnas dang /_gshin rje'i 'jig rten gyi 'gro ba ma 
[\[13b.2\]]mchis par 'tshal bar bgyi lags so/_/nyan thos dang /_rang sangs rgyas kyi sar ltung ba yang ma mchis par 'tshal bar bgyi ste/_phyir mi ldog pa'i byang chub sems dpa'i sa la gnas pa lags so/_/de ci'i slad du zhe na/_'di ltar rigs kyi bu'am rigs kyi bu mo shes 
[\[13b.3\]]rab kyi pha rol tu phyin pa 'di yi ger bris nas/_'dzin pa dang /_'chang ba dang /_klog pa dang /_kun chub par bgyid pa dang /_tshul bzhin du yid la bgyid pa dang /_de la me tog dang /_bdug pa dang /_spos dang /_me tog phreng dang /_byug pa dang /_phye ma dang /_na 
[\[13b.4\]]bza' dang /_gdugs dang /_rgyal mtshan dang /_ba dan dag gis bsti stang du bgyid/_bla mar bgyid/_ri mor bgyid/_mchod pa bgyid pa de la ni gang las kyang 'jigs pa 'byung ba ma mchis par 'tshal bar bgyi lags so/_/bcom ldan 'das dper bgyi na/_bu lon 
[\[13b.5\]]pas 'jigs pa'i mi rgyal po la brten na/_de rgyal po la 'khor bas/_de gang dag gis 'jigs par gyur pa de dag nyid kyis brten par 'gyur te/_de dag gis 'jigs par yang mi 'gyur lags so/_/de ci'i slad du zhe na/_bcom ldan 'das mthu dang ldan pa la brten pa ni de ltar 
[\[13b.6\]]'gyur ba'i slad du ste rgyal po la brten pa ni 'jigs pa ma mchis pa lags so/_/bcom ldan 'das de bzhin du shes rab kyi pha rol tu phyin pas yongs su bsgos pa'i sku gdung rnams kyis ni mchod pa brnyes lags so/_/bcom ldan 'das de la rgyal po de ji lta ba de bzhin du ni 
[\[13b.7\]]shes rab kyi pha rol tu phyin pa blta bar bgyi lags so/_/rgyal po la brten pa'i mi mchod pa 'thob pa ji lta ba de bzhin du ni/_de bzhin gshegs pa'i sku gdung shes rab kyi pha rol tu phyin pas yongs su bsgos pas mchod pa brnyes par blta bar bgyi lags so/_/
[\[14a\]]
[\[14a.1\]]thams cad mkhyen pa'i ye shes gang lags pa de yang shes rab kyi pha rol tu phyin pas yongs su bsgos par rig par bgyi lags so/_/de lta lags pas bdag ni cha 'di gnyis las shes rab kyi pha rol tu phyin pa 'di nyid 'tshal lags so/_/de ci'i 
[\[14a.2\]]slad du zhe na/_de bzhin gshegs pa'i sku gdung rnams ni 'di las byung ba lags/_skyes bu chen po'i mtshan sum cu rtsa gnyis ni 'di las byung ba lags/_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi 
[\[14a.3\]]dang /_sangs rgyas kyi chos ma 'dres pa bco brgyad ni 'di las byung ba lags/_byams pa chen po dang /_snying rje chen po ni 'di las byung ba lags/_bcom ldan 'das pha rol tu phyin pa lnga po rnams ni 'di las byung bas/_pha rol tu phyin pa'i ming thob pa lags/_de bzhin 
[\[14a.4\]]gshegs pa'i rnam pa thams cad mkhyen pa nyid ni 'di las byung ba lags pa'i slad du'o//_//'phags pa shes rab kyi pha rol tu phyin pa khri brgyad stong pa/_bam po nyi shu bzhi pa/_bcom ldan 'das stong gsum gyi stong chen po'i 'jig rten gyi khams 
[\[14a.5\]]gang na sems can rnams shes rab kyi pha rol tu phyin pa 'di 'dzin pa dang /_'chang ba dang /_klog pa dang /_kun chub par bgyid pa der sems can de dag la mi'am/_mi ma lags pa glags tshol bas kyang glags rnyed par mi 'gyur te/_sems can de dag thams cad ni 
[\[14a.6\]]rim gyis mya ngan las 'da' ba'i chos can du yang 'gyur lags so/_/bcom ldan 'das shes rab kyi pha rol tu phyin pa 'di ni de ltar rin po che ltar don che ba lags so/_/bcom ldan 'das shes rab kyi pha rol tu phyin pa ni stong gsum gyi stong chen po'i 'jig rten gyi khams na 
[\[14a.7\]]sems can gang dag 'khod pa de dag la sangs rgyas kyi phrin las bgyid pa'i slad du nye bar gnas pa lags so/_/bcom ldan 'das 'jig rten gyi khams gang na/_shes rab kyi pha rol tu phyin pa 'di spyod pa'i 'jig rten gyi khams der ni/_sangs rgyas byung bar 'tshal bar bgyi'o/_/
[\[14b\]]
[\[14b.1\]]bcom ldan 'das dper bgyi na nor bu rin po che chen po rin thang ma mchis pa zhig mchis la/_nor bu rin po che de yang yon tan 'di lta bu dag dang ldan te/_nor bu rin po che chen po de gang dang gang du bzhag pa de dang der mi ma lags pas glags rnyed par mi 'gyur zhing /_gang dang gang 
[\[14b.2\]]na skyes pa 'am/_bud med mi ma lags pas zin pa de dang der/_nor bu rin po che de phyung na/_nor bu rin po che der phyung ma thag tu mi ma lags pa de nor bu rin po che chen po de'i gzi brjid mi bzod pas 'bros par 'gyur lags so/_/mkhris pa'i dbang gis tsha bar gyur pa'i 
[\[14b.3\]]lus la nor bu rin po che de btags na/_mkhris pa de yang sel bar 'gyur zhing /_rnam par 'phel bar mi 'gyur la/_zhi bar 'gyur lags so/_/bser ma'i bro nad kyis thebs pa'i lus la nor bu rin po che de btags na yang rlung de sel bar 'gyur lags so/_/bad 
[\[14b.4\]]kan gyi bro nad kyis thebs pa'i lus la nor bu rin po che de btags na yang /_bad kan de dag thams cad zhi bar 'gyur lags so/_/rigs kyi bu'am rigs kyi bu mo 'dus pa'i bro nad kyis thebs pa de'i lus la nor bu rin po che de btags na yang de'i nad de zhi bar 'gyur 
[\[14b.5\]]lags so/_/nor bu rin po che de mtshan mo yang snang bar bgyid par 'gyur lags so/_/tsha ba'i dus la bab pa'i tshes phyogs gang du nor bu rin po che de bzhag pa'i sa phyogs de yang bsil bar 'gyur lags so/_/lhags pa'i dus la bab pa'i tshe/_sa phyogs gang 
[\[14b.6\]]du nor bu rin po che de bzhag pa'i sa phyogs de yang dro bar 'gyur lags so/_/nor bu rin po che de gang du bzhag pa'i sa phyogs de grang yang mi grang /_tsha yang mi tsha ste/_dus tshigs bde bar 'gyur lags so/_/sa phyogs gang du nor bu rin po che de gnas pa'i sa 
[\[14b.7\]]phyogs der sbrul gdug pa dang /_sdig pa la sogs pa'am/_sdig sbrul rnams kyang gnas par mi 'gyur lags so/_/rigs kyi bu'am rigs kyi bu mo gang la la zhig sbrul gdug pas zin par gyur pa de la nor bu rin po che de bstan na/_de la bstan ma thag tu dug de dag 
[\[15a\]]
[\[15a.1\]]thams cad ma mchis par 'gyur lags so/_/nor bu rin po che de ni yon tan de dag la sogs pa dang ldan pa lags te/_bcom ldan 'das skyes pa'am/_bud med bro nad sna tshogs kyis thebs pa gang lags pa de dag gis lus la gal te nor bu 
[\[15a.2\]]rin po che de btags na/_de dag gi bro nad thams cad kyang zhi bar 'gyur lags so/_/bcom ldan 'das chab gang gi nang du nor bu rin po che stsal ba'i chab de dag thams cad kyang rang bzhin gyi kha dog ji lta ba dang yan lag brgyad dang ldan par 'gyur lags so/_/bcom 
[\[15a.3\]]ldan 'das gal te nor bu rin po che de ras sngon pos dkris te chab kyi nang du stsal na yang chab de sngon por 'gyur bar bgyid lags so/_/gal te ser po'am/_gal te dmar po'am/_gal te btsod ka'am/_gal te shel gyi kha dog lta bu'i ras kyis nor bu 
[\[15a.4\]]rin po che de dkris te chab kyi nang du stsal na yang chab de yang de dag gi kha dog tu 'gyur lags so/_/ras tshon sna tshogs su bsgral ba'i ras kyis nor bu rin po che de dkris nas chab kyi nang du stsal na yang chab de kha dog sna tshogs su 'gyur bar bgyid lags so/_/bcom 
[\[15a.5\]]ldan 'das/_chab rnyog ma can gang gi nang du nor bu rin po che de stsal ba'i chab de dag thams cad kyang dang bar 'gyur te/_nor bu rin po che de ni yon tan de dag la sogs pa dang ldan pa lags so/_/de nas tshe dang ldan pa kun dga' bos/_lha'i dbang po brgya byin la 'di 
[\[15a.6\]]skad ces smras so/_/kau shi ka 'di ci snyam du sems/_nor bu rin po che de lha'i yin nam/_'on te 'dzam bu'i gling gi mi rnams la yang rin po che de lta bu yod snyama'am/_brgya byin gyis smras pa/_btsun pa kun dga' bo nor bu rin po che de ni lha'i yin no/_/'dzam bu'i gling 
[\[15a.7\]]gi mi rnams kyi nor bu rin po che gang yin pa ni chung la lci'o/_/lha'i nor bu rin po che gang yin ba de dag ni che la yang ste/_'dzam bu'i gling gi mi rnams kyi nor bu rin po che rnams ni/_lha'i rin po che de dag ltar yon tan gyi rnam pa shin tu yongs su rdzogs pa ma yin te/_'dzam bu gling 
[\[15b\]]
[\[15b.1\]]pa'i nor bu rin po che de dag ni lha'i rin po che rnams kyi grangs su yang nye bar mi 'gro ste/_cha dang bgrang ba dang dper yang mi bzod do/_/de nas bcom ldan 'das la lha'i dbang po brgya byin gyis 'di skad ces gsol to/_/bcom ldan 'das nor bu rin po che de za ma tog gi nang du stsal ba las/_
[\[15b.2\]]gang gi tshe nor bu rin po che de za ma tog de'i nang nas phyung na yang nor bu rin po che de de'i nang na mchis mchis so zhes za ma tog de yang yid du mchi bar 'gyur lags so/_/bcom ldan 'das de bzhin du sa phyogs gang na shes rab kyi pha rol tu phyin pa 'di spyod pa der/_rigs kyi 
[\[15b.3\]]bu'am rigs kyi bu mo dag gi lus dang /_sems kyi sdug bsngal dang /_gnod pa mis bgyis pa'am/_mi ma lags pas bgyis pa rnams 'byung bar mi 'gyur lags so/_/de la nor bu rin po che chen po zhes bgyi ba de ni/_shes rab kyi pha rol tu phyin pa dang /_
[\[15b.4\]]thams cad mkhyen pa'i ye shes kyi tshig [{]bla dgas [,]bla dwags [}]lags so/_/shes rab kyi pha rol tu phyin pa'i yon tan ni dpag tu ma mchis pa lags na/_shes rab kyi pha rol tu phyin pa'i yon tan ji snyed cig yongs su brjod par rngo thogs lags/_de bzhin du bsam gtan gyi pha 
[\[15b.5\]]rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa dang /_nang stong pa nyid dang /_dngos po med pa'i ngo bo nyid stong pa nyid kyi bar dang /_dran pa nye bar gzhag 
[\[15b.6\]]pa rnams dang /_yang dag par spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_lam dang /_sangs rgyas kyi chos ma 'dres pa [{]bcwa [,]bco [}]brgyad kyi bar dang /_thams cad mkhyen pa 
[\[15b.7\]]nyid kyi ye shes dang /_chos kyi dbyings dang /_chos skyon med pa nyid dang /_de bzhin nyid dang /_yang dag pa'i mtha' dang /_bsam gyis mi khyab pa'i dbyings kyi yon tan yang de bzhin te/_rnam pa thams cad mkhyen pa nyid kyi ye shes kyi yon tan de dag gis de bzhin 
[\[16a\]]
[\[16a.1\]]gshegs pa yongs su mya ngan las 'das pa'i sku gdung rnams kyis mchod pa brnyes par 'gyur ba lags so/_/bcom ldan 'das gzhan yang sku gdung de dag ni rnam pa thams cad mkhyen pa nyid kyi ye shes dang /_bag chags dang /_nying mtshams sbyor ba 
[\[16a.2\]]dang /_nyon mongs pa thams cad spong ba dang /_rtag tu btang snyoms su gnas pa dang /_bsnyel ba mi mnga' ba'i chos nyid kyi snod du gyur pa lags te/_de'i slad du de bzhin gshegs pa'i sku gdung rnams kyis mchod pa brnyes pa lags so/_/bcom ldan 'das sku gdung de 
[\[16a.3\]]dag ni pha rol tu phyin pa rin po che rnams kyi snod du gyur pa lags so/_/de bzhin gshegs pa'i sku gdung de dag ni kun nas nyon mongs pa ma mchis pa dang /_rnam par byang ba ma mchis pa'i pha rol tu phyin pa dang /_skye ba ma mchis pa dang /_'gag pa ma mchis pa'i 
[\[16a.4\]]pha rol tu phyin pa dang /_blang ba ma mchis pa dang /_dor ba ma mchis pa'i pha rol tu phyin pa dang /_'ong ba ma mchis pa dang /_'gro ba ma mchis pa'i pha rol tu phyin pa'i snod du gyur pa lags so/_/de bzhin gshegs pa'i sku gdung de dag ni chos nyid kyi pha rol tu phyin pa'i 
[\[16a.5\]]snod du gyur pa lags so/_/de bzhin gshegs pa'i sku gdung de dag ni/_chos nyid kyis yongs su bsgos pa lags te de'i slad du de bzhin gshegs pa'i sku gdung rnams ni mchod pa brnyes pa lags so/_/bcom ldan 'das gzhan yang stong gsum gyi stong chen po'i 'jig rten 
[\[16a.6\]]gyi khams de bzhin gshegs pa'i sku gdung gis yongs su bkang ste/_byur bur bgyis pa lta zhog lags kyi/_bcom ldan 'das gal te 'jig rten gyi khams gang gA'i klung gi bye ma snyed de bzhin gshegs pa'i sku gdung gis yongs su bkang ste/_byur bur bgyis la/_
[\[16a.7\]]shes rab kyi pha rol tu phyin pa 'di yang glegs bam du bris te stsal na/_bcom ldan 'das bdag ni cha 'di gnyis bzhag pa las shes rab kyi pha rol tu phyin pa 'di 'tshal lags so/_/de ci'i slad du zhe na/_de bzhin gshegs pa'i sku gdung shes rab kyi pha rol tu phyin pas yongs 
[\[16b\]]
[\[16b.1\]]su bsgos pa ni de las byung ba'i slad du mchod pa brnyes pa lags so/_/bcom ldan 'das rigs kyi bu'am rigs kyi bu mo de bzhin gshegs pa'i sku gdung rnams la bsti stang du bgyid/_bla mar bgyid/_ri mor bgyid/_mchod pa bgyid pa gang lags pa de'i dge ba'i rtsa ba de 
[\[16b.2\]]ni mthar phyin nas/_lha rnams dang /_mi rnams kyi bde ba dag nyams su myong ste/_rgyal rigs shing sA la chen po lta bu rnams su'am/_bram ze'i rigs shing sA la chen po lta bu rnams su'am/_khyim bdag gi rigs shing sA la chen po lta bu rnams su'am/_rgyal chen 
[\[16b.3\]]bzhi'i ris kyi lha'i bu dang /_sum cu rtsa gsum pa dang /_'thab bral dang /_dga' ldan dang /_'phrul dga' dang /_gzhan 'phrul dbang byed kyi lha rnams kyi nang du bde ba nyams su myong ste/_dge ba'i rtsa ba de nyid kyi sdug bsngal mthar bgyid par 'gyur ba tsam du bas 
[\[16b.4\]]kyi/_rigs kyi bu'am rigs kyi bu mo shes rab kyi pha rol tu phyin pa 'di 'dzin pa dang /_'chang ba dang /_klog pa dang /_kun chub par bgyid pa dang /_tshul bzhin du yid la bgyid pa gang lags pa de ni bsam gtan gyi pha rol tu phyin pa yang yongs su rdzogs par 'gyur lags 
[\[16b.5\]]so/_/bsam gtan gyi pha rol tu phyin pas kyang /_brtson 'grus kyi pha rol tu phyin pa yongs su rdzogs par bgyid lags so/_/brtson 'grus kyi pha rol tu phyin pas kyang /_bzod pa'i pha rol tu phyin pa yongs su rdzogs par bgyid lags so/_/bzod pa'i pha rol tu 
[\[16b.6\]]phyin pas kyang /_tshul khrims kyi pha rol tu phyin pa yongs su rdzogs par bgyid lags so/_/tshul khrims kyi pha rol tu phyin pas kyang /_sbyin pa'i pha rol tu phyin pa yongs su rdzogs par bgyid lags so/_/de bzhin du byang chub kyi phyogs kyi chos sum cu rtsa bdun dang /_
[\[16b.7\]]sangs rgyas kyi chos ma 'dres pa bco brgyad kyi bar du yongs su rdzogs par bgyid lags te/_nyan thos dang rang sangs rgyas kyi sa las 'das nas/_byang chub sems dpa'i skyon ma mchis pa la 'jug par bgyid lags so/_byang chub sems dpa'i skyon ma mchis pa la zhugs 
[\[17a\]]
[\[17a.1\]]nas/_byang chub sems dpa'i mngon par shes pa rnams thob par 'gyur lags so/_/byang chub sems dpa'i mngon par shes pa rnams thob nas/_sangs rgyas kyi zhing nas sangs rgyas kyi zhing du mchi zhing lus gang dag gis sems can rnams 
[\[17a.2\]]yongs su smin par bgyid par 'gyur ba'i lus bsam bzhin du len par bgyid de/_yang na 'khor los sgyur ba'i lus sam/_rgyal rigs shing sA la chen po lta bu'am/_bram ze'i rigs shing sA la chen po lta bu'am/_khyim bdag gi rigs shing sA la chen po 
[\[17a.3\]]lta bu'i lus blangs nas/_sems can rnams yongs su smin par bgyid lags so/_/bcom ldan 'das de lta lags pas/_bdag ni de bzhin gshegs pa'i sku gdung rnams la gus par mi bgyid pa yang ma lags la/_len par mi 'tshal ba yang ma lags mod kyi/_
[\[17a.4\]]'on kyang shes rab kyi pha rol tu phyin pa la bsti stang bgyis pas/_de bzhin gshegs pa'i sku gdung rnams la yang bsti stang bgyis par 'gyur/_bla mar bgyis par 'gyur/_ri mor bgyis par 'gyur/_mchod pa bgyis par 'gyur lags so/_/bcom ldan 
[\[17a.5\]]'das gzhan yang phyogs bcu'i 'jig rten gyi khams grangs ma mchis dpag tu ma mchis pa dag na/_de bzhin gshegs pa dgra bcom pa yang dag par rdzogs pa'i sangs rgyas bzhugs pa de dag chos kyi sku dang /_gzugs kyi skur mthong bar 'tshal ba gang lags pa de ni/_
[\[17a.6\]]shes rab kyi pha rol tu phyin pa 'di nyid gzung bar bgyi/_bcang bar bgyi/_klag par bgyi/_kun chub par bgyi/_gzhan dag la yang rgya cher yang dag par bstan par bgyi zhing tshul bzhin du yang yid la bgyi'o/_/rigs kyi bu'am rigs kyi bu mo gang phyogs bcu'i 
[\[17a.7\]]de bzhin gshegs pa dgra bcom pa yang dag par rdzogs pa'i sangs rgyas de dag mthong bar 'tshal ba'i rigs kyi bu 'am rigs kyi bu mo shes rab kyi pha rol tu phyin pa la spyod pa des ni/_chos nyid du sangs rgyas rjes su dran pa bsgom par bgyi'o/_/bcom ldan 'das chos nyid 
[\[17b\]]
[\[17b.1\]]ni 'di gnyis lags te/_gnyis gang zhe na 'di lta ste/_'dus byas kyi chos kyi chos nyid dang /_'dus ma byas kyi chos kyi chos nyid lags so/_/bcom ldan 'das de la 'dus byas kyi chos kyi chos nyid gang lags zhe na/_nang stong pa nyid 'tshal ba dang /_dngos 
[\[17b.2\]]po med pa'i ngo bo nyid stong pa nyid 'tshal ba gang lags pa'i bar dang /_byang chub kyi phyogs kyi chos sum cu rtsa bdun 'tshal ba gang lags pa dang /_de bzhin gshegs pa'i stobs bcu 'tshal ba gang lags pa dang /_mi 'jigs pa bzhi 'tshal ba gang lags pa dang /_
[\[17b.3\]]so so yang dag par rig pa bzhi 'tshal ba gang lags pa dang /_sangs rgyas kyi chos ma 'dres pa bco brgyad 'tshal ba gang lags pa dang /_dge ba dang mi dge ba'i chos rnams 'tshal ba gang lags pa dang /_zag pa dang bcas pa dang /_zag pa ma mchis pa rnams dang /_
[\[17b.4\]]kha na ma tho ba dang bcas pa dang /_kha na ma tho ba ma mchis pa rnams dang /_'jig rten pa dang /_'jig rten las 'das pa rnams dang /_kun nas nyon mongs pa dang /_rnam par byang ba 'tshal ba'i chos rnams 'tshal ba gang lags pa ste/_'di ni 'dus byas kyi chos kyi chos nyid 
[\[17b.5\]]ces bgyi'o/_/de la 'dus ma byas kyi chos kyi chos nyid gang lags zhe na/_chos gang la skye ba ma mchis pa dang /_'gag pa ma mchis pa dang /_gnas pa ma mchis pa dang /_gnas pa las gzhan du 'gyur ba ma mchis pa dang /_kun nas nyon mongs pa ma 
[\[17b.6\]]mchis pa dang /_rnam par byang ba ma mchis pa dang /_'grib pa ma mchis pa dang /_'phel ba ma mchis pa dang /_chos thams cad ngo bo nyid ma mchis pa nyid kyi bar dag lags so/_/chos thams cad ngo bo nyid ma mchis pa nyid kyang gang lags zhe na/_chos 
[\[17b.7\]]thams cad ni dngos po ma mchis pa'i ngo bo nyid lags pas 'di ni 'dus ma byas kyi chos kyi chos nyid ces bgyi'o/_/de nas bcom ldan 'das kyis lha'i dbang po brgya byin la 'di skad ces bka' stsal to/_/kau shi ka de de bzhin no de de bzhin te/_'das pa'i dus na de bzhin gshegs 
[\[18a\]]
[\[18a.1\]]pa dgra bcom pa yang dag par rdzogs pa'i sangs rgyas byung ba gang yin pa de dag kyang shes rab kyi pha rol tu phyin pa 'di nyid la brten nas/_bla na med pa yang dag par rdzogs pa'i byang chub mngon par rdzogs par sangs rgyas so/_/ma 'ongs pa'i 
[\[18a.2\]]dus na de bzhin gshegs pa dgra bcom pa yang dag par rdzogs pa'i sangs rgyas gang dag 'byung bar 'gyur ba de dag kyang shes rab kyi pha rol tu phyin pa 'di nyid la brten nas/_bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ro/_/
[\[18a.3\]]de ltar phyogs bcu'i 'jig rten gyi khams grangs med dpag tu med pa dag na de bzhin gshegs pa dgra bcom pa yang dag par rdzogs pa'i sangs rgyas gang dag bzhugs te/_'tsho zhing gzhes pa de dag kyang shes rab kyi pha rol tu phyin pa 'di nyid la brten te/_
[\[18a.4\]]bla na med pa yang dag par rdzogs pa'i byang chub tu mngon par rdzogs par sangs rgyas so/_/'das pa'i de bzhin gshegs pa dgra bcom pa yang dag par rdzogs pa'i sangs rgyas rnams kyi nyan thos su gyur pa gang yin pa de dag dang /_ma byon pa'i de bzhin gshegs pa dgra 
[\[18a.5\]]bcom pa yang dag par rdzogs pa'i sangs rgyas rnams kyi nyan thos su 'gyur ba gang yin pa de dag dang /_da ltar byung ba'i de bzhin gshegs pa dgra bcom pa yang dag par rdzogs pa'i sangs rgyas rnams kyi nyan thos da ltar 'khod pa gang yin pa de dag gis kyang shes rab kyi pha 
[\[18a.6\]]rol tu phyin pa 'di nyid la brten nas rgyun du zhugs pa'i 'bras bu dang /_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa'i 'bras bu thob bo/_/thob par 'gyur ro/_/'thob bo/_/'das pa'i dus na rang sangs rgyas su gyur 
[\[18a.7\]]pa gang yin pa de dag dang /_ma 'ongs pa'i dus na rang sangs rgyas su 'gyur ba gang yin pa de dag dang /_da ltar phyogs bcu'i 'jig rten gyi khams dpag tu med/_grangs med pa dag na rang sangs rgyas gnas te/_'tsho zhing sdod pa gang yin pa de dag gis kyang 
[\[18b\]]
[\[18b.1\]]shes rab kyi pha rol tu phyin pa 'di nyid la brten nas/_rang byang chub thob bo/_/thob par 'gyur ro/_/'thob bo/_/de ci'i phyir zhe na/_'di ltar shes rab kyi pha rol tu phyin pa 'di las theg pa gsum rgya cher bstan pa'i phyir te/_de dag kyang mtshan ma med pa'i 
[\[18b.2\]]tshul dang /_skye ba med pa dang /_'gag pa med pa'i tshul dang /_kun nas nyon mongs pa med pa dang /_rnam par byang ba med pa'i tshul dang /_mngon par 'du byed pa med pa'i tshul dang /_blang ba med pa dang /_dor ba med pa'i tshul dang /_dbri ba med pa dang /_
[\[18b.3\]]bsnan pa med pa'i tshul dang /_gzung ba med pa dang /_spong ba med pa'i tshul gyis bstan te/_de yang 'jig rten gyi tha snyad kyis bya ba yin gyi/_don dam par ni ma yin no/_/de ci'i phyir zhe na/_shes rab kyi pha rol tu phyin pa ni pha rol tu phyin pa yang ma yin/_pha 
[\[18b.4\]]rol tu phyin pa ma yin pa lang ma yin pa'i phyir te/_shes rab kyi pha rol tu phyin pa ni pha rol lam/_tshu rol lam/_thang ngam/_gshong ngam/_mnyam pa'am/_mi mnyam pa 'am/_mtshan ma'am/_mtshan ma med pa'am/_'jig rten pa'am/_'jig rten 
[\[18b.5\]]las 'das pa'am/_'dus byas sam/_'dus ma byas sam/_dge ba'am/_mi dge ba'am/_'das pa'am/_ma 'ongs pa'am/_da ltar byung ba yang ma yin no/_/kau shi ka shes rab kyi pha rol tu phyin pa ni chos gang yang sbyin par byed pa ma yin te/_rang 
[\[18b.6\]]sangs rgyas kyi chos rnams dang /_dgra bcom pa'i chos rnams dang /_so so'i skye bo'i chos rnams kyang sbyin par byed pa ma yin no/_/brgya byin gyis gsol pa/_bcom ldan 'das 'di lta ste/_shes rab kyi pha rol tu phyin pa 'di ni ches che ba lags so/_/bcom ldan 
[\[18b.7\]]'das byang chub sems dpa' sems dpa' chen po shes rab kyi pha rol tu phyin pa la spyod pa ni sems can thams cad kyi sems kyi spyod pa rnams kyang rab tu 'tshal la sems can yang mi dmigs/_shes pa po dang /_mthong ba po'i bar yang mi dmigs/_gzugs kyang mi 
[\[19a\]]
[\[19a.1\]]dmigs/_tshor ba dang /_'du shes dang /_'du byed rnams dang /_rnam par shes pa yang mi dmigs/_mig kyang mi dmigs/_gzugs kyang mi dmigs/_mig gi rnam par shes pa yang mi dmigs/_mig gi 'dus te reg pa 
[\[19a.2\]]yang mi dmigs/_mig gi 'dus te reg pa'i rkyen gyis byung ba'i tshor ba bde ba'am/_sdug bsngal ba'am/_bde ba yang ma lags/_sdug bsngal ba yang ma lags pa gang lags pa de yang mi dmigs lags so/_/de bzhin du rna ba dang /_sna dang /_
[\[19a.3\]]lce dang /_lus dang /_yid kyang mi dmigs/_yid kyi rnam par shes pa dang /_yid kyi 'dus te reg pa dang /_yid kyi 'dus te reg pa'i rkyen gyis byung ba'i tshor ba bde ba'am/_sdug bsngal ba'am/_bde ba yang ma lags/_sdug bsngal ba yang ma lags pa 
[\[19a.4\]]gang lags pa de yang mi dmigs lags so/_/dran pa nye bar gzhag pa rnams kyang mi dmigs/_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam yang mi dmigs lags so/_/de 
[\[19a.5\]]bzhin gshegs pa'i stobs bcu dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa bco brgyad kyang mi dmigs lags so/_/byang chub dang /_sangs rgyas dang /_sangs rgyas kyi chos rnams kyang mi dmigs lags so/_/
[\[19a.6\]]de ci'i slad du zhe na/_shes rab kyi pha rol tu phyin pa 'di ni mi dmigs pa'i tshul gyis nye bar gnas pa ma lags pa'i slad du'o/_/de ci'i slad du zhe na/_'di ltar gang gis dmigs pa dang /_gang la dmigs pa rang bzhin gyis ma mchis pa'i slad du'o/_/bcom 
[\[19a.7\]]ldan 'das kyis bka' stsal pa/_kau shi ka de de bzhin no/_/de de bzhin te/_kau shi ka 'di ltar byang chub sems dpa' sems dpa' chen po mi dmigs pa'i tshul gyis shes rab kyi pha rol tu phyin pa la spyod pa de ni/_byang chub kyang mi dmigs na/_byang chub sems dpa' lta ci smos/_
[\[19b\]]
[\[19b.1\]]byang chub sems dpa'i chos rnams lta yang ci smos/_brgya byin gyis gsol pa/_bcom ldan 'das byang chub sems dpa' sems dpa' chen po ci'i slad du shes rab kyi pha rol tu phyin pa 'ba' zhig la spyod par bgyid kyi pha rol tu phyin pa gzhan dag la spyod par mi bgyid 
[\[19b.2\]]lags/_bcom ldan 'das kyis bka' stsal pa/_kau shi ka byang chub sems dpa' ni shes rab kyi pha rol tu phyin pa 'ba' zhig la spyod pa ma yin gyi/_pha rol tu phyin pa thams cad la yang spyod do/_/de yang mi dmigs pa'i tshul gyis spyod de/_de sbyin pa yang mi 
[\[19b.3\]]dmigs/_sbyin pa po yang mi dmigs/_len pa po yang mi dmigs so/_/tshul khrims kyang mi dmigs/_tshul khrims dang ldan pa yang mi dmigs/_tshul khrims 'chal pa yang mi dmigs so/_/bzod pa yang mi dmigs/_bzod par bya ba yang mi dmigs/_
[\[19b.4\]]bzod pa dang ldan pa yang mi dmigs so/_/brtson 'grus kyang mi dmigs/_bya ba yang mi dmigs/_lus dang sems kyang mi dmigs so/_/sems kyang mi dmigs/_ting nge 'dzin kyang mi dmigs/_mnyam par bzhag pa yang mi dmigs so/_/shes rab kyang mi 
[\[19b.5\]]dmigs/_shes par bya ba yang mi dmigs/_shes rab dang ldan pa yang mi dmigs so/_/kau shi ka shes rab kyi pha rol tu phyin pa ni chos thams cad mi dmigs pa'i tshul gyis/_byang chub sems dpa' sems dpa' chen po sbyin pa sbyin pa'i sngon du 'gro ba yin no/_/
[\[19b.6\]]shes rab kyi pha rol tu phyin pa ni byang chub sems dpa' tshul khrims srung ba dang /_bzod pa sgom pa dang /_brtson 'grus rtsom pa dang /_bsam gtan la snyoms par 'jug pa'i sngon du 'gro ba yin no/_/shes rab kyi pha rol tu phyin pa ni byang chub sems dpa'i chos rnams 
[\[19b.7\]]rnam par 'byed pa'i sngon du 'gro ba yin no/_/de bzhin du phung po dang /_khams dang /_skye mched rnams la yang mi dmigs pa'i tshul gyis sbyar bar bya'o/_/byang chub kyi phyogs kyi chos sum cu rtsa bdun la yang mi dmigs pa'i tshul gyis sbyar bar bya'o/_/stobs rnams 
[\[20a\]]
[\[20a.1\]]dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa bco brgyad la yang mi dmigs pa'i tshul gyis sbyar bar bya'o/_/rnam pa thams cad mkhyen pa nyid kyi bar du yang mi dmigs pa'i tshul 
[\[20a.2\]]gyis sbyar bar bya'o/_/kau shi ka 'di lta ste dper na/_'dzam bu'i gling gi shing ljon pa lo ma tha dad pa dang 'bras bu tha dad pa'i shing ljon pa ji snyed pa de dag gi grib ma ni grib ma grib ma zhes bya ba'i grangs su 'gro ba ma gtogs par khyad par ram tha dad du dbye ba med do/_/kau shi ka de 
[\[20a.3\]]bzhin du pha rol tu phyin pa lnga mi dmigs pa'i tshul gyis/_shes rab kyi pha rol tu phyin pas yongs su zin pa dang /_rnam pa thams cad mkhyen pa nyid du yongs su bsdos pa rnams la ni khyad par ram/_tha dad du dbye ba med do/_/brgya byin gyis gsol pa/_bcom ldan 'das shes 
[\[20a.4\]]rab kyi pha rol tu phyin pa 'di ni snying rje chen po dang ldan pa lags/_yon tan thams cad yongs su rdzogs par bgyid pa lags/_yon tan tshad ma mchis pa dang ldan pa lags/_yon tan mtha' yas pa dang ldan pa lags/_shes rab kyi pha rol tu phyin pa 'di ni yon tan thug pa 
[\[20a.5\]]ma mchis pa dang ldan pa lags so/_/bcom ldan 'das rigs kyi bu'am rigs kyi bu mo gang la las shes rab kyi pha rol tu phyin pa 'di glegs bam la yang bris te 'chang la/_me tog dang /_spos dang /_bdug pa dang /_me tog phreng dang /_byug pa dang /_phye ma dang /_na 
[\[20a.6\]]bza' dang /_gdugs dang /_rgyal mtshan dang /_ba dan dag gis bsti stang du bgyid/_bla mar bgyid/_ri mor bgyid/_mchod par bgyid de/_ji ltar lung phog pa bzhin du yang shes rab kyi pha rol tu phyin pa tshul bzhin du yid la bgyid pa dang /_rigs kyi bu'am rigs kyi bu 
[\[20a.7\]]mo gang gis shes rab kyi pha rol tu phyin pa 'di glegs bam la bris te/_gzhan dag la stsal na/_'di gnyis las gang bsod nams ches mang du skyed pa lags/_bcom ldan 'das kyis bka' stsal pa/_kau shi ka de'i phyir 'di khyod nyid la dris/_khyod kyis ji ltar bzod pa de 
[\[20b\]]
[\[20b.1\]]ltar lan thob shig_/kau shi ka 'di ji snyam du sems/_rigs kyi bu'am rigs kyi bu mo gang la las de bzhin gshegs pa'i sku gdung rnams la me tog dang /_bdug pa dang /_spos dang /_me tog phreng dang /_byug pa dang /_phye ma dang /_gos dang /_gdugs dang /_rgyal 
[\[20b.2\]]mtshan dang /_ba dan dag gis bsti stang du byed/_bla mar byed/_ri mor byed/_mchod par byed pa dang /_rigs kyi bu'am rigs kyi bu mo gang gis de bzhin gshegs pa'i sku gdung yungs 'bru tsam gzhan dag la byin te/_bgo bsha' byas nas/_rigs kyi bu'am rigs kyi bu mo 
[\[20b.3\]]de yang de bzhin gshegs pa'i sku gdung yungs 'bru tsam po de la me tog dang /_bdug pa dang /_spos dang /_me tog phreng dang /_byug pa dang /_phye ma dang /_gos dang /_gdugs dang /_rgyal mtshan dang /_ba dan dag gis bsti stang du byed/_bla mar byed/_ri mor byed/_mchod 
[\[20b.4\]]par byed na/_de gnyis las gang bsod nams ches mang du skyed snyam 'am/_brgya byin gyis gsol pa/_bcom ldan 'das kyis bka' stsal pa'i don bdag gis 'tshal ba ltar na/_rigs kyi bu'am rigs kyi bu mo gang de bzhin gshegs pa'i sku gdung de dag la bdag nyid kyang me 
[\[20b.5\]]tog la sogs pas bsti stang du bgyid/_bla mar bgyid/_ri mor bgyid/_mchod par bgyid cing /_gzhan dag la yang stsol bar bgyid pa de ni/_de las bsod nams ches mang du skyed lags so/_/de bzhin gshegs pas don gyi dbang de gzigs nas/_sems can 
[\[20b.6\]]gyi tshogs kyi nang na/_sems can de bzhin gshegs pa'i sku gdung gis 'dul bar 'gyur ba rnams la thugs rje chen po bskyed de/_de bzhin gshegs pas rdo rje lta bu'i ting nge 'dzin la snyoms par zhugs nas/_rdo rje lta bu'i sku bshig ste/_de bzhin gshegs pa'i sku gdung rnams 
[\[20b.7\]]su byin gyis brlabs lags so/_/bcom ldan 'das tha na de bzhin gshegs pa yongs su mya ngan las 'das pa'i de bzhin gshegs pa'i sku gdung yungs 'bru tsam la mchod par bgyid pa'i dge ba'i rtsa ba ni yongs su mya ngan las 'das par gyur gyi bar du de dag thams cad kyis de'i mtha' rtogs par 
[\[21a\]]
[\[21a.1\]]rngo mi thogs lags so/_/bcom ldan 'das kyis bka' stsal pa/_kau shi ka de de bzhin no/_/de de bzhin te/_kau shi ka rigs kyi bu 'am rigs kyi bu mo gang la la zhig shes rab kyi pha rol tu phyin pa 'di la me tog dang /_bdug pa dang /_spos dang /_me tog phreng dang /_
[\[21a.2\]]byug pa dang /_phye ma dang /_gos dang /_gdugs dang /_rgyal mtshan dang /_ba dan dag gis bsti stang du byed pa dang /_bla mar byed pa dang /_ri mor byed pa dang /_mchod par byed pa bas gang gis yi ger bris nas gzhan dag la sbyin par byed na/_rigs kyi bu 'am rigs kyi bu mo de de 
[\[21a.3\]]las ches bsod nams mang du bskyed do/_/kau shi ka gzhan yang rigs kyi bu 'am rigs kyi bu mo gang shes rab kyi pha rol tu phyin pa 'di ji ltar lung phog pa bzhin du gzhan dag gi drung du song ste/_'chad cing ston pa dang /_rjod cing 'grel ba dang /_gsal bar byed na/_rigs kyi bu 'am 
[\[21a.4\]]rigs kyi bu mo de ni/_rigs kyi bu 'am rigs kyi bu mo snga ma bas/_ches bsod nams mang du skyed de/_ston pa 'am bla ma'i gnas tshangs pa mtshungs par spyod pa mkhas pa gang yang rung ba zhig yin par shes par bya'o/_/de ci'i phyir zhe na/_'di la ston pa yang gzhan la/_shes 
[\[21a.5\]]rab kyi pha rol tu phyin pa yang gzhan pa ni ma yin gyi/_shes rab kyi pha rol tu phyin pa 'di nyid ston pa yin la/_ston pa nyid shes rab kyi pha rol tu phyin pa yin pas na/_'di ltar shes rab kyi pha rol tu phyin pa 'di nyid ston pa yin par blta'o/_/de ci'i phyir zhe na/_'das pa dang /_
[\[21a.6\]]ma byon pa dang /_da ltar byung ba'i de bzhin gshegs pa dgra bcom pa yang dag par rdzogs pa'i sangs rgyas rnams kyang /_shes rab kyi pha rol tu phyin pa 'di la bslabs pas byung ba yin la/_tshangs pa mtshungs par spyod pa mkhas pa gang yang rung ba dag dang /_phyir mi ldog 
[\[21a.7\]]pa la gnas pa'i byang chub sems dpa' gang yin pa de dag kyang shes rab kyi pha rol tu phyin pa 'di nyid la bslabs pas/_bla na med pa yang dag par rdzogs pa'i byang chub mngon par rdzogs par sangs rgyas pa'i phyir ro/_/shes rab kyi pha rol tu phyin pa 'di la bslabs pas/_nyan thos 
[\[21b\]]
[\[21b.1\]]kyi theg pa pa rnams kyis kyang dgra bcom pa nyid thob par gyur to/_/rang sangs rgyas kyi theg pa pa rnams kyis kyang rang byang chub thob par gyur to/_/byang chub sems dpa' rnams kyang byang chub sems dpa'i skyon med pa la zhugs so/_/'jug go/_/'jug par 'gyur ro/_/kau shi ka de 
[\[21b.2\]]bas na rigs kyi bu'am rigs kyi bu mo de bzhin gshegs pa dgra bcom pa yang dag par rdzogs pa'i sangs rgyas rnams mngon sum du bya bar 'dod pa dang /_me tog dang /_bdug pa dang /_spos dang /_me tog phreng dang /_byug pa dang /_phye ma dang /_gos dang /_gdugs dang /_rgyal mtshan 
[\[21b.3\]]dang /_ba dan dag gis bsti stang du bya ba dang /_bla mar bya ba dang /_ri mor bya ba dang /_mchod pa bya bar 'dod pa des shes rab kyi pha rol tu phyin pa 'di nyid glegs bam la bris te/_me tog dang /_bdug pa dang /_spos dang /_me tog phreng dang /_byug pa dang /_phye ma dang /_gos dang /_
[\[21b.4\]]gdugs dang /_rgyal mtshan dang /_ba dan dag gis bsti stang du bya/_bla mar bya/_ri mor bya/_mchod par bya'o/_/nga bla na med pa yang dag par rdzogs pa'i byang chub mngon par rdzogs par sangs rgyas te/_don gyi dbang 'di mthong nas/_'di snyam du bsams te/_ngas gang la brten 
[\[21b.5\]]te gnas par bya/_gang zhig la ni bsti stang bya/_bla mar bya/_ri mor bya/_mchod par bya snyam pa las/_kau shi ka de'i tshe ngas 'jig rten lha dang bcas pa/_bdud dang bcas pa/_dge sbyong dang /_bram zer bcas pa'i skye dgu'i nang na/_nga dang 'dra ba ma mthong ste/_nga dang 'dra ba yang 
[\[21b.6\]]dag par rjes su ma mthong nas/_yang 'di snyam du bsams te/_'o na de ltar ngas chos gang mngon par rdzogs par sangs rgyas pa'i chos de nyid la bdag gis bsti stang du bya/_bla mar bya/_ri mor bya/_mchod par bya zhing brten te/_gnas par bya'o snyam du bsams pa'i chos gang yin pa de 
[\[21b.7\]]ni/_kau shi ka shes rab kyi pha rol tu phyin pa 'di nyid yin te/_kau shi ka shes rab kyi pha rol tu phyin pa 'di la ni la ni nga nyid kyang bsti stang du byed/_bla mar byed/_ri mor byed/_mchod par byed de/_bsti stang du byas/_bla mar byas/_ri mor byas/_mchod par byas nas rten cing gnas na/_
[\[22a\]]
[\[22a.1\]]kau shi ka rigs kyi bu 'am rigs kyi bu mo bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas/_shes rab kyi pha rol tu phyin pa 'di la me tog dang /_bdug pa dang /_spos dang /_me tog phreng dang /_byug pa dang /_phye ma dang /_
[\[22a.2\]]gos dang /_gdugs dang /_rgyal mtshan dang /_ba dan dag gis bsti stang du bya ba dang /_bla mar bya ba dang /_ri mor bya ba dang /_mchod par bya ba dang /_rigs kyi bu 'am rigs kyi bu mo nyan thos kyi theg pa la yang dag par zhugs pa'am/_rang sangs rgyas kyi theg pa la yang dag par 
[\[22a.3\]]zhugs pa dag gis/_shes rab kyi pha rol tu phyin pa 'di la me tog dang /_bdug pa dang /_spos dang /_me tog phreng dang /_byug pa dang /_phye ma dang /_gos dang /_gdugs dang /_rgyal mtshan dang /_ba dan dag gis bsti stang du bya ba dang /_bla mar bya ba dang /_ri mor bya ba dang /_mchod 
[\[22a.4\]]par bya ba lta ci smos/_de ci'i phyir zhe na/_shes rab kyi pha rol tu phyin pa las ni/_byang chub sems dpa' rnams byung la byang chub sems dpa' las ni de bzhin gshegs pa dgra bcom pa yang dag par rdzogs pa'i sangs rgyas rnams byung zhing /_de bzhin gshegs pa las ni nyan thos dang /_rang 
[\[22a.5\]]sangs rgyas rnams byung ba'i phyir te/_kau shi ka de lta bas na/_rigs kyi bu 'am rigs kyi bu mo theg pa chen po pa rnams dang /_nyan thos kyi theg pa pa rnams dang /_rang sangs rgyas kyi theg pa pa rnams kyis gang la bslabs na/_rigs kyi bu 'am rigs kyi bu mo rnams/_bla na med pa 
[\[22a.6\]]yang dag par rdzogs pa'i byang chub mngon par rdzogs par sangs rgyas pa dang /_mngon par rdzogs par 'tshang rgya ba dang /_mngon par rdzogs par 'tshang rgya bar 'gyur ba'i shes rab kyi pha rol tu phyin pa 'di nyid la me tog dang /_bdug pa dang /_spos dang /_me tog phreng dang /_byug pa dang /_
[\[22a.7\]]phye ma dang /_gos dang /_gdugs dang /_rgyal mtshan dang /_ba dan dag gis bsti stang du bya'o/_/bla mar bya'o/_/ri mor bya'o/_/mchod par bya'o/_/shes rab kyi pha rol tu phyin pa khri brgyad stong pa las sku gdung gi le'u zhes bya ste/_sum cu rtsa gcig pa'o//_//kau shi ka 
[\[22b\]]
[\[22b.1\]]sems can gcig cig rgyun du zhugs pa'i 'bras bu la bzhag pa ni/_bsod nams ches dpag tu med pa yin gyi/_'dzam bu'i gling gi sems can rnams dge ba bcu'i las kyi lam rnams la bkod pa ni de lta ma yin no/_/de ci'i phyir zhe na/_kau shi ka sems can dge ba bcu'i 
[\[22b.2\]]las kyi lam rnams la bkod pa dag ni/_sems can dmyal ba dang /_dud 'gro'i skye gnas dang /_gshin rje'i 'jig rten dang /_lha ma yin gyi 'gro ba dag gis yongs su btang ba ma yin gyi/_sems can rgyun du zhugs pa'i 'bras bu la bzhag pa ni/_ngan 'gro thams cad 
[\[22b.3\]]las thar pa yin pa'i phyir ro/_/de bzhin du sems can gcig cig rang byang chub la gzhag pa ni bsod nams ches mang ba yin gyi/_'dzam bu'i gling gi sems can rnams dge ba bcu'i las kyi lam rnams la bkod pa ni de lta ma yin no/_/kau shi ka rigs kyi bu'am rigs kyi bu mo 
[\[22b.4\]]gang la las/_sems can gcig cig bla na med pa yang dag par rdzogs pa'i byang chub la bzhag na/_de ni de bas ches bsod nams mang du skyed do/_/de ci'i phyir zhe na/_de ni sangs rgyas kyi tshul rgyun mi 'chad par bgyi ba'i ched du bzhag pa'i phyir ro/_/kau shi ka rigs kyi bu 
[\[22b.5\]]'am rigs kyi bu mo bla na med pa yang dag par rdzogs pa'i byang chub la 'jog pa gang yin pa de ni/_bsod nams mang du skyed do/_/de ci'i phyir zhe na/_'di ltar byang chub sems dpa' las ni dkon mchog gsum byung la/_dkon mchog gsum yang 'jig rten thams cad kyi 
[\[22b.6\]]mchod pa'i gnas yin pa'i phyir te/_kau shi ka de bas na/_byang chub sems dpa' sems dpa' chen po la ni 'jig rten lha dang bcas pa/_bdud dang bcas pa/_tshangs pa dang bcas pa/_dge sbyong dang /_bram zer bcas pa'i skye dgus/_me tog dang /_bdug pa dang /_
[\[22b.7\]]spos dang /_me tog phreng dang /_byug pa dang /_phye ma dang /_gos dang /_gdugs dang /_rgyal mtshan dang /_ba dan dag gis bsti stang du bya'o/_/bla mar bya'o/_/ri mor bya'o/_/mchod par bya'o/_/kau shi ka gzhan yang rigs kyi bu'am rigs kyi bu mo gang la las 'dzam bu'i gling 
[\[23a\]]
[\[23a.1\]]gi sems can rnams dge ba bcu'i las kyi lam rnams la bkod na/_kau shi ka 'di ji snyam du sems/_ci gzhi de las rigs kyi bu'am rigs kyi bu mo de bsod nams mang du skyed snyama'am/_brgya byin gyis gsol pa/_bcom ldan 'das mang lags so/_/
[\[23a.2\]]bde bar gshegs pa mang lags so/_/bcom ldan 'das kyis bka' stsal pa/_kau shi ka de bas na rigs kyi bu'am rigs kyi bu mo gang gis shes rab kyi pha rol tu phyin pa 'di glegs bam la bris nas tha na dpe bri ba dang /_bklag pa tsam gyi phyir yang gzhan la sbyin par byed pa de ches 
[\[23a.3\]]bsod nams mang du skyed do/_/de ci'i phyir zhe na/_rigs kyi bu'am rigs kyi bu mo rnams kyi gang la bslabs na/_yang dag pa'i skyon med pa la zhugs pa dang /_'jug pa dang 'jug par 'gyur ba dang /_dgra bcom pa nyid kyi bar du thob par gyur pa dang /_'thob pa dang /_
[\[23a.4\]]thob par 'gyur ba dang /_byang chub sems dpa' sems dpa' chen po rnams skyon med pa la zhugs te/_bla na med pa yang dag par rdzogs pa'i byang chub mngon par rdzogs par sangs rgyas pa dang /_mngon par rdzogs par 'tshang rgya ba dang /_mngon par rdzogs par 'tshang rgya bar 
[\[23a.5\]]'gyur ba'i zag pa med pa'i chos rnams shes rab kyi pha rol tu phyin pa 'di las rgya cher bstan pa'i phyir ro/_/kau shi ka zag pa med pa'i chos rnams gang zhe na/_'di lta ste pha rol tu phyin pa rnams dang /_byang chub kyi phyogs kyi chos sum cu rtsa bdun dang /_bden pa bzhi dang /_nang 
[\[23a.6\]]stong pa nyid dang /_dngos po med pa'i ngo bo nyid stong pa nyid kyi bar dang /_de bzhin gshegs pa'i stobs bcu dang /_sangs rgyas kyi chos tshad med pa'i bar du/_de bzhin gshegs pa dgra bcom pa yang dag par rdzogs pa'i sangs rgyas rnams kyis/_shes rab kyi pha 
[\[23a.7\]]rol tu phyin pa las rgya cher bstan pa dag yin no/_/kau shi ka de bas na rnam grangs des kyang rigs kyi bu'am rigs kyi bu mo gang dag gis shes rab kyi pha rol tu phyin pa glegs bam la bris te/_tha na dpe 'dri ba dang /_klog pa tsam gyi phyir yang gzhan la sbyin par byed pa de/_ches 
[\[23b\]]
[\[23b.1\]]bsod nams mang du skyed par rig par bya'o/_/de ci'i phyir zhe na/_kau shi ka 'di ltar chos gang dag gis rgyal rigs shing sA la chen po lta bu rnams yod pa dang /_bram ze'i rigs shing sA la chen po lta bu rnams dang /_khyim bdag gi rigs shing sA la chen po lta bu rnams yod pa 
[\[23b.2\]]dang /_rgyal chen bzhi'i ris kyi lha rnams yod pa dang /_sum cu rtsa gsum pa dang /_'du shes med 'du shes med min skye mched du nye bar 'gro ba'i bar gyi lha rnams yod pa dang /_pha rol tu phyin pa rnams yod pa dang /_byang chub kyi phyogs kyi chos sum cu rtsa bdun gyi bar du 
[\[23b.3\]]yod pa dang /_rnam pa thams cad mkhyen pa nyid kyi bar du yod pa dang /_rgyun du zhugs pa dang /_lan cig phyir 'ong ba dang /_phyir mi 'ong ba dang /_dgra bcom pa dang /_rang sangs rgyas rnams yod pa'i chos thams cad shes rab kyi pha rol tu phyin pa las rgya cher bstan pa'i phyir 
[\[23b.4\]]ro/_/kau shi ka 'dzam bu'i gling gi sems can rnams rang byang chub kyi bar la bkod pa lta zhog gi_/kau shi ka gling bzhi pa'i 'jig rten gyi khams na sems can ji snyed yod pa de dag thams cad rigs kyi bu'am rigs kyi bu mo gang la las dge ba bcu'i las kyi lam rnams la bkod na/_
[\[23b.5\]]kau shi ka 'di ji snyam du sems/_ci rigs kyi bu'am rigs kyi bu mo de gzhi de las bsod nams mang du skyed snyam 'am/_brgya byin gyis gsol pa/_bcom ldan 'das mang lags so/_/bde bar gshegs pa mang lags so/_/bcom ldan 'das kyis bka' stsal pa/_kau shi ka de bas 
[\[23b.6\]]na rigs kyi bu'am rigs kyi bu mo gang gis shes rab kyi pha rol tu phyin pa 'di glegs bam la bris nas/_tha na dpe bri ba dang /_klog pa tsam gyi phyir yang gzhan la sbyin par byed pa de/_ches bsod nams mang du skyed do/_/de ci'i phyir zhe na/_kau shi ka 'di ltar nyan thos dang /_rang sangs rgyas 
[\[23b.7\]]dang /_byang chub sems dpa'i chos dang /_sangs rgyas kyi chos thams cad ni shes rab kyi pha rol tu phyin pa las byung ba'i phyir ro/_/de bzhin du sbyar te/_kau shi ka gling chen po bzhi'i 'jig rten gyi khams na/_sems can 'khod pa rnams dge ba bcu'i las kyi lam rnams dang /_dgra 
[\[24a\]]
[\[24a.1\]]bcom pa'i bar dang /_rang sangs rgyas kyi bar du bkod pa lta zhog gi_/rigs kyi bu'am rigs kyi bu mo gang la las stong gi 'jig rten gyi khams na sems can gang dag 'khod pa de dag thams cad dge ba bcu'i las kyi lam rnams la bkod pa dang /_dgra 
[\[24a.2\]]bcom pa nyid kyi bar dang /_rang sangs rgyas nyid kyi bar du bkod pa bas/_rigs kyi bu'am rigs kyi bu mo gang zhig shes rab kyi pha rol tu phyin pa 'di glegs bam la bris nas/_tha na dpe bri ba dang /_bklag pa tsam gyi phyir yang gzhan la sbyin par byed pa de ni de bas ches bsod 
[\[24a.3\]]nams mang du skyed do/_/de bzhin du sbyar te/_kau shi ka stong gi 'jig rten gyi khams na sems can 'khod pa lta zhog gi_/stong gnyis kyi 'jig rten gyi khams na/_sems can gang dag 'khod pa de dag thams cad de dge ba bcu'i las kyi lam dang /_dgra bcom pa nyid dang /_
[\[24a.4\]]rang sangs rgyas nyid kyi bar du bkod pa bas/_rigs kyi bu'am rigs kyi bu mo gang zhig shes rab kyi pha rol tu phyin pa 'di glegs bam la bris nas/_tha na dpe bri ba dang /_bklag pa tsam gyi phyir yang /_gzhan dag la sbyin par byed pa de ni de bas ches bsod nams mang du skyed 
[\[24a.5\]]do/_/de bzhin du sbyar te/_kau shi ka stong gnyis kyi 'jig rten gyi khams na/_sems can ji snyed 'khod pa rnams dge ba bcu'i las kyi lam dang /_rang sangs rgyas nyid kyi bar du bkod pa lta zhog gi_/kau shi ka rigs kyi bu'am rigs kyi bu mo gang la las stong gsum gyi 
[\[24a.6\]]stong chen po'i 'jig rten gyi khams na/_sems can ji snyed gnas pa de dag dge ba bcu'i las kyi lam la bkod pa dang /_rang sangs rgyas nyid kyi bar du bkod pa bas/_rigs kyi bu'am rigs kyi bu mo gang zhig shes rab kyi pha rol tu phyin pa 'di glegs bam la bris nas/_
[\[24a.7\]]tha na dpe bri ba dang /_bklag pa tsam gyi phyir yang gzhan la sbyin par byed na/_rigs kyi bu'am rigs kyi bu mo de ni de bas ches bsod nams mang du skyed do/_/de bzhin du sbyar te/_kau shi ka stong gsum gyi stong chen po'i 'jig rten gyi khams na 'khod pa'i sems can rnams lta 
[\[24b\]]
[\[24b.1\]]zhog gi_/kau shi ka 'jig rten gyi khams gang gA'i klung gi bye ma snyed dag na sems can ji snyed gnas pa de dag thams cad rigs kyi bu'am rigs kyi bu mo gang dag gis dge ba bcu'i las kyi lam la bkod pa dang /_dgra bcom pa nyid dang /_rang sangs rgyas nyid kyi 
[\[24b.2\]]bar du bkod pa bas/_rigs kyi bu'am rigs kyi bu mo gang zhig shes rab kyi pha rol tu phyin pa 'di glegs bam la bris nas/_tha na dpe bri ba dang /_bklag pa tsam gyi phyir yang gzhan la sbyin par byed na/_kau shi ka rigs kyi bu'am rigs kyi bu mo de ni de bas ches 
[\[24b.3\]]bsod nams mang du skyed do/_/kau shi ka gzhan yang 'dzam bu'i gling gi sems can gang yin pa de dag rigs kyi bu'am rigs kyi bu mo la la zhig gis bsam gtan bzhi la bkod cing /_tshad med pa bzhi dang /_gzugs med pa'i snyoms par 'jug pa bzhi dang /_
[\[24b.4\]]mngon par shes pa lnga la bkod na/_ci rigs kyi bu'am rigs kyi bu mo de gzhi de las bsod nams mang du skyed snyam 'am/_brgya byin gyis gsol pa/_bcom ldan 'das mang lags so/_/bde bar gshegs pa mang lags so/_/bcom ldan 'das kyis bka' 
[\[24b.5\]]stsal pa/_kau shi ka de bas na rigs kyi bu'am rigs kyi bu mo gang zhig shes rab kyi pha rol tu phyin pa 'di glegs bam la bris nas/_tha na dpe bri ba dang /_bklag pa tsam gyi phyir yang gzhan la sbyin par byed na/_de ni de bas ches bsod nams mang du skyed do/_/de ci'i 
[\[24b.6\]]phyir zhe na/_shes rab kyi pha rol tu phyin pa 'di las chos thams cad rgya cher bstan pa'i phyir ro/_/kau shi ka gzhan yang rigs kyi bu 'am rigs kyi bu mo shes rab kyi pha rol tu phyin pa 'di 'dzin pa dang /_'chang ba dang /_klog pa dang /_kun chub par byed pa dang /_tshul bzhin 
[\[24b.7\]]du yid la byed pa'i rigs kyi bu'am rigs kyi bu mo de bsod nams ches mang du skyed kyi/_'dzam bu'i gling gi sems can rnams/_dge ba bcu'i las kyi lam rnams dang /_bsam gtan dang /_tshad med pa dang /_gzugs med pa dang /_mngon par shes pa rnams la bkod 
[\[25a\]]
[\[25a.1\]]pa ni de lta ma yin no/_/de la tshul bzhin du yid la byed pa ni 'di yin te gnyis su spyod pa ma yin pa'i blos shes rab kyi pha rol tu phyin pa 'di 'dzin pa dang /_'chang ba dang /_klog pa dang /_kun chub par byed pa dang /_tshul bzhin du yid la byed 
[\[25a.2\]]pa dang /_gnyis su spyod pa ma yin pa'i blos bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa 'dzin pa dang /_'chang ba dang /_
[\[25a.3\]]klog pa dang /_kun chub par byed pa dang /_tshul bzhin du yid la byed pa dang /_gnyis su spyod pa ma yin pa'i blos nang stong pa nyid tshul bzhin du yid la byed pa dang /_dngos po med pa'i ngo bo nyid stong pa nyid kyi bar du tshul bzhin du yid la byed pa dang /_gnyis su spyod pa 
[\[25a.4\]]ma yin pa'i blos dran pa nye bar gzhag pa dang /_yang dag pa'i spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam tshul bzhin du yid la byed pa dang /_gnyis su spyod pa ma yin pa'i blos/_sangs rgyas 
[\[25a.5\]]kyi chos ma 'dres pa bco brgyad dang /_rnam pa thams cad mkhyen pa nyid kyi bar du tshul bzhin du yid la byed pa yin no/_/kau shi ka gzhan yang rigs kyi bu'am rigs kyi bu mo gang la la rnam grangs des shes rab kyi pha rol tu phyin pa gzhan dag la rgya cher ston cing 'chad la rab tu 'byed 
[\[25a.6\]]pa dang /_'grel cing gsal bar byed pa dang /_don kyang ston par byed la/_de la shes rab kyi pha rol tu phyin pa'i don ni 'di yin te/_gang shes rab kyi pha rol tu phyin pa la gnyis su mi lta gnyis su med par mi lta zhing /_mtshan mar ma yin/_mtshan ma med par ma yin/_
[\[25a.7\]]blang bar ma yin/_dor bar ma yin/_dbri bar ma yin/_bsnan par ma yin/_kun nas nyon mongs par ma yin/_rnam par byang bar ma yin/_skye bar ma yin/_'gag par ma yin/_gzung bar ma yin/_spang bar ma yin/_gnas su ma yin/_gnas ma 
[\[25b\]]
[\[25b.1\]]yin par ma yin/_yang dag par ma yin/_log par ma yin/_rig par ma yin/_mi rig par ma yin/_bag tsam du ma yin/_bag tsam ma yin par ma yin/_cha shas su ma yin/_cha shas med par ma yin/_chos su ma yin/_chos ma yin par ma yin/_de bzhin 
[\[25b.2\]]nyid du ma yin/_de bzhin nyid ma yin par ma yin/_yang dag pa'i mthar ma yin zhing /_yang dag pa'i mtha' ma yin par yang mi lta ba ste/_'di ni gnyis su med pa'i don to/_/rigs kyi bu'am rigs kyi bu mo gang shes rab kyi pha rol tu phyin pa gzhan dag la rgya cher ston 
[\[25b.3\]]cing 'chad la/_rab tu 'byed pa dang /_'grel cing gsal bar byed pa dang /_don kyang ston par byed pa de ni gzhi de las bsod nams mang du skyed kyi/_gang bdag 'ba' zhig 'dzin pa dang /_'chang ba dang /_klog pa dang /_kun chub par byed pa dang /_tshul bzhin du yid la 
[\[25b.4\]]byed pa ni de lta ma yin no/_/kau shi ka gzhan yang rigs kyi bu 'am rigs kyi bu mo gang bdag nyid shes rab kyi pha rol tu phyin pa 'dzin pa dang /_'chang ba dang /_klog pa dang /_kun chub par byed pa dang /_tshul bzhin du yid la byed pa bas gang zhig gzhan dag la rgya cher ston cing 
[\[25b.5\]]'doms par byed pa dang /_de la 'god par byed pa dang /_rnam par 'byed cing gsal bar byed la don kyang ston par byed na/_de ni de bas ches bsod nams mang du skyed do/_/brgya byin gyis gsol ba/_bcom ldan 'das de de ltar lags te/_de de ltar lags so/_/bcom 
[\[25b.6\]]ldan 'das kyis bka' stsal pa/_kau shi ka rigs kyi bu'am rigs kyi bu mos de ltar shes rab kyi pha rol tu phyin pa don dang bcas tshig 'bru dang bcas par bstan par bya'o/_/rigs kyi bu'am rigs kyi bu mos de ltar bstan na/_bsod nams kyi phung po dpag tu 
[\[25b.7\]]med/_grangs med tshad med pa dag dang ldan par 'gyur ro/_/gal te rigs kyi bu'am rigs kyi bu mo la las phyogs bcu'i phyogs re rer/_de bzhin gshegs pa dgra bcom pa yang dag par rdzogs pa'i sangs rgyas grangs med/_dpag tu med pa dag la ji srid 
[\[26a\]]
[\[26a.1\]]'tsho'i bar du me tog dang /_bdug pa dang /_spos dang /_me tog phreng dang /_byug pa dang /_phye ma dang /_gos dang /_gdugs dang /_rgyal mtshan dang /_ba dan dang /_bde ba'i yo byad thams cad kyis bsti stang du byed/_bla mar byed/_ri mor byed/_mchod 
[\[26a.2\]]par byed pa bas/_kau shi ka rigs kyi bu'am rigs kyi bu mo gang zhig shes rab kyi pha rol tu phyin pa 'di rnam grangs du mar gzhan dag la rgya cher ston cing /_don go bar byed la rnam par 'byed cing 'grel te gsal bar byed na/_rigs kyi bu 'am rigs kyi bu mo de ni de bas ches 
[\[26a.3\]]bsod nams mang du skyed do/_/de ci'i phyir zhe na/_'das pa dang /_ma byon pa dang /_da ltar byung ba'i de bzhin gshegs pa dgra bcom pa yang dag par rdzogs pa'i sangs rgyas de dag gis kyang shes rab kyi pha rol tu phyin pa 'di la bslabs pas bla na med pa yang dag 
[\[26a.4\]]par rdzogs pa'i byang chub mngon par rdzogs par sangs rgyas pa dang /_mngon par rdzogs par 'tshang rgya ba dang /_mngon par rdzogs par 'tshang rgya bar 'gyur ba'i phyir ro/_/kau shi ka gzhan yang rigs kyi bu'am rigs kyi bu mo gang gis bskal pa grangs med pa/_dpag tu 
[\[26a.5\]]med par dmigs pa'i tshul gyis/_sbyin pa'i pha rol tu phyin pa spyad pa bas/_gang zhig shes rab kyi pha rol tu phyin pa gzhan dag la rgya cher ston cing rjod pa dang /_mchod pa'i bar du byed la/_de yang mi dmigs pa'i tshul gyis byed na/_de ni de bas ches bsod nams mang du 
[\[26a.6\]]skyed do/_/kau shi ka de la dmigs pa gang zhe na/_byang chub sems dpa' dmigs pa'i tshul gyis sbyin pa sbyin pa gang yin pa ste/_'di snyam du bdag gis sbyin pa sbyin no/_/'di ni sbyin pa yin te/_gzhan la sbyin no snyam du sems na/_de ni sbyin pa nyid la gnas pa yin gyi/_
[\[26a.7\]]sbyin pa'i pha rol tu phyin pa ni ma yin no/_/'di ni tshul khrims so/_/bdag ni tshul khrims can yin gyis/_sems can 'di dag gi don du srung ngo snyam du sems na/_de ni tshul khrims kyi pha rol tu phyin pa ma yin no/_/bdag ni bzod pa can no/_/'di ni bzod pa'o/_/
[\[26b\]]
[\[26b.1\]]'di la bzod par bya ste/_bzod pa 'di la gnas par bya'o snyam du sems na/_de ni bzod pa'i pha rol tu phyin pa ma yin no/_/bdag gis brtson 'grus rtsom mo/_/'di ni brtson 'grus so/_/'di dag gi don du brtson 'grus 'di la gnas par bya'o snyam du sems na/_
[\[26b.2\]]de ni brtson 'grus kyi pha rol tu phyin pa ma yin no/_/bdag bsam gtan la snyoms par 'jug go/_/'di ni bsam gtan no/_/'di dag gi don du snyoms par zhugs te/_bsam gtan 'di la gnas par bya'o snyam du sems na/_de ni bsam gtan gyi pha rol tu phyin pa 
[\[26b.3\]]ma yin no/_/bdag gis shes rab sgom mo/_/'di ni shes rab bo/_/'di dag gi don du shes rab 'di la gnas par bya'o snyam du sems na/_'di ni shes rab kyi pha rol tu phyin pa ma yin no/_/kau shi ka rigs kyi bu'am rigs kyi bu mo de ltar dmigs pa la spyod pa'i sbyin 
[\[26b.4\]]pa'i pha rol tu phyin pa yongs su rdzogs pa ma yin no/_/tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa yongs su 
[\[26b.5\]]rdzogs pa ma yin no//_//shes rab kyi pha rol tu phyin pa khri brgyad stong pa bam po nyi shu lnga pa/_brgya byin gyis gsol pa/_bcom ldan 'das ji ltar spyad na/_byang chub sems dpa' sems dpa' chen po'i sbyin pa'i pha rol tu phyin pa yongs su rdzogs 
[\[26b.6\]]par 'gyur ba lags/_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa yongs su rdzogs par 'gyur ba lags/_bcom 
[\[26b.7\]]ldan 'das kyis bka' stsal pa/_kau shi ka 'di la byang chub sems dpa' sems dpa' chen po sbyin pa sbyin pa na/_sbyin pa po dang /_sbyin pa dang /_len pa po mi dmigs na/_de ni de'i sbyin pa'i pha rol tu phyin pa yin no/_/tshul khrims dang /_tshul khrims can dang /_
[\[27a\]]
[\[27a.1\]]sems can mi dmigs na/_de ni de'i tshul khrims kyi pha rol tu phyin pa yin no/_/bzod pa dang bzod par bya ba dang /_bzod pa can mi dmigs na/_de ni de'i bzod pa'i pha rol tu phyin pa yin no/_/brtson 'grus dang /_bya ba'i dngos po dang /_
[\[27a.2\]]sems can mi dmigs na/_de ni de'i brtson 'grus kyi pha rol tu phyin pa yin no/_/bsam gtan dang /_bsam gtan pa dang /_bsam gtan du bya ba mi dmigs na/_de ni de'i bsam gtan gyi pha rol tu phyin pa yin no/_/shes rab dang /_shes rab can dang /_
[\[27a.3\]]shes par bya ba'i don mi dmigs na/_de ni de'i shes rab kyi pha rol tu phyin pa yin te/_kau shi ka byang chub sems dpa' sems dpa' chen po de ltar spyod pa'i sbyin pa'i pha rol tu phyin pa yongs su rdzogs par 'gyur ro/_/tshul khrims kyi pha rol tu phyin pa dang /_bzod pa'i pha 
[\[27a.4\]]rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa yongs su rdzogs par 'gyur ro/_/kau shi ka rigs kyi bu'am rigs kyi bu mo des de ltar mi dmigs pa'i tshul gyis/_shes rab kyi pha 
[\[27a.5\]]rol tu phyin pa 'di don dang bcas/_tshig 'bru dang bcas par bstan par bya'o/_/de bzhin du bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin 
[\[27a.6\]]pa'i pha rol tu phyin pa yang bstan par bya'o/_/de ci'i phyir zhe na/_kau shi ka ma 'ongs pa'i dus na/_rigs kyi bu'am rigs kyi bu mo shes rab kyi pha rol tu phyin pa ltar bcos pa ston pa dag 'byung bar 'gyur te/_der rigs kyi bu'am rigs kyi bu mo bla na med 
[\[27a.7\]]par yang dag par rdzogs pa'i byang chub la yang dag par zhugs pa dag shes rab kyi pha rol tu phyin pa ltar bcos pa thos par byas pas/_phung bar byed de/_de dag ni shes rab kyi pha rol tu phyin pa 'di don dang bcas/_tshig 'bru dang bcas par ston par mi byed 
[\[27b\]]
[\[27b.1\]]pa'i phyir ro/_/brgya byin gyis gsol pa/_bcom ldan 'das shes rab kyi pha rol tu phyin pa ltar bcos pa de gang lags/_bcom ldan 'das kyis bka' stsal pa/_kau shi ka 'di la rigs kyi bu'am rigs kyi bu mo shes rab kyi pha rol tu phyin pa ltar bcos pa ni 'di lta bur ston to/_/
[\[27b.2\]]de la shes rab kyi pha rol tu phyin pa ltar bcos pa ni 'di yin te/_gzugs mi rtag go zhes gang de ltar spyod pa de ni shes rab kyi pha rol tu phyin pa la spyod pa yin no zhes ston to/_/rigs kyi bu'am rigs kyi bu mo gang dag la bstan pa de dag kyang gzugs mi rtag go zhes dpyod 
[\[27b.3\]]cing /_tshor ba dang /_'du shes dang /_'du byed rnams dang /_rnam par shes pa mi rtag go zhes dpyod par byed do/_/gang dag shes rab kyi pha rol tu phyin pa ltar bcos pa ston pa de dag kyang /_shes rab kyi pha rol tu phyin pa ltar bcos pa la spyod par 'gyur te/_
[\[27b.4\]]de dag mig mi rtag go zhes ston par byed do/_/rna ba dang /_sna dang /_lce dang /_lus dang /_yid mi rtag go zhes ston par byed do/_/gzugs mi rtag go zhes ston par byed do/_/sgra dang /_dri dang /_ro dang /_reg bya dang /_chos rnams mi rtag go zhes ston par byed do/_/
[\[27b.5\]]sa'i khams mi rtag go zhes ston par byed do/_/chu'i khams dang /_me'i khams dang /_rlung gi khams dang /_nam mkha'i khams dang /_rnam par shes pa'i khams mi rtag go zhes ston par byed do/_/mig gi khams mi rtag go zhes ston par byed do/_/rna ba'i khams dang /_
[\[27b.6\]]sna'i khams dang /_lce'i khams dang /_lus kyi khams dang /_yid kyi khams mi rtag go zhes ston par byed do/_/gzugs kyi khams dang /_sgra'i khams dang /_dri'i khams dang /_ro'i khams dang /_reg bya'i khams dang /_chos kyi khams mi rtag go zhes ston par byed do/_/
[\[27b.7\]]mig gi rnam par shes pa'i khams mi rtag go zhes ston par byed do/_/rna ba dang /_sna dang /_lce dang /_lus dang /_yid kyi rnam par shes pa'i khams mi rtag go zhes ston par byed do/_/mig gi 'dus te reg pa mi rtag go zhes ston par byed do/_/rna ba dang /_sna dang /_lce dang /_lus 
[\[28a\]]
[\[28a.1\]]dang /_yid kyi 'dus te reg pa mi rtag go zhes ston par byed do/_/gzugs sdug bsngal lo zhes bya ba dang /_bdag med do zhes bya ba dang /_mi sdug pa'o zhes ston par byed do/_/tshor ba dang /_'du shes dang /_'du byed rnams dang /_rnam par shes pa sdug 
[\[28a.2\]]bsngal ba dang /_bdag med pa dang /_mi sdug pa'o zhes ston par byed do/_/de bzhin du mig dang /_gzugs dang /_mig gi rnam par shes pa'i khams sdug bsngal ba dang /_bdag med pa dang /_mi sdug pa'o zhes ston par byed do/_/rna ba dang /_sna dang /_lce dang /_lus dang /_yid 
[\[28a.3\]]dang /_chos dang /_yid kyi rnam par shes pa'i khams sdug bsngal ba dang /_bdag med pa dang /_mi sdug pa'o zhes ston par byed do/_/de bzhin du sbyar te/_de bzhin du bsam gtan gyi pha rol tu phyin pa ltar bcos pa dang /_brtson 'grus kyi pha rol tu phyin pa dang /_bzod pa'i 
[\[28a.4\]]pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa ltar bcos pa ston par byed do/_/gzugs mi rtag pa dang /_sdug bsngal ba dang /_bdag med pa dang /_mi sdug pa'o zhes ston par byed do/_/tshor ba dang /_'du shes dang /_
[\[28a.5\]]'du byed rnams dang /_rnam par shes pa mi rtag pa dang /_sdug bsngal ba dang /_bdag med pa dang /_mi sdug pa'o zhes ston par byed do/_/de bzhin du mig dang /_gzugs dang /_mig gi rnam par shes pa'i bar du mi rtag pa dang /_sdug bsngal ba dang /_bdag med pa 
[\[28a.6\]]dang /_mi sdug pa'o zhes ston par byed do/_/de bzhin du rna ba dang /_sna dang /_lce dang /_lus dang /_yid kyi rnam par shes pa'i khams mi rtag pa dang /_sdug bsngal ba dang /_bdag med pa dang /_mi sdug pa'o zhes ston par byed do/_/de bzhin du sbyin pa'i pha rol tu phyin pa 
[\[28a.7\]]dang /_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa mi rtag pa dang /_sdug bsngal ba dang /_bdag med pa dang /_mi sdug pa'o zhes 
[\[28b\]]
[\[28b.1\]]ston par byed do/_/de bzhin du tshad med pa rnams dang /_gzugs med pa'i snyoms par 'jug pa rnams mi rtag pa dang /_sdug bsngal ba dang /_bdag med pa dang /_mi sdug pa'o zhes ston par byed do/_/dran pa nye bar gzhag pa mi rtag pa dang /_sdug bsngal ba 
[\[28b.2\]]dang /_bdag med pa dang /_mi sdug pa'o zhes ston par byed do/_/yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam mi rtag pa dang /_sdug bsngal ba dang /_bdag med pa dang /_mi sdug pa'o 
[\[28b.3\]]zhes ston par byed do/_/rnam pa thams cad mkhyen pa nyid kyi bar du mi rtag pa dang /_sdug bsngal ba dang /_bdag med pa dang /_mi sdug pa'o zhes ston par byed de/_'di skad du de ltar spyod pa gang yin pa de ni shes rab kyi pha rol tu phyin pa la spyod pa yin no zhes kyang zer te/_
[\[28b.4\]]kau shi ka 'di ni shes rab kyi pha rol tu phyin pa ltar bcos pa yin no/_/kau shi ka gzhan yang rigs kyi bu'am rigs kyi bu mo de dag shes rab kyi pha rol tu phyin pa ston pa ni/_'di skad du ston te rigs kyi bu shes rab kyi pha rol tu phyin pa sgoms shig_/khyod shes rab kyi pha rol 
[\[28b.5\]]tu phyin pa bsgoms na/_sa dang po dang sa bcu pa'i bar la gnas par 'gyur ro/_/de bzhin du bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol 
[\[28b.6\]]tu phyin pa bsgoms na/_sa dang po la gnas par 'gyur zhing /_sa bcu pa'i bar la gnas par 'gyur ro zhes ston te/_de yang mtshan ma'i tshul dang /_dmigs pa'i tshul dang /_dus kyi 'du shes kyis de shes rab kyi pha rol tu phyin pa sgom par byed do/_/kau shi ka 
[\[28b.7\]]'di ni shes rab kyi pha rol tu phyin pa ltar bcos pa yin no/_/kau shi ka gzhan yang rigs kyi bu'am rigs kyi bu mo de dag 'di skad du/_rigs kyi bu khyod tshur shog_/shes rab kyi pha rol tu phyin pa sgoms shig_/khyod shes rab kyi pha rol tu phyin pa bsgoms na/_nyan 
[\[29a\]]
[\[29a.1\]]thos kyi sa las yang dag par 'da' bar 'gyur zhing /_rang sangs rgyas kyi sa las yang dag par 'da' bar 'gyur ro/_/zhes ston par byed de/_'di ni shes rab kyi pha rol tu phyin pa ltar bcos pa yin no/_/kau shi ka gzhan yang rigs kyi bu 
[\[29a.2\]]'am rigs kyi bu mo de dag theg pa chen po pa'i rigs kyi bu'am rigs kyi bu mo de dag la ston pa na/_'di skad du rigs kyi bu khyod tshur shog_/shes rab kyi pha rol tu phyin pa sgoms shig_/de ltar bsgoms na/_byang chub sems dpa'i skyon med pa la 'jug par 'gyur 
[\[29a.3\]]ro/_/zhes ston par byed de/_'di ni shes rab kyi pha rol tu phyin pa ltar bcos pa yin no/_/kau shi ka gzhan yang rigs kyi bu'am rigs kyi bu mo de dag rigs kyi bu 'am rigs kyi bu mo de dag la/_shes rab kyi pha rol tu phyin pa ston pa na/_'di skad du rigs kyi 
[\[29a.4\]]bu khyod tshur shog_/shes rab kyi pha rol tu phyin pa sgoms shig_/khyod shes rab kyi pha rol tu phyin pa bsgoms na/_mi skye ba'i chos la bzod pa thob par 'gyur ro/_/khyod mi skye ba'i chos la bzod pa thob pa na/_byang chub sems dpa'i mngon par shes pa la gnas 
[\[29a.5\]]par 'gyur ro/_/byang chub sems dpa'i mngon par shes pa la gnas na/_sangs rgyas bcom ldan 'das rnams la bsti stang du bya ba dang /_bla mar bya ba dang /_ri mor bya ba dang /_mchod par bya ba dang /_rjed par bya ba'i phyir/_sangs rgyas kyi zhing nas sangs rgyas 
[\[29a.6\]]kyi zhing du 'gro bar 'gyur ro zhes ston te/_kau shi ka rigs kyi bu'am rigs kyi bu mo de dag de ltar shes rab kyi pha rol tu phyin pa ltar bcos pa ston par byed do/_/kau shi ka gzhan yang rigs kyi bu'am rigs kyi bu mo de dag byang chub sems dpa'i theg pa pa'i rigs kyi bu'am rigs 
[\[29a.7\]]kyi bu mo de dag la 'di skad du/_rigs kyi bu dag gang shes rab kyi pha rol tu phyin pa 'di 'dzin pa dang /_'chang ba dang /_klog pa dang /_kun chub par byed pa dang /_tshul bzhin du yid la byed pa de ni bsod nams kyi phung po grangs med dpag tu med/_tshad med pa dang ldan par 
[\[29b\]]
[\[29b.1\]]'gyur ro zhes ston na/_kau shi ka rigs kyi bu'am rigs kyi bu mo de dag shes rab kyi pha rol tu phyin pa ltar bcos pa ston pa yin no/_/kau shi ka gzhan yang rigs kyi bu'am rigs kyi bu mo de dag ni rigs kyi bu'am rigs kyi bu mo byang chub sems dpa'i theg pa pa de dag 
[\[29b.2\]]la 'di skad du/_rigs kyi bu khyod tshur shog/_/'das pa dang /_ma byon pa dang /_da ltar byung ba'i de bzhin gshegs pa dgra bcom pa yang dag par rdzogs pa'i sangs rgyas rnams kyi thugs dang po bskyed pa nas/_bla na med pa yang dag par rdzogs pa'i byang chub mngon 
[\[29b.3\]]par rdzogs par sangs rgyas kyi bar du/_dge ba'i rtsa ba ci mnga' ba de dag thams cad la rjes su yi rang bar byas nas/_gcig tu bsdus la bla na med pa yang dag par rdzogs pa'i byang chub tu yongs su sngos shig ces ston na/_kau shi ka rigs kyi bu'am rigs 
[\[29b.4\]]kyi bu mo de dag ni shes rab kyi pha rol tu phyin pa ltar bcos pa ston pa yin no/_/brgya byin gyis gsol pa/_bcom ldan 'das rigs kyi bu'am rigs kyi bu mo de dag gis ji skad du bstan na/_rigs kyi bu 'am rigs kyi bu mo theg pa chen po la yang dag par 
[\[29b.5\]]zhugs pa de dag la shes rab kyi pha rol tu phyin pa ltar bcos pa mi ston pa lags/_bcom ldan 'das kyis bka' stsal pa/_kau shi ka 'di la rigs kyi bu'am rigs kyi bu mo de dag 'di ltar ston na/_rigs kyi bu'am rigs kyi bu mo theg pa chen po la yang dag par 
[\[29b.6\]]zhugs pa rnams la/_shes rab kyi pha rol tu phyin pa ltar bcos pa ston pa ma yin te/_rigs kyi bu khyod tshur shog_/shes rab kyi pha rol tu phyin pa bsgoms la gzugs mi rtag par yang ma lta shig_/de ci'i phyir zhe na/_gzugs ni gzugs kyi ngo bo nyid 
[\[29b.7\]]kyis stong ste/_gzugs kyi ngo bo nyid gang yin pa de yang dngos po med la/_dngos po med pa gang yin pa de ni shes rab kyi pha rol tu phyin pa yin te/_shes rab kyi pha rol tu phyin pa gang yin pa de la ni gzugs rtag ces bya ba'am/_mi rtag ces bya bar brjod du med pa'i 
[\[30a\]]
[\[30a.1\]]phyir ro/_/de ci'i phyir zhe na/_de la ni gzugs nyid kyang med na/_rtag pa'am mi rtag par lta ga la 'gyur zhes de skad du ston na/_kau shi ka rigs kyi bu'am rigs kyi bu mo de dag ni shes rab kyi pha rol tu phyin pa ltar bcos pa ston pa ma yin no/_/de 
[\[30a.2\]]bzhin du tshor ba dang /_'du shes dang /_'du byed rnams dang /_rnam par shes pa mi rtag par yang ma lta shig_/de ci'i phyir zhe na/_rnam par shes pa ni rnam par shes pa'i ngo bo nyid kyis stong ste/_rnam par shes pa'i ngo bo nyid gang yin pa de yang dngos po med la/_
[\[30a.3\]]dngos po med pa gang yin pa de ni shes rab kyi pha rol tu phyin pa yin te/_shes rab kyi pha rol tu phyin pa gang yin pa de la ni/_rnam par shes pa rtag ces bya ba'am/_mi rtag ces bya bar brjod du med pa'i phyir ro/_/de ci'i phyir zhe na/_de la ni rnam par shes pa nyid kyang 
[\[30a.4\]]med na rtag pa'am mi rtag par lta ga la 'gyur zhes de skad du ston na/_kau shi ka rigs kyi bu'am rigs kyi bu mo de dag ni shes rab kyi pha rol tu phyin pa ltar bcos pa ston pa ma yin no/_/kau shi ka gzhan yang rigs kyi bu'am rigs kyi bu mo shes rab kyi pha rol tu phyin pa 
[\[30a.5\]]sgom pa 'di skad du ston te/_rigs kyi bu khyod tshur shog_/shes rab kyi pha rol tu phyin pa bsgoms la/_rigs kyi bu khyod chos ci la yang ma lta shig_/chos gang la yang gnas par ma byed cig_/de ci'i phyir zhe na/_shes rab kyi pha rol tu phyin pa la ni chos 
[\[30a.6\]]gang las 'da' bar bya ba'am/_gang la gnas par bya ba'i chos de med pa'i phyir ro/_/de ci'i phyir zhe na/_kau shi ka 'di ltar chos thams cad ni rang bzhin gyis stong ste/_chos gang rang bzhin gyis stong pa de ni dngos po med la/_dngos po med pa gang yin pa de ni 
[\[30a.7\]]shes rab kyi pha rol tu phyin pa yin te/_shes rab kyi pha rol tu phyin pa gang yin pa de la ni chos gang blang ba'am/_dor ba'am/_skye ba'am 'gag pa med pa'i phyir ro zhes de ltar ston na/_kau shi ka rigs kyi bu'am rigs kyi bu mo de dag ni shes rab kyi pha rol tu 
[\[30b\]]
[\[30b.1\]]phyin pa ltar bcos pa ston pa ma yin no/_/phung po dang /_khams dang /_skye mched rnams dang /_rten cing 'brel bar 'byung ba dang /_pha rol tu phyin pa thams cad dang /_byang chub kyi phyogs kyi chos sum cu rtsa bdun dang /_stong pa nyid thams cad dang /_stobs 
[\[30b.2\]]rnams dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa bco brgyad la yang de bzhin du sbyar bar bya'o/_/rigs kyi bu de ltar rnam pa thams cad mkhyen pa nyid la mi rtag par yang ma lta shig_/de ci'i 
[\[30b.3\]]phyir zhe na/_'di ltar rnam pa thams cad mkhyen pa nyid ni rnam pa thams cad mkhyen pa nyid kyi ngo bo nyid kyis stong ste/_rnam pa thams cad mkhyen pa nyid kyi ngo bo nyid gang yin pa de yang dngos po med la/_dngos po med pa gang yin pa de ni shes rab kyi pha rol tu phyin 
[\[30b.4\]]pa yin te/_shes rab kyi pha rol tu phyin pa gang yin pa de la ni rnam pa thams cad mkhyen pa nyid rtag ces bya ba'am/_mi rtag ces bya bar brjod du med pa'i phyir ro/_/de ci'i phyir zhe na/_de la ni rnam pa thams cad mkhyen pa nyid kyang med na rtag pa'am/_mi rtag 
[\[30b.5\]]par lta ga la 'gyur zhes de skad du ston na/_kau shi ka rigs kyi bu'am rigs kyi bu mo de dag ni shes rab kyi pha rol tu phyin pa ltar bcos pa ston pa ma yin no/_/kau shi ka de bas na/_rigs kyi bu 'am rigs kyi bu mos shes rab kyi pha rol tu phyin pa'i don de ltar bstan 
[\[30b.6\]]par bya'o/_/kau shi ka rigs kyi bu'am rigs kyi bu mo de ltar ston na/_bsod nams ches mang du skyed do/_/kau shi ka gzhan yang 'dzam bu'i gling gi sems can ji snyed yod pa de dag_/rigs kyi bu'am rigs kyi bu mo gang la la zhig gi rgyun du zhugs pa'i 'bras bu la 
[\[30b.7\]]bkod na/_kau shi ka 'di ji snyam du sems/_rigs kyi bu'am rigs kyi bu mo de gzhi de las bsod nams mang du skyed snyama'am/_brgya byin gyis gsol pa/_bcom ldan 'das mang lags so/_/bde bar gshegs pa mang lags so/_/bcom ldan 'das kyis bka' 
[\[31a\]]
[\[31a.1\]]stsal pa/_kau shi ka de bas na/_rigs kyi bu'am rigs kyi bu mo gang gis shes rab kyi pha rol tu phyin pa don dang bcas/_tshig 'bru dang bcas par gzhan dag la rnam grangs du mar rjod cing 'chad la/_rnam par 'byed de gsal bar byed cing 
[\[31a.2\]]yang dag par ston la/_'di skad du rigs kyi bu khyod tshur shog_/shes rab kyi pha rol tu phyin pa zung shig_/chongs shig_/lhogs shig_/kun chub par gyis shig_/tshul bzhin du yid la gyis shig_/ji skad bstan pa'i shes rab kyi pha rol tu phyin pa la nan 
[\[31a.3\]]tan gyis shig ces kyang zer na/_de ches bsod nams mang du skyed do/_/de ci'i phyir zhe na/_kau shi ka rgyun du zhugs pa dang /_rgyun du zhugs pa'i 'bras bu ni/_shes rab kyi pha rol tu phyin pa 'di las 'byung ba'i phyir ro/_/kau shi ka 'dzam bu'i gling gi sems can rnams 
[\[31a.4\]]rgyun du zhugs pa'i 'bras bu la btul ba lta yang zhog_/stong gi 'jig rten gyi khams kyi sems can thams cad rgyun du zhugs pa'i 'bras bu la btul ba lta yang zhog_/stong gnyis kyi 'jig rten gyi khams kyi sems can thams cad rgyun du zhugs pa'i 'bras bu la btul ba lta yang zhog_/
[\[31a.5\]]kau shi ka stong gsum gyi stong chen po'i 'jig rten gyi khams kyi sems can thams cad rgyun du zhugs pa'i 'bras bu la btul ba lta yang zhog gi/_/kau shi ka shar phyogs su 'jig rten gyi khams gang gA'i klung gi bye ma rnyed dag na/_sems can ji snyed 'khod pa de dag rigs kyi bu'am 
[\[31a.6\]]rigs kyi bu mo la las rgyun du zhugs pa'i 'bras bu la bkod la/_de bzhin du lho phyogs dang /_nub phyogs dang /_byang phyogs dang /_phyogs mtshams rnams dang /_steng dang /_'og tu 'jig rten gyi khams gang gA'i klung gi bye ma snyed dag na/_sems can ji snyed 'khod pa de 
[\[31a.7\]]dag thams cad rigs kyi bu'am rigs kyi bu mo gang la la zhig gis rgyun du zhugs pa'i 'bras bu la bkod na/_kau shi ka 'di ji snyam du sems/_rigs kyi bu'am rigs kyi bu mo de gzhi de las bsod nams ches mang du skyed snyama'am/_brgya byin gyis gsol pa/_bcom ldan 'das 
[\[31b\]]
[\[31b.1\]]mang lags so/_/bde bar gshegs pa mang lags so/_/bcom ldan 'das kyis bka' stsal pa/_kau shi ka de bas na rigs kyi bu'am rigs kyi bu mo gang gis shes rab kyi pha rol tu phyin pa 'di don dang bcas/_tshig 'bru dang bcas par gzhan dag la rgya cher 'chad cing yang 
[\[31b.2\]]dag par ston la/_rnam par 'byed cing 'grel te/_gsal bar byed la 'di skad du/_rigs kyi bu khyod tshur shog_/shes rab kyi pha rol tu phyin pa zung shig_/chongs shig_/lhogs shig_/kun chub par gyis shig_/tshul bzhin du yid la gyis shig_/ji 
[\[31b.3\]]skad bstan pa'i shes rab kyi pha rol tu phyin pa la nan tan gyis shig ces kyang zer na/_de ches bsod nams mang du skyed do/_/de ci'i phyir zhe na/_kau shi ka rgyun du zhugs pa ni shes rab kyi pha rol tu phyin pa las byung ba'i phyir ro/_/kau shi ka gzhan yang rigs kyi bu'am rigs 
[\[31b.4\]]kyi bu mo gang la las 'dzam bu'i gling gi sems can ji snyed pa de dag thams cad lan cig phyir 'ong ba'i 'bras bu la bkod phyir mi 'ong ba'i 'bras bu la bkod dgra bcom pa nyid kyi bar du bkod na/_kau shi ka 'di ji snyam du sems/_rigs kyi bu'am rigs kyi bu mo de gzhi de 
[\[31b.5\]]las bsod nams ches mang du skyed snyam 'am/_brgya byin gyis gsol pa/_bcom ldan 'das mang lags so/_/bde bar gshegs pa mang lags so/_/bcom ldan 'das kyis bka' stsal pa/_kau shi ka de bas na rigs kyi bu'am rigs kyi bu mo gang gis shes 
[\[31b.6\]]rab kyi pha rol tu phyin pa 'di don dang bcas/_tshig 'bru dang bcas par sems can gzhan dag la rgya cher 'chad pa nas/_yang dag par rab tu ston pa'i bar du byed la/_'di skad du rigs kyi bu khyod tshur shog_/shes rab kyi pha rol tu phyin pa zung shig_/chongs shig_/lhogs 
[\[31b.7\]]shig_/kun chub par gyis shig_/tshul bzhin du yid la gyis shig_/ji skad bstan pa'i shes rab kyi pha rol tu phyin pa la nan tan gyis shig ces kyang zer na/_de ches bsod nams mang du skyed do/_/de ci'i phyir zhe na/_kau shi ka dgra bcom pa nyid kyi bar du shes rab kyi pha 
[\[32a\]]
[\[32a.1\]]rol tu phyin pa 'di las 'byung ba'i phyir ro/_/kau shi ka 'dzam bu'i gling gi sems can thams cad dgra bcom pa'i bar du btul ba lta zhog gi_/rigs kyi bu'am rigs kyi bu mo gang la las gling bzhi pa'i sems can thams cad dgra bcom pa nyid kyi bar du 
[\[32a.2\]]bkod la stong gi 'jig rten gyi khams kyi sems can rnams dang /_stong gnyis kyi 'jig rten gyi khams kyi sems can rnams dang /_stong gsum gyi stong chen po'i 'jig rten gyi khams kyi sems can rnams dgra bcom pa nyid kyi bar du bkod de/_kau shi ka shar phyogs 
[\[32a.3\]]su 'jig rten gyi khams gang gA'i klung gi bye ma snyed da dag na/_sems can 'khod pa de dag thams cad dgra bcom pa nyid kyi bar du bkod na/_kau shi ka 'di ji snyam du sems/_rigs kyi bu'am rigs kyi bu mo de gzhi de las bsod nams mang du skyed snyama'am/_brgya byin 
[\[32a.4\]]gyis gsol pa/_bcom ldan 'das mang lags so/_/bde bar gshegs pa mang lags so/_/bcom ldan 'das kyis bka' stsal pa/_kau shi ka de bas na rigs kyi bu'am rigs kyi bu mo gang gis shes rab kyi pha rol tu phyin pa 'di gzhan dag la yang dag par ston 
[\[32a.5\]]cing 'chad la/_'di skad du rigs kyi bu khyod tshur shog_/shes rab kyi pha rol tu phyin pa zung shig_/kun chub par bya ba'i bar du gyis shig_/ji skad bstan pa'i shes rab kyi pha rol tu phyin pa la nan tan gyis shig ces kyang zer na/_de ches bsod nams mang du skyed do/_/de ci'i 
[\[32a.6\]]phyir zhe na/_kau shi ka lan cig phyir 'ong ba dang /_phyir mi 'ong ba dang /_dgra bcom pa ni shes rab kyi pha rol tu phyin pa 'di las 'byung ba'i phyir ro/_/kau shi ka gzhan yang phyogs bcu'i phyogs re rer yang 'jig rten gyi khams gang gA'i klung gi bye ma snyed dag na/_sems can ji 
[\[32a.7\]]snyed 'khod pa de dag thams cad rigs kyi bu'am rigs kyi bu mo la la zhig gis/_rang sangs rgyas nyid la bkod na/_kau shi ka 'di ji snyam du sems/_rigs kyi bu'am rigs kyi bu mo de gzhi de las bsod nams mang du skyed snyama'am/_brgya byin gyis gsol pa/_bcom 
[\[32b\]]
[\[32b.1\]]ldan 'das mang lags so/_/bde bar gshegs pa mang lags so/_/bcom ldan 'das kyis bka' stsal pa/_kau shi ka de bas na/_rigs kyi bu'am rigs kyi bu mo gang gis shes rab kyi pha rol tu phyin pa 'di 'dod pa dag la don dang bcas/_tshig 'bru dang bcas par ston 
[\[32b.2\]]cing yang dag par ston pa'i bar du byed la/_'di skad du rigs kyi bu khyod tshur shog_/shes rab kyi pha rol tu phyin pa zung shig_/kun chub par gyis shig_/ji skad bstan pa'i shes rab kyi pha rol tu phyin pa la nan tan gyis shig ces kyang zer na/_de ches bsod nams mang 
[\[32b.3\]]du skyed do/_/de ci'i phyir zhe na/_kau shi ka rang sangs rgyas ni shes rab kyi pha rol tu phyin pa 'di las 'byung ba'i phyir ro/_/kau shi ka gzhan yang 'dzam bu'i gling gi sems can gang yin pa de dag rigs kyi bu'am rigs kyi bu mo gang la la zhig gis/_bla na med pa yang dag par 
[\[32b.4\]]rdzogs pa'i byang chub la bkod pa bas gang zhig shes rab kyi pha rol tu phyin pa 'di don dang bcas/_tshig 'bru dang bcas par gzhan dag la rgya cher 'chad cing yang dag par ston pa'i bar du byed la/_'di skad du rigs kyi bu khyod ji lta ji ltar shes rab kyi pha rol tu phyin pa 'di la slob pa de 
[\[32b.5\]]lta de ltar khyod kyis rnam pa thams cad mkhyen pa nyid kyi chos rnams thob par 'gyur ro/_/ji lta ji ltar khyod kyis rnam pa thams cad mkhyen pa nyid kyi chos rnams thob par 'gyur ba de lta de ltar khyod kyi shes rab kyi pha rol tu phyin pa rgya cher sgom pa yongs su rdzogs par 'gyur ro/_/
[\[32b.6\]]ji lta ji ltar khyod kyis shes rab kyi pha rol tu phyin pa rgya cher bsgom pa yongs su rdzogs par 'gyur ba de lta de ltar khyod bla na med pa yang dag par rdzogs pa'i byang chub dang nye bar 'gyur ro zhes kyang zer na/_de ches bsod nams mang du skyed do/_/de ci'i phyir zhe na/_kau shi ka byang chub sems 
[\[32b.7\]]dpa' sems dpa' chen po sems dang po bskyed pa rnams ni de las byung la phyogs bcu'i phyogs re rer yang 'jig rten gyi khams gang gA'i klung gi bye ma snyed dag na/_byang chub sems dpa' gang su dag 'khod pa de dag thams cad kyang /_shes rab kyi pha rol tu phyin pa las byung ste/_
[\[33a\]]
[\[33a.1\]]bla na med pa yang dag par rdzogs pa'i byang chub mngon par rdzogs par sangs rgyas pa'i phyir ro/_/kau shi ka gzhan yang rigs kyi bu'am rigs kyi bu mo la la zhig gis phyogs bcu'i phyogs re rer yang 'jig rten gyi khams gang gA'i klung gi bye ma 
[\[33a.2\]]snyed dag na/_sems can ji snyed 'khod pa de dag thams cad phyir mi ldog pa nyid la bkod na/_kau shi ka 'di ji snyam du sems/_rigs kyi bu'am rigs kyi bu mo de gzhi de las bsod nams mang du skyed snyama'am/_brgya byin gyis gsol pa/_bcom ldan 
[\[33a.3\]]'das mang lags so/_/bde bar gshegs pa mang lags so/_/bcom ldan 'das kyis bka' stsal pa/_kau shi ka de bas na/_rigs kyi bu'am rigs kyi bu mo gang gis shes rab kyi pha rol tu phyin pa 'di don dang bcas/_tshig 'bru dang bcas par gzhan dag 
[\[33a.4\]]la 'chad cing yang dag par ston pa'i bar du byed la/_'di skad du rigs kyi bu khyod tshur shog_/shes rab kyi pha rol tu phyin pa zung shig_/ji skad bstan pa'i shes rab kyi pha rol tu phyin pa la nan tan bya ba'i bar du gyis shig dang /_rigs kyi bu khyod ji lta ji ltar ji skad 
[\[33a.5\]]bstan pa'i shes rab kyi pha rol tu phyin pa la nan tan byed pa de lta de ltar rigs kyi bu khyod kyis rnam pa thams cad mkhyen pa'i chos rnams thob par 'gyur ro/_/de bzhin du sbyor te/_bla na med pa yang dag par rdzogs pa'i byang chub kyi bar du mngon par rdzogs par 'tshang 
[\[33a.6\]]rgya bar 'gyur ro zhes de skad kyang zer na/_kau shi ka de ches bsod nams mang du skyed do/_/de ci'i phyir zhe na/_kau shi ka phyir mi ldog pa'i byang chub sems dpa' rnams shes rab kyi pha rol tu phyin pa 'di las byung ba'i phyir ro/_/kau shi ka gzhan yang 'dzam bu'i 
[\[33a.7\]]gling gi sems can ji snyed pa de dag thams cad bla na med pa yang dag par rdzogs pa'i byang chub la yang dag par zhugs pa bas ni/_de dag la rigs kyi bu'am rigs kyi bu mo gang la la zhig gis shes rab kyi pha rol tu phyin pa 'di don dang bcas/_tshig 'bru dang bcas par 'chad cing yang dag 
[\[33b\]]
[\[33b.1\]]par ston pa'i bar du byed la/_'di skad du rigs kyi bu khyod tshur shog_/shes rab kyi pha rol tu phyin pa 'di zung shig_/ji skad bstan pa'i shes rab kyi pha rol tu phyin pa 'di la nan tan bya ba'i bar du gyis shig dang /_rigs kyi bu khyod ji skad bstan pa'i shes rab kyi pha rol 
[\[33b.2\]]tu phyin pa la ji lta ji ltar nan tan byed pa de lta de ltar khyod shes rab kyi pha rol tu phyin pa la bslabs pas/_phyir mi ldog pa nyid la gnas par 'gyur te/_rim gyis bla na med pa yang dag par rdzogs pa'i byang chub mngon par rdzogs par 'tshang rgya bar yang 'gyur ro zhes kyang 
[\[33b.3\]]zer na/_kau shi ka rigs kyi bu'am rigs kyi bu mo de ches bsod nams mang du skyed do/_/kau shi ka gzhan yang gling bzhi pa'i 'jig rten gyi khams na sems can 'khod pa rnams dang /_stong gi 'jig rten gyi khams dang /_stong gnyis kyi 'jig rten gyi khams dang /_stong 
[\[33b.4\]]gsum gyi stong chen po'i 'jig rten gyi khams na sems can 'khod pa rnams dang /_phyogs bcu'i phyogs re rer yang 'jig rten gyi khams gang gA'i klung gi bye ma snyed dag na/_sems can ji snyed 'khod pa de dag rigs kyi bu'am rigs kyi bu mo la la zhig gis bla na med pa yang 
[\[33b.5\]]dag par rdzogs pa'i byang chub la bkod pa bas/_rigs kyi bu'am rigs kyi bu mo gang gis shes rab kyi pha rol tu phyin pa 'di don dang bcas/_tshig 'bru dang bcas par sems can de dag la bshad cing yang dag par bstan la/_'di skad du rigs kyi bu khyod tshur shog_/
[\[33b.6\]]shes rab kyi pha rol tu phyin pa 'di zung shig_/ji skad bstan pa'i shes rab kyi pha rol tu phyin pa 'di la nan tan bya ba'i bar du gyis shig dang /_khyod 'di la nan tan byas pas/_phyir mi ldog pa'i sa la gnas par 'gyur te/_rim gyis bla na med pa yang dag par rdzogs 
[\[33b.7\]]pa'i byang chub mngon par rdzogs par 'tshang rgya bar yang 'gyur ro zhes kyang zer na/_de ches bsod nams mang du skyed do/_/kau shi ka gzhan yang rigs kyi bu'am rigs kyi bu mo gang la la zhig_/'dzam bu'i gling gi sems can ji snyed yod pa de dag thams cad bla na med pa yang dag par 
[\[34a\]]
[\[34a.1\]]rdzogs pa'i byang chub las phyir mi ldog pa nyid la bkod de/_de dag la shes rab kyi pha rol tu phyin pa yang don dang bcas/_tshig 'bru dang bcas par bshad pa nas/_yang dag par bstan pa'i bar du byed pa bas/_de dag gi nang nas gcig cig 'di skad du/_
[\[34a.2\]]bdag ni myur du bla na med pa yang dag par rdzogs pa'i byang chub mngon par rdzogs par 'tshang rgya bar 'dod do zhes zer ba de la/_rigs kyi bu'am rigs kyi bu mo la la zhig shes rab kyi pha rol tu phyin pa 'di don dang bcas/_tshig 'bru dang bcas par ston na/_de ches bsod nams mang 
[\[34a.3\]]du skyed do/_/phyogs bcu'i phyogs re rer yang 'jig rten gyi khams gang gA'i klung gi bye ma snyed dag na/_sems can ji snyed 'khod pa de dag la la zhig gis phyir mi ldog pa'i sa la bkod pa dang /_la la zhig gis de dag la shes rab kyi pha rol tu phyin pa 'di bshad pa bas ni/_
[\[34a.4\]]de dag gi nang nas 'ga' zhig 'di skad du bdag ni myur du bla na med pa yang dag par rdzogs pa'i byang chub mngon par rdzogs par 'tshang rgya bar bya'o zhes zer ba de la gang zhig shes rab kyi pha rol tu phyin pa 'di don dang bcas/_tshig 'bru dang bcas par ston na/_de ches 
[\[34a.5\]]bsod nams mang du skyed do/_/brgya byin gyis gsol pa/_bcom ldan 'das byang chub sems dpa' sems dpa' chen po ni ji lta ji ltar bla na med pa yang dag par rdzogs pa'i byang chub dang nye bar gyur pa de lta de ltar byang chub sems dpa' sems dpa' chen po shes rab kyi pha rol 
[\[34a.6\]]tu phyin pa la gdams shing rjes su bstan 'tshal lags te/_bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa la gdams shing rjes su 
[\[34a.7\]]bstan 'tshal lags so/_/stong pa nyid thams cad la gdams shing rjes su bstan 'tshal lags so/_/dran pa nye bar gzhag pa rnams dang /_yang dag pa'i spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam rnams 
[\[34b\]]
[\[34b.1\]]la gdams shing rjes su bstan 'tshal lags so/_/de bzhin gshegs pa'i stobs bcu dang /_mi 'jigs pa dang /_so sor yang dag pa'i rig pa dang /_sangs rgyas kyi chos ma 'dres pa bco brgyad la gdams shing rjes su bstan 'tshal lags so/_/gos dang /_zas dang /_
[\[34b.2\]]mal cha dang /_stan dang /_na ba'i gsos sman dang /_yo byad rnams kyis sman gdags 'tshal lags so/_/byang chub sems dpa' sems dpa' chen po de ni chos dang /_zang zing gi bsdu ba gnyis kyis sman gdags 'tshal te/_chos dang /_zang zing gis sman 'dogs 
[\[34b.3\]]pa de ni snga ma gnyis bas ches bsod nams mang du skyed lags so/_/de ci'i slad du zhe na/_de ni 'di ltar byang chub sems dpa' sems dpa' chen po pha rol tu phyin pa rnams kyis 'doms shing rjes su ston pa dang /_stong pa nyid thams cad dang /_byang chub kyi phyogs 
[\[34b.4\]]kyi chos sum cu rtsa bdun dang /_stobs bcu dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa bco brgyad kyis 'doms shing rjes su ston pa'i slad du'o/_/de nas tshe dang ldan pa rab 'byor gyis/_lha'i dbang po brgya byin 
[\[34b.5\]]la 'di skad ces smras so/_/kau shi ka gang khyod kyis rigs kyi bu 'am rigs kyi bu mo byang chub sems dpa'i theg pa pa rnams kyi spro ba bskyed pa ni legs so legs so/_/khyod kyi las ni de yin no/_/'phags pa nyan thos gang sems can rnams la phan gdags par 'dod pa des ni 
[\[34b.6\]]byang chub sems dpa' sems dpa' chen po rnams bla na med pa yang dag par rdzogs pa'i byang chub la spro ba bskyed par bya'o/_/chos dang /_zang zing gi bsdu bas/_byang chub sems dpa' rnams la phan gdags par bya zhing yongs su bskyang bar bya'o/_/de ci'i phyir zhe na/_bcom ldan 
[\[34b.7\]]'das kyi nyan thos kyi dge 'dun ni de las byung ste/_rang sangs rgyas kyi theg pa yang de las byung la/_theg pa chen po yang de las byung ba'i phyir ro/_/gal te byang chub sems dpa' sems dpa' chen pos bla na med pa yang dag par rdzogs pa'i byang chub tu sems bskyed par ma gyur la/_
[\[35a\]]
[\[35a.1\]]gal te byang chub sems dpa' sems dpa' chen pos pha rol tu phyin pa drug la ma bslabs te/_byang chub kyi phyogs kyi chos sum cu rtsa bdun dang /_stobs rnams dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos 
[\[35a.2\]]ma 'dres pa bco brgyad la ma bslabs na/_chos de dag la ma bslabs pas/_bla na med pa yang dag par rdzogs pa'i byang chub mngon par rdzogs par 'tshang rgya bar mi 'gyur ro/_/mngon par rdzogs par sangs ma rgyas na bla na med pa yang dag par rdzogs pa'i byang chub dang /_rang sangs 
[\[35a.3\]]rgyas kyi byang chub dang /_nyan thos kyi byang chub yod par mi 'gyur ba zhig na/_kau shi ka gang gi phyir byang chub sems dpa' pha rol tu phyin pa drug dang /_sangs rgyas kyi chos thams cad kyi bar dag la slob pa de'i phyir byang chub sems dpa' sems dpa' chen po bla na med pa yang dag 
[\[35a.4\]]par rdzogs pa'i byang chub mngon par rdzogs par 'tshang rgya bar 'gyur te/_bla na med pa yang dag par rdzogs pa'i byang chub mngon par rdzogs par sangs rgyas nas/_'jig rten gyi khams thams cad kyi sems can dmyal ba rnams rgyun gcod par 'gyur zhing /_dud 'gro'i skye gnas 
[\[35a.5\]]dang /[ {]yi dgas [,]yi dwags [}]kyi yul thams cad rgyun gcod par 'gyur ro/_/rgyal rigs shing sA la chen po lta bu 'byung bar 'gyur ro/_/bram ze'i rigs shing sA la chen po lta bu 'byung bar 'gyur ro/_/khyim bdag gi rigs shing sA la chen po lta bu 'byung bar 'gyur ro/_/rgyal chen bzhi'i 
[\[35a.6\]]ris kyi lha rnams 'byung bar 'gyur ro/_/sum cu rtsa gsum pa dang /_'thab bral dang /_dga' ldan dang /_'phrul dga' dang /_gzhan 'phrul dbang byed dang /_tshangs ris dang /_tshangs pa'i mdun na 'don dang /_tshangs 'khor dang /_'od chung dang /_tshad med 'od dang /_
[\[35a.7\]]'od gsal dang /_dge chung dang /_tshad med dge dang /_dge rgyas dang /_'bras bu che ba dang /_gnas gtsang ma mi che ba dang /_gya nom snang dang /_shin tu mthong dang /_mi gdung ba dang /_'og min dang /_nam mkha' mtha' yas skye mched du nye bar 'gro ba dang /_rnam shes 
[\[35b\]]
[\[35b.1\]]mtha' yas skye mched du nye bar 'gro ba dang /_ci yang med pa'i skye mched du nye bar 'gro ba dang /_'du shes med 'du shes med min skye mched du nye bar 'gro ba'i lha rnams yod par 'gyur ro/_/sbyin pa'i pha rol tu phyin pa 'jig rten du 'byung ngo /_/tshul khrims kyi pha rol tu phyin pa 
[\[35b.2\]]dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa 'jig rten du 'byung ngo /_/nang stong pa nyid dang /_dngos po med pa'i ngo bo nyid stong pa nyid kyi bar dag 'jig rten du 'byung 
[\[35b.3\]]ngo /_/byang chub kyi phyogs kyi chos sum cu rtsa bdun 'jig rten du 'byung ngo /_/sangs rgyas kyi chos ma 'dres pa bco brgyad kyi bar dag 'jig rten du 'byung ngo /_/nyan thos kyi theg pa dang /_rang sangs rgyas kyi theg pa dang /_theg pa chen po 'jig rten du 'byung ngo /_/shes rab kyi 
[\[35b.4\]]pha rol tu phyin pa khri brgyad stong pa las bsod nams kyi khyad par gyi le'u zhes bya ste sum cu rtsa gnyis pa'o//_//de nas byang chub sems dpa' sems dpa' chen po byams pas/_gnas brtan rab 'byor la 'di skad ces smras so/_/btsun pa rab 
[\[35b.5\]]'byor byang chub sems dpa' sems dpa' chen po'i rjes su yi rang ba'i mod las skyes pa'i bsod nams bya ba'i dngos po gang sems can thams cad dang thun mong du byas nas/_bla na med pa yang dag par rdzogs pa'i byang chub tu yongs su bsngos te/_de yang mi dmigs pa'i 
[\[35b.6\]]tshul gyis yongs su bsngos na/_sems can thams cad kyi rjes su yi rang ba'i mod las skyes pa'i bsod nams bya ba'i dngos po gang yin pa dang /_nyan thos kyi theg pa la yang dag par zhugs pa rnams dang /_rang sangs rgyas kyi theg pa la yang dag par zhugs pa 
[\[35b.7\]]rnams kyi sbyin pa las byung ba'i bsod nams bya ba'i dngos po dang /_tshul khrims las byung ba'i bsod nams bya ba'i dngos po dang /_bsgom pa las byung ba'i bsod nams bya ba'i dngos po gang yin pa de bas ni/_byang chub sems dpa'i rjes su yi rang ba'i mod las skyes pa'i 
[\[36a\]]
[\[36a.1\]]bsod nams bya ba'i dngos po sems can thams cad dang thun mong du byas te/_bla na med pa yang dag par rdzogs pa'i byang chub tu yongs su bsngos pa de mchog ces bya/_phul du byung ba zhes bya/_gtso bo zhes bya/_rab ces bya/_rab mchog ces bya/_gya nom 
[\[36a.2\]]pa zhes bya/_bla na med pa zhes bya/_gong na med pa zhes bya'o/_/de ci'i phyir zhe na/_'di ltar nyan thos dang /_rang sangs rgyas kyi theg pa pa rnams kyi sbyin pa las byung ba dang /_tshul khrims las byung ba dang /_bsgom pa las byung ba'i bsod nams bya ba'i dngos po de dag 
[\[36a.3\]]thams cad ni bdag nyid dul bar bya ba dang /_bdag nyid zhi bar bya ba dang /_bdag nyid yongs su mya ngan las 'da' bar bya ba'i phyir byed cing /_byang chub kyi phyogs kyi chos sum cu rtsa bdun dang /_stong pa nyid dang /_mtshan ma med pa dang /_smon pa med pa'i bar du yang bdag nyid 
[\[36a.4\]]dul bar bya ba dang /_bdag nyid zhi bar bya ba dang /_bdag nyid yongs su mya ngan las 'da' bar bya ba'i phyir yin gyi/_byang chub sems dpa'i rjes su yi rang ba'i mod las skyes pa'i bsod nams bya ba'i dngos po de ni sems can thams cad dul bar bya ba dang /_sems can thams 
[\[36a.5\]]cad zhi bar bya ba dang /_sems can thams cad yongs su mya ngan las 'da' bar bya ba'i phyir/_bla na med pa yang dag par rdzogs pa'i byang chub tu yongs su bsngos pa yin pa'i phyir ro/_/de nas tshe dang ldan pa rab 'byor gyis/_byang chub sems dpa' sems dpa' chen po byams pa 
[\[36a.6\]]la 'di skad ces smras so/_/byams pa byang chub sems dpa' sems dpa' chen pos shar phyogs kyi 'jig rten gyi khams grangs med tshad med pa dag gi 'jig rten gyi khams re rer yang sangs rgyas bcom ldan 'das grangs med dpag tu med pa yongs su mya ngan las 'das pa gang yin 
[\[36a.7\]]pa de dag gi thugs dang po bskyed pa nas bzung ste/_bla na med pa yang dag par rdzogs pa'i byang chub mngon par rdzogs par sangs rgyas pa'i bar dag dang /_phung po'i lhag ma med pa'i mya ngan las 'das pa'i dbyings su yongs su mya ngan las 'das pa'i bar dag dang /_ji srid du dam 
[\[36b\]]
[\[36b.1\]]pa'i chos nub par ma gyur pa'i bar de'i pha rol tu phyin pa drug dang ldan pa'i dge ba'i rtsa ba gang yin pa dang /_de dag gi nyan thos kyi theg pa pa dag gi sbyin pa las byung ba'i bsod nams bya ba'i dngos po dang /_tshul khrims las byung ba dang /_bsgom pa las byung ba'i 
[\[36b.2\]]bsod nams bya ba'i dngos po gang yin pa dang /_slob pa dang /_mi slob pa rnams kyi zag pa med pa'i dge ba'i rtsa ba gang yin pa dag dang /_de bzhin gshegs pa de dag gi tshul khrims kyi phung po dang /_ting nge 'dzin gyi phung po dang /_shes rab kyi phung po dang /_rnam par 
[\[36b.3\]]grol ba'i phung po dang /_rnam par grol ba'i ye shes gzigs pa'i phung po gang yin pa dag dang /_phan par bzhed pa gang yin pa dag dang /_thugs rje chen po dang /_sangs rgyas kyi chos dpag tu med pa/_grangs med pa gang yin pa dag dang /_sangs rgyas 
[\[36b.4\]]bcom ldan 'das de dag gis chos bstan pa gang yin pa dag dang /_chos bstan pa de dag gi rgyun du zhugs pa'i 'bras bu thob pa dang /_dgra bcom pa nyid kyi bar dang /_rang byang chub thob pa'i bar dang /_byang chub sems dpa'i skyon med pa la zhugs pa gang 
[\[36b.5\]]yin pa de dag gi dge ba'i rtsa ba gang yin pa dag dang /_de bzhin gshegs pa bzhugs pa'am/_yongs su mya ngan las 'das pa de dag la gang dag gis dge ba'i rtsa ba bskyed pa de dag thams cad mngon par bsdus te/_rjes su yi rang ba'i mchog gis rjes su yi rang 
[\[36b.6\]]zhing /_rjes su yi rang ba'i gtso bo dang /_khyad par du 'phags pa dang /_rab dang /_rab mchog dang /_gya nom pa dang /_bla ma dang /_bla na med pa dang /_gong na med pa dang /_mnyam pa med pa dang /_mi mnyam pa dang /_mnyam pa'i rjes su yi rang bas rjes su 
[\[36b.7\]]yi rang nas/_rjes su yi rang ba'i mod las skyes pa'i dge ba'i rtsa ba sems can thams cad dang thun mong du byas te/_bla na med pa yang dag par rdzogs pa'i byang chub bsgrub par gyur cig ces/_bla na med pa yang dag par rdzogs pa'i byang chub tu yongs su bsngos la/_
[\[37a\]]
[\[37a.1\]]theg pa chen po pa gang yin pa des de skad du smras te/_sems kyis de ltar yongs su sngo bar byed na/_dmigs pa gang dang /_dngos po gang dag gis sems de bskyed pa'i dngos po de dag dang /_dmigs pa de dag rigs kyi bu de dag gis ji ltar 
[\[37a.2\]]mtshan mar bzung ba de bzhin du yod cing dmigs pa zhig yin nam/_byams pas smras pa/_btsun pa rab 'byor gyis dngos po de dag dang /_dmigs pa de dag ni theg pa chen po pa'i rigs kyi bu de dag gis ji ltar mtshan mar bzung nas/_bla na med pa yang dag par rdzogs 
[\[37a.3\]]pa'i byang chub tu yongs su bsngos pa bzhin du yod pa ma yin zhing dmigs su med do/_/rab 'byor gyis smras pa/_gal te dngos po med pa la dmigs pa med pa dag gis phyogs bcu'i 'jig rten gyi khams rab 'byam thams cad na/_sangs rgyas bcom ldan 'das gang dag 
[\[37a.4\]]bzhugs pa de dag mtshan mar bzung nas/_de dag gis thugs dang po bskyed pa nas bzung ste/_dam pa'i chos gnas pa'i bar gyi dge ba'i rtsa ba gang yin pa dag dang /_nyan thos kyi theg pa pa slob pa dang /_mi slob pa de dag gi dge ba'i rtsa ba gang yin pa de dag thams cad 
[\[37a.5\]]mngon par bsdus te/_bla na med pa yang dag par rdzogs pa'i byang chub tu yongs su bsngos na/_mi rtag pa la rtag par 'du shes phyin ci log pa dang /_sems phyin ci log pa dang /_lta ba phyin ci log pa dang /_sdug bsngal ba la bde zhes bya ba dang /_bdag med pa la bdag ces bya 
[\[37a.6\]]ba dang /_mi sdug pa la sdug ces bya bar 'du shes phyin ci log pa dang /_sems phyin ci log pa dang /_lta ba phyin ci log pa dang /_ji lta ba bzhin du de yang phyin ci log par mi 'gyur grang /_yang na dngos po ji lta ba bzhin du dmigs pa yang de kho na lta bu yin zhing /_byang chub 
[\[37a.7\]]kyang de kho na bzhin la sems kyang de kho na bzhin/_sbyin pa'i pha rol tu phyin pa dang /_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa yang de kho 
[\[37b\]]
[\[37b.1\]]na bzhin/_byang chub kyi phyogs kyi chos sum cu rtsa bdun yang de bzhin/_de bzhin gshegs pa'i stobs rnams dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa [{]bcwa [,]bco [}]brgyad kyang de kho na bzhin pa zhig yin la/_
[\[37b.2\]]de ltar gal te dngos po ji lta ba bzhin du dmigs pa yang de kho na bzhin te/_byang chub kyang de lta bu yin la/_sems kyang de bzhin/_gzugs kyang de bzhin/_tshor ba dang /_'du shes dang /_'du byed rnams dang /_rnam par shes pa yang de bzhin/_mig kyang de bzhin/_rna ba 
[\[37b.3\]]dang /_sna dang /_lce dang /_lus dang /_yid kyang de bzhin/_nang stong pa nyid dang /_dngos po med pa'i ngo bo nyid stong pa nyid kyi bar du yang de bzhin/_dran pa nye bar gzhag pa dang /_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub 
[\[37b.4\]]kyi yan lag dang /_lam yang de bzhin/_stobs bcu yang de bzhin/_mi 'jigs pa rnams kyang de bzhin/_so so yang dag par rig pa rnams kyang de bzhin/_sangs rgyas kyi chos ma 'dres pa [{]bcwa [,]bco [}]brgyad kyang de bzhin pa zhig yin na/_de la dngos po ni gang yin/_dmigs 
[\[37b.5\]]pa ni gang yin/_ting nge 'dzin ni gang yin/_sems ni gang yin/_dge ba'i rtsa ba de dag ni gang yin/_rjes su yi rang ba'i mod las skyes pa'i sems gang bla na med pa yang dag par rdzogs pa'i byang chub tu yongs su bsngo ba ni gang yin/_byams pas smras pa/_btsun pa rab 'byor 
[\[37b.6\]]gal te byang chub sems dpa' sems dpa' chen po de dag pha rol tu phyin pa drug la spyod spyod pa yang yin la/_sangs rgyas mang po la bsnyen bkur byed byed pa yang yin/_dge ba'i rtsa ba skyed skyed pa yang yin/_dge ba'i bshes gnyen gyis yongs su zin pa yang yin/_rang gi 
[\[37b.7\]]mtshan nyid kyis stong pa'i chos rnams la slob slob pa yang yin ni/_de dag gis dngos po de dag dang /_dmigs pa de dag dang /_sangs rgyas bcom ldan 'das de dag dang /_dge ba'i rtsa ba de dag dang /_rjes su yi rang ba'i mod las skyes pa'i bsod nams bya ba'i dngos po de dag 
[\[38a\]]
[\[38a.1\]]mtshan mar bzung ste/_bla na med pa yang dag par rdzogs pa'i byang chub tu yongs su sngo bar mi byed kyi gnyis su med pa'i tshul dang /_mtshan ma med pa'i tshul ji lta ba de bzhin du yongs su sngo bar byed de/_dmigs pa'i tshul dang /_dmigs pa 
[\[38a.2\]]med pa'i tshul dang /_kun nas nyon mongs pa'i tshul dang /_rnam par byang ba'i tshul dang /_skye ba'i tshul dang /_'gag pa'i tshul gyis ni ma yin no/_/gal te byang chub sems dpa' de dag gis pha rol tu phyin pa drug la yang ma bslabs/_sangs rgyas mang po la yang bsnyen 
[\[38a.3\]]bkur ma byas/_dge ba'i rtsa ba rnams kyang ma bskyed/_dge ba'i bshes gnyen gyis kyang yongs su ma zin/_rang gi mtshan nyid kyis stong pa'i chos rnams la yang ma bslabs na/_de dag gis ni dngos po de dag dang /_dmigs pa de dag dang /_dge ba'i rtsa ba de dag 
[\[38a.4\]]dang /_rjes su yi rang ba'i mod las skyes pa'i sems bskyed pa de dag mtshan mar bzung nas/_bla na med pa yang dag par rdzogs pa'i byang chub tu yongs su bsngo bar 'gyur ro/_/btsun pa rab 'byor shes rab kyi pha rol tu phyin pa de ltar bstan pa 'di ni theg pa la gsar du 
[\[38a.5\]]yang dag par zhugs pa'i byang chub sems dpa'i mdun du brjod par mi bya'o/_/de bzhin du bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha 
[\[38a.6\]]rol tu phyin pa dang /_nang stong pa nyid dang /_dngos po med pa'i ngo bo nyid stong pa nyid kyi bar du bstan par mi bya'o/_/de ci'i phyir zhe na/_de'i dad pa tsam dang /_dang ba tsam dang /_dga' ba tsam dang /_gus pa tsam yod pa gang yin pa de yang med par 'gyur ba'i phyir ro/_/
[\[38a.7\]]phyir mi ldog pa'i byang chub sems dpa' sems dpa' chen po'i mdun du ni brjod par bya/_bstan par bya ste/_rang gi mtshan nyid kyis stong pa'i chos rnams kyi bar du yang bstan par bya'o/_/de ni de lta bu thos na mi skrag mi dngang zhing dngang bar mi 'gyur ro/_/gal te de dge ba'i 
[\[38b\]]
[\[38b.1\]]bshes gnyen gyis zin la sngon gyi rgyal ba dag la lhag par bya ba byas shing dge ba'i rtsa ba bskyed pa dang /_sangs rgyas mang po la bsnyen bkur byas pa zhig yin na ni/_btsun pa rab 'byor byang chub sems dpa' sems dpa' chen po des rjes su yi rang ba'i mod las skyes pa'i 
[\[38b.2\]]bsod nams bya ba'i dngos po bla na med pa yang dag par rdzogs pa'i byang chub tu de ltar yongs su bsngo bar bya'o//_//shes rab kyi pha rol tu phyin pa khri brgyad stong pa/_bam po nyi shu drug pa/_rab 'byor gyis smras pa/_byams pa sems gang gis rjes su 
[\[38b.3\]]yi rang nas yongs su sngo bar byed pa'i sems de ni zad cing 'gag la med de/_rnam par gyur pa yin la/_dngos po de dag dang /_dmigs pa de dag dang /_dge ba'i rtsa ba de dag dang /_rjes su yi rang ba'i mod las skyes pa'i bsod nams bya ba'i dngos po de yang zad cing 'gag la 
[\[38b.4\]]med do/_/rnam par gyur pa yin na/_rjes su yi rang ba'i mod las skyes pa'i sems de ni gang yin/_dngos po de dag ni gang yin/_dmigs pa de dag ni gang yin/_dge ba'i rtsa ba gang dag bla na med pa yang dag par rdzogs pa'i byang chub tu yongs su bsngo ba ni gang yin/_
[\[38b.5\]]ci sems kyis sems yongs su bsngo'am/_gal te sems kyis sems yongs su bsngo na ni sems gnyis phrad par 'gyur ba med de/_sems kyi rang bzhin gang yin pa de ni yongs su bsngo bar mi nus so/_/byams pas smras pa/_gal te byang chub sems dpa' sems 
[\[38b.6\]]dpa' chen po shes rab kyi pha rol tu phyin pa la spyod pa 'di ltar shes rab kyi pha rol tu phyin pa dngos po med pa dang /_bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin 
[\[38b.7\]]pa'i pha rol tu phyin pa dngos po med pa dang /_gzugs dngos po med pa dang /_tshor ba dang /_'du shes dang /_'du byed rnams dang /_rnam par shes pa dngos po med pa dang /_byang chub kyi phyogs kyi chos sum cu rtsa bdun dngos po med pa dang /_stobs rnams dang /_mi 'jigs pa 
[\[39a\]]
[\[39a.1\]]rnams dang /_so so yang dag par rig pa rnams dang /_sangs rgyas kyi chos ma 'dres pa bco brgyad dngos po med pa dang /_byang chub dngos po med par 'du shes na/_'di ltar byang chub sems dpa' sems dpa' chen pos rjes su yi rang ba'i mod las skyes 
[\[39a.2\]]pa'i bsod nams bya ba'i dngos po bla na med pa yang dag par rdzogs pa'i byang chub tu yongs su bsngo bar bya ste/_gal te de ltar bsngos na/_bla na med pa yang dag par rdzogs pa'i byang chub tu yongs su bsngos pa yin no/_/byang chub sems dpa' byams pas/_gnas brtan rab 
[\[39a.3\]]'byor la 'di skad ces smras so/_/btsun pa rab 'byor theg pa la gsar du yang dag par zhugs pa'i byang chub sems dpa' sems dpa' chen pos bstan pa 'di thos na skrag ste/_dngang zhing dngang par mi 'gyur grang /_btsun pa rab 'byor theg pa la gsar du yang dag par zhugs 
[\[39a.4\]]pa'i byang chub sems dpa' sems dpa' chen pos dge ba'i rtsa ba de dag kyang ji ltar bla na med pa yang dag par rdzogs pa'i byang chub tu yongs su bsngo bar bya/_rjes su yi rang ba'i mod las skyes pa'i bsod nams bya ba'i dngos po yongs su bzung ba yang /_ji ltar bla na med pa yang dag 
[\[39a.5\]]par rdzogs pa'i byang chub tu yongs su bsngos par 'gyur/_rab 'byor gyis smras pa/_byams pa gal te theg pa la gsar du yang dag par zhugs pa'i byang chub sems dpa' sems dpa' chen po shes rab kyi pha rol tu phyin pa la spyod la/_shes rab kyi pha rol tu phyin pa de yang mi 
[\[39a.6\]]dmigs pa'i tshul gyis 'dzin gyi/_mtshan ma'i tshul gyis ma yin pa dang /_de bzhin du bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa la 
[\[39a.7\]]spyod la/_sbyin pa'i pha rol tu phyin pa de yang mi dmigs pa'i tshul gyis 'dzin gyi/_mtshan ma'i tshul gyis ma yin pa dang /_nang stong pa nyid la spyod la/_stong pa nyid de yang mi dmigs pa'i tshul gyis 'dzin gyi/_mtshan ma'i tshul gyis ma yin pa dang /_dngos po med pa'i ngo bo nyid 
[\[39b\]]
[\[39b.1\]]stong pa nyid kyi bar la spyod la/_dngos po med pa'i ngo bo nyid stong pa nyid de yang mi dmigs pa'i tshul gyis 'dzin gyi/_mtshan ma'i tshul gyis ma yin pa dang /_byang chub kyi phyogs kyi chos sum cu rtsa bdun la spyod la/_byang chub kyi phyogs kyi chos sum cu rtsa bdun de dag kyang mi dmigs 
[\[39b.2\]]pa'i tshul gyis 'dzin gyi/_mtshan ma'i tshul gyis ma yin pa dang /_stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa bco brgyad la spyod la/_de dag kyang mi dmigs pa'i tshul gyis 'dzin gyi/_mtshan ma'i tshul 
[\[39b.3\]]gyis ma yin no/_/de ltar na shes rab kyi pha rol tu phyin pa la mos pa mang bar 'gyur/_bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa la mos pa mang 
[\[39b.4\]]bar 'gyur/_nang stong pa nyid la mos pa mang bar 'gyur/_dngos po med pa'i ngo bo nyid stong pa nyid kyi bar la mos pa mang bar 'gyur/_byang chub kyi phyogs kyi chos sum cu rtsa bdun la mos pa mang bar 'gyur/_stobs bcu dang /_mi 'jigs pa bzhi dang /_so so yang dag par rig pa 
[\[39b.5\]]bzhi dang /_sangs rgyas kyi chos ma 'dres pa bco brgyad la mos pa mang bar 'gyur zhing /_dge ba'i bshes gnyen gyis kyang yongs su zin par 'gyur te/_dge ba'i bshes gnyen de dag kyang de la shes rab kyi pha rol tu phyin pa 'di nyid dang /_sbyin pa'i pha rol tu phyin pa'i bar du don dang 
[\[39b.6\]]bcas/_tshig 'bru dang bcas pa ston te/_ci nas kyang byang chub sems dpa'i skyon med par zhugs kyi bar du shes rab kyi pha rol tu phyin pa dang 'bral bar mi 'gyur ba dang /_de bzhin du byang chub sems dpa'i skyon med par zhugs kyi bar du pha rol tu phyin pa thams cad kyi bar dang 'bral bar mi 
[\[39b.7\]]'gyur ba dang /_stong pa nyid thams cad dang /_byang chub kyi phyogs kyi chos sum cu rtsa bdun dang /_stobs dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa bco brgyad kyi bar dag dang yang 'bral bar mi 'gyur ba de lta bur yang ston to/_/
[\[40a\]]
[\[40a.1\]]bdud kyi las rnams kyang ston te/_des bdud kyi las de dag thos na 'grib par yang mi 'gyur 'phel bar yang mi 'gyur ro/_/de ci'i phyir zhe na/_'di ltar bdud kyi las de dag rang bzhin gyis mi dmigs pa'i phyir ro/_/de ni byang chub sems dpa'i skyon med par 
[\[40a.2\]]zhugs kyi bar du sangs rgyas bcom ldan 'das rnams dang yang 'bral bar mi 'gyur zhing de dag la yang dge ba'i rtsa skyed par 'gyur te/_dge ba'i rtsa ba de dag gis kyang byang chub sems dpa'i rigs yongs su 'dzin par 'gyur ro/_/bla na med pa yang dag par rdzogs pa'i byang chub mngon 
[\[40a.3\]]par rdzogs par sangs rgyas kyi bar du/_byang chub sems dpa'i rigs de dang yang 'bral bar mi 'gyur ro/_/byams pa gzhan yang theg pa la gsar du yang dag par zhugs pa'i byang chub sems dpa' sems dpa' chen pos sangs rgyas bcom ldan 'das lam gyi rgyun bcad pa/_spros 
[\[40a.4\]]pa dang srid par khrid pa'i rgyun bcad pa/_tshig gi lam chad pa/_khur bor ba tsher ma bsal ba/_srid par kun tu sbyor ba bcad pa/_mnyam pa nyid kyi ye shes kyis rnam par grol ba'i de bzhin gshegs pa dgra bcom pa yang dag par rdzogs pa'i sangs rgyas phyogs bcu'i 'jig rten gyi 
[\[40a.5\]]khams dpag tu med/_grangs med pa dag na bzhugs te/_'tsho zhing gzhes pa gang yin pa de dag dang /_sangs rgyas bcom ldan 'das de dag gi nyan thos rnams kyi bsod nams mngon par 'du byed pa gang yin pa dang /_de dag la gang dag gis dge ba'i rtsa ba bskyed pa dag dang /_
[\[40a.6\]]rgyal rigs shing sA la chen po lta bu rnams dang /_bram ze'i rigs shing sA la chen po lta bu rnams dang /_khyim bdag gi rigs shing sA la chen po lta bu rnams dang /_rgyal chen bzhi'i ris kyi lha rnams dang /_gnas gtsang ma'i ris kyi lha rnams kyi bar dag gi phyir dge ba'i rtsa ba 
[\[40a.7\]]bskyed pa gang yin pa de dag thams cad mngon par bsdus nas/_gcig tu brtul cing gzhal te/_rjes su yi rang ba'i mchog gis rjes su yi rang bar bya'o/_/rjes su yi rang ba phul du byung ba dang /_gtso bo dang /_rab dang /_rab mchog dang /_gya nom pas rjes su yi rang 
[\[40b\]]
[\[40b.1\]]nas/_rjes su yi rang ba'i mod las skyes pa'i dge ba'i rtsa ba bla na med pa yang dag par rdzogs pa'i byang chub tu yongs su bsngo bar bya'o/_/byams pas smras pa/_btsun pa rab 'byor gal te theg pa la gsar du yang dag par zhugs pa'i byang chub sems dpa' sems dpa' chen 
[\[40b.2\]]pos sangs rgyas bcom ldan 'das nyan thos kyi dge 'dun dang bcas pa de dag gi dge ba'i rtsa ba thams cad la bsams te/_rjes su yi rang ba'i mchog gis rjes su yi rang la/_rjes su yi rang ba gong na med pa'i bar gyis rjes su yi rang zhing /_rjes su yi rang nas kyang bla na med pa 
[\[40b.3\]]yang dag par rdzogs pa'i byang chub tu yongs su sngo bar byed na/_byang chub sems dpa' sems dpa' chen po de 'du shes phyin ci log pa dang /_sems phyin ci log pa dang /_lta ba phyin ci log par ji ltar mi 'gyur/_rab 'byor gyis smras pa/_byams pa gal te byang chub sems dpa' 
[\[40b.4\]]sems dpa' chen pos sangs rgyas bcom ldan 'das nyan thos kyi dge 'dun dang bcas pa de dag la bsams te/_de la yang sangs rgyas su 'du shes par mi 'gyur zhing /_dge ba'i rtsa bar 'du shes par mi 'gyur la/_sems gang gis yongs su bsngos pa'i sems de la yang sems 
[\[40b.5\]]su 'du shes par mi 'gyur te/_de ltar bsngos na/_byang chub sems dpa'i 'du shes phyin ci log par mi 'gyur/_sems phyin ci log par mi 'gyur/_lta ba phyin ci log par mi 'gyur ro/_/gal te byang chub sems dpas sangs rgyas bcom ldan 'das de dag dang /_dge ba'i 
[\[40b.6\]]rtsa ba de dag la bsams shing mtshan mar 'dzin te/_mtshan mar bzung nas rjes su yi rang zhing /_bla na med pa yang dag par rdzogs pa'i byang chub tu sngo bar byed na/_de ltar sngon ni 'du shes dang /_sems dang /_lta ba phyin ci log par 'gyur ro/_/gal te byang chub sems dpas sangs 
[\[40b.7\]]rgyas bcom ldan 'das de dag dang /_dge ba'i rtsa ba de dag dang /_sems gang gis bsams pa de dag de bzhin du zad pa la zad do zhes bya ba dang /_zad pa gang yin pa de yang yongs su sngo bar mi nus pa dang /_sems gang gis yongs su bsngos pa'i sems de yang de'i chos nyid yin 
[\[41a\]]
[\[41a.1\]]pa dang /_gang du yongs su bsngos pa de yang de'i chos nyid yin par de ltar shes te/_gal te de ltar bsngos na/_'thun par yongs su sngo ba yin te/_yang dag par yongs su sngo ba yin zhing mi 'thun par yongs su sngo ba ma yin la/_log par yongs su sngo ba ma 
[\[41a.2\]]yin te/_byang chub sems dpa' sems dpa' chen pos de ltar yongs su bsngo bar bya'o/_/gal te byang chub sems dpa' sems dpa' chen pos 'das pa dang /_ma byon pa dang /_da ltar byung ba'i sangs rgyas bcom ldan 'das rnams las so so'i skye bo gang dag gis dge ba'i rtsa ba bskyed 
[\[41a.3\]]pa dag dang chos bstan pa thos pa gang yin pa dag dang /_de dag la lha dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi 'am ci dang /_lto 'phye chen po gang dag gis dge ba'i rtsa ba bskyed pa dag dang /_rgyal rigs shing sA la chen po lta bu 
[\[41a.4\]]rnams dang /_bram ze'i rigs shing sA la chen po lta bu rnams dang /_khyim bdag gi rigs shing sA la chen po lta bu rnams dang /_rgyal chen bzhi'i ris kyi lha rnams kyis chos thos shing /_dge ba'i rtsa ba yang bskyed pa dag dang /_bla na med pa yang dag par rdzogs pa'i byang chub tu 
[\[41a.5\]]yang sems bskyed pa de dag thams cad yongs su bsdus nas/_gcig tu brtul cing gzhal te/_rjes su yi rang ba'i mchog gis rjes su yi rang ba dang /_rjes su yi rang ba phul du byung ba dang /_gtso bo dang /_rab dang /_rab mchog dang /_gya nom pas rjes su yi rang ba dang /_
[\[41a.6\]]rjes su yi rang ba mnyam pa med pa dang /_mi mnyam pa dang mnyam pas rjes su yi rang ste/_rjes su yi rang nas kyang de dag thams cad bla na med pa yang dag par rdzogs pa'i byang chub tu yongs su bsngo bar byed de/_gal te chos de dag ni zad pa dang /_'gag pa dang /_med pa dang /_
[\[41a.7\]]rnam par gyur pa yin la/_gang du yongs su bsngo ba'i chos de yang rang bzhin gyis stong ngo zhes de ltar yang dag par shes te/_gal te de ltar yongs su bsngo na/_bla na med pa yang dag par rdzogs pa'i byang chub tu yongs su bsngo pa yin no/_/gal te chos rnams kyis chos rnams 
[\[41b\]]
[\[41b.1\]]yongs su sngo bar mi byed de/_de ci'i phyir zhe na/_'di ltar chos thams cad ni rang bzhin gyis stong pa'i phyir ro zhes bya bar de ltar yang dag par shes la gal te de ltar yongs su sngo na/_bla na med pa yang dag par rdzogs pa'i byang chub tu yongs su bsngos pa yin no/_/byang chub 
[\[41b.2\]]sems dpa' shes rab kyi pha rol tu phyin pa la de ltar spyod pa dang /_bsam gtan dang /_brtson 'grus dang /_bzod pa dang /_tshul khrims dang /_sbyin pa'i pha rol tu phyin pa la spyod pa'i 'du shes phyin ci log pa dang /_sems phyin ci log pa dang /_lta ba phyin ci log par mi 'gyur ro/_/
[\[41b.3\]]de ci'i phyir zhe na/_'di ltar yongs su bsngo ba de dag dang /_dge ba'i rtsa ba de dag dang /_byang chub de dang /_sems de la mngon par zhen pa med cing /_gang du mngon par zhen pa de yang yang dag par rjes su mi mthong ba'i phyir te/_de ni byang chub sems dpa' sems dpa' chen po'i bla na 
[\[41b.4\]]med pa yang dag par rdzogs pa'i byang chub tu yongs su bsngo ba yin no/_/gal te byang chub sems dpa' sems dpa' chen pos bsod nams bya ba'i dngos po mngon par 'du byed pa de/_phung po dang /_khams dang /_skye mched rnams kyis dben par yang dag par shes shing /_shes 
[\[41b.5\]]rab kyi pha rol tu phyin pas dben par yang dag par shes/_bsam gtan dang /_brtson 'grus dang /_bzod pa dang /_tshul khrims dang /_sbyin pa'i pha rol tu phyin pas dben par yang dag par shes/_nang stong pa nyid dang /_dngos po med pa'i ngo bo nyid stong pa nyid kyi bar gyis 
[\[41b.6\]]dben par yang dag par shes/_byang chub kyi phyogs kyi chos sum cu rtsa bdun po dag gis dben par yang dag par shes/_stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa bco brgyad po dag gis dben par yang 
[\[41b.7\]]dag par shes na/_de ltar na byang chub sems dpa' sems dpa' chen pos bsod nams bya ba'i dngos po bla na med pa yang dag par rdzogs pa'i byang chub tu yongs su bsngos pa yin no/_/gal te byang chub sems dpa' rjes su yi rang ba'i mod las skyes pa'i bsod nams bya ba'i dngos po ni/_
[\[42a\]]
[\[42a.1\]]rjes su yi rang ba'i mod las skyes pa'i bsod nams bya ba'i dngos po'i rang bzhin gyis dben par yang dag par shes shing /_sangs rgyas bcom ldan 'das de dag kyang /_sangs rgyas kyi rang bzhin gyis dben pa dang /_dge ba'i rtsa ba rnams kyang dge ba'i rtsa ba'i 
[\[42a.2\]]rang bzhin gyis dben pa dang /_mngon par 'du byed pa yang mngon par 'du byed pa'i rang bzhin gyis dben pa dang /_byang chub kyi sems kyang byang chub kyi sems kyi rang bzhin gyis dben pa dang /_yongs su sngo ba'i sems kyang yongs su sngo ba'i sems kyi rang bzhin gyis dben pa dang /_
[\[42a.3\]]byang chub kyang byang chub kyi rang bzhin gyis dben pa dang /_shes rab kyi pha rol tu phyin pa yang shes rab kyi pha rol tu phyin pa'i rang bzhin gyis dben pa dang /_de bzhin du bsam gtan dang /_brtson 'grus dang /_bzod pa dang /_tshul khrims dang /_sbyin pa'i pha rol tu phyin pa yang sbyin 
[\[42a.4\]]pa'i pha rol tu phyin pa'i rang bzhin gyis dben pa dang /_nang stong pa nyid dang /_dngos po med pa'i ngo bo nyid stong pa nyid kyi bar yang nang stong pa nyid dang /_dngos po med pa'i ngo bo nyid stong pa nyid kyi bar gyi rang bzhin gyis dben pa dang /_byang chub kyi phyogs kyi chos sum cu rtsa bdun dang /_
[\[42a.5\]]stobs bcu dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa bco brgyad po dag kyang sangs rgyas kyi chos kyi rang bzhin gyis dben par yang dag par shes na/_byang chub sems dpa' sems dpa' chen pos shes rab kyi pha 
[\[42a.6\]]rol tu phyin pa dben pa la de ltar spyod par bya ste/_de ni byang chub sems dpa' sems dpa' chen po'i shes rab kyi pha rol tu phyin pa yin no/_/gzhan yang byang chub sems dpa' sems dpa' chen po sangs rgyas bcom ldan 'das yongs su mya ngan las 'das pa de dag gi dge ba'i rtsa ba de 
[\[42a.7\]]dag yang dag par rjes su dran pas/_'di ltar yongs su bsngo bar bya ste/_gang gis yongs su bsngo ba'i sems de ni yongs su sngo ba de ji lta ba de kho na bzhin te/_de'i rang bzhin can dang /_de'i ngo bo nyid yin par gal te de ltar yang dag par shes nas/_bla na med pa yang dag 
[\[42b\]]
[\[42b.1\]]par rdzogs pa'i byang chub tu yongs su bsngos pa yin te/_de ltar yongs su sngo ba ni 'du shes phyin ci log pa ma yin/_sems phyin ci log pa ma yin/_lta ba phyin ci log pa ma yin no/_/gal te byang chub sems dpa' sems dpa' chen po shes rab kyi pha rol tu phyin pa la spyod 
[\[42b.2\]]pas/_sangs rgyas bcom ldan 'das de dag gi dge ba'i rtsa ba de dag mtshan ma'i tshul gyis shes na/_bla na med pa yang dag par rdzogs pa'i byang chub tu yongs su sngo ba ma yin no/_/gal te 'das pa'i sangs rgyas bcom ldan 'das yongs su mya ngan las 'das pa/_mtshan ma med pa 
[\[42b.3\]]yul ma yin pa gang yin pa de dag 'di ltar dran par byas shing /_mtshan mar 'dzin par byed na/_dge ba'i rtsa ba de dag bla na med pa yang dag par rdzogs pa'i byang chub tu yongs su bsngos pa ma yin te/_de ltar na de ni 'du shes phyin ci log pa dang /_sems phyin ci log pa dang /_lta ba phyin 
[\[42b.4\]]ci log pa yin no/_/gal te sangs rgyas bcom ldan 'das de dag dang /_dge ba'i rtsa ba de dag dang /_mngon par 'du byed pa de dag dang /_sems bskyed pa de dag shes par mi byed cing /_mtshan mar mi 'dzin na/_dge ba'i rtsa ba de dag bla na med pa yang dag par rdzogs pa'i byang chub 
[\[42b.5\]]tu yongs su bsngos pa yin te/_de ltar na byang chub sems dpa' sems dpa' chen po de 'du shes phyin ci log pa ma yin/_sems phyin ci log pa ma yin/_lta ba phyin ci log pa ma yin no/_/byams pas smras pa/_btsun pa rab 'byor byang chub sems dpa' sems dpa' chen 
[\[42b.6\]]po mtshan mar yang mi 'dzin la/_yongs su sngo bar yang byed pa ji lta bu yin/_rab 'byor gyis smras pa/_byang chub sems dpa' sems dpa' chen pos shes rab kyi pha rol tu phyin pa 'di la thabs la mkhas pa de dag bslabs pas/_de'i phyir byang chub sems dpa' sems dpa' 
[\[42b.7\]]chen po ni shes rab kyi pha rol tu phyin pa la thabs la mkhas par rig par bya ste/_shes rab kyi pha rol tu phyin pa la ma brten par ni bsod nams bya ba'i dngos po yongs su bsngo bar yang mi nus so/_/byams pas smras pa/_btsun pa rab 'byor shes rab kyi pha rol tu phyin pa la ni sangs 
[\[43a\]]
[\[43a.1\]]rgyas bcom ldan 'das de dag dang /_dge ba'i rtsa ba de dag dang /_mngon par 'du byed pa de dag dang /_bla na med pa yang dag par rdzogs pa'i byang chub tu yongs su sngo ba gang yin pa'i sems bskyed pa de dag kyang med pa yin na/_'di skyon du mi 'gyur ram/_
[\[43a.2\]]de la byang chub sems dpa' sems dpa' chen po shes rab kyi pha rol tu phyin pa la spyod pa des ni 'di ltar rnam par brtag par bya ste/_sku de dag dang /_dge ba'i rtsa ba de dag dang /_mngon par 'du mdzad pa de dag ni 'gags pa yin na/_'on kyang mtshan mar bzung nas rnam par rtog par 
[\[43a.3\]]byed de/_sangs rgyas bcom ldan 'das de dag dang /_dge ba'i rtsa ba de dag dang /_mngon par 'du mdzad pa de dag dang /_sems bskyed pa de dag mtshan mar bzung nas/_rnam par rtog par byed do/_/de bzhin gshegs pa dgra bcom pa yang dag par rdzogs pa'i sangs 
[\[43a.4\]]rgyas rnams kyis ni/_de ltar mtshan ma'i tshul gyis yongs su sngo ba la rjes su yi rang bar gnang bar mi mdzad do/_/de ci'i phyir zhe na/_sangs rgyas bcom ldan 'das yongs su mya ngan las 'das pa dag mtshan mar 'dzin cing rnam par brtags nas/_dmigs pa gang yin pa de 
[\[43a.5\]]nyid de'i dmigs pa chen po yin pa'i phyir ro/_/de bas na byang chub sems dpa' sems dpa' chen po dge ba'i rtsa ba de dag yongs su sngo bar 'dod pas ni dmigs nas mtshan mar bzung ste/_yongs su bsngo bar mi bya'o/_/dmigs pa'i 'du shes dang /_mtshan ma'i 'du shes 
[\[43a.6\]]kyis yongs su sngo ba ni/_de bzhin gshegs pa dgra bcom pa yang dag par rdzogs pa'i sangs rgyas rnams kyis don che bar ma gsungs so/_/de ci'i phyir zhe na/_bsngo ba de ni dug dang bcas pa/_zug rngu dang bcas pa yin pa'i phyir ro/_/'di lta ste dper na/_kha zas 
[\[43a.7\]]bsod pa/_dug dang sbyar ba/_kha dog dang /_dri dang ldan pa de la byis pa'i rang bzhin can gyi mis bza' bar bsams nas/_des de za ba na kha dog dang dris kyang dga' bar byed la/_zhu ba'i tshe ni sdug bsngal ba'i rnam par smin par 'gyur ro/_/de bzhin du 'di la kha cig log par 
[\[43b\]]
[\[43b.1\]]zin pa dang /_log par shes pa dang /_log par bslabs pas/_don ma rtogs te/_khong du ma chud par 'di skad du/_rigs kyi bu khyod tshur shog_/'das pa dang /_ma byon pa dang /_da ltar byung ba'i sangs rgyas bcom ldan 'das rnams kyi thugs dang po bskyed pa nas bzung ste/_
[\[43b.2\]]bla na med pa yang dag par rdzogs pa'i byang chub tu mngon par rdzogs par sangs rgyas pa'i bar dang /_phung po'i lhag ma med pa'i mya ngan las 'das pa'i dbyings su yongs su mya ngan las 'das pa'i bar dang /_ji srid du dam pa'i chos nub par ma gyur pa'i bar der shes rab kyi pha rol tu phyin 
[\[43b.3\]]pa la spyad pas/_dge ba'i rtsa ba mngon par 'du mdzad pa gang yin pa rnams dang /_de bzhin du bsam gtan dang /_brtson 'grus dang /_bzod pa dang /_tshul khrims dang /_sbyin pa'i pha rol tu phyin pa la spyad pas/_dge ba'i rtsa ba mngon par 'du mdzad pa gang yin pa rnams 
[\[43b.4\]]dang /_bsam gtan bzhi dang ldan pa dang /_tshad med pa bzhi dang /_gzugs med pa'i snyoms par 'jug pa bzhi dang /_byang chub kyi phyogs kyi chos sum cu rtsa bdun dang /_de bzhin gshegs pa'i stobs bcu dang /_mi 'jigs pa dang /_so so yang dag par rig pa dang 
[\[43b.5\]]ldan pa'i dge ba'i rtsa ba mngon par 'du mdzad pa rnams dang /_sangs rgyas kyi chos ma 'dres pa bco brgyad dang ldan pa'i dge ba'i rtsa ba mngon par 'du mdzad pa rnams dang /_dge ba'i rtsa ba mngon par 'du mdzad pa gang dag gis/_sangs rgyas kyi zhing rnams yongs su dag par 
[\[43b.6\]]mdzad cing /_sems can rnams yongs su smin par mdzad pa dag dang /_sangs rgyas bcom ldan 'das de dag gi tshul khrims kyi phung po dang /_ting nge 'dzin gyi phung po dang /_shes rab kyi phung po dang /_rnam par grol ba'i phung po dang /_rnam par grol ba'i ye shes gzigs 
[\[43b.7\]]pa'i phung po gang yin pa dag dang /_rnam pa thams cad mkhyen pa nyid kyi ye shes kyi bar dang /_bsnyel ba mi mnga' ba'i chos nyid dang /_rtag tu btang snyoms la gnas pa dang /_de dag gi nyan thos kyi theg pa pa dag gis de dag la dge ba'i rtsa ba bskyed pa gang yin pa dag dang /_
[\[44a\]]
[\[44a.1\]]rang sangs rgyas rnams lung bstan pa gang yin pa dag dang /_lha dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi'am ci dang /_lto 'phye chen po gang dag gi de dag la dge ba'i rtsa ba mngon par 'dus byas pa de dag thams cad 
[\[44a.2\]]yongs su bsdus nas gcig tu brtul cing gzhal te/_bla na med pa yang dag par rdzogs pa'i byang chub tu yongs su sngos shig ces ston par byed de/_de ltar des yongs su bsngo ba mtshan ma'i tshul dang /_dmigs pa'i tshul gyis yongs su bsngos pa ni 'di lta ste/_kha zas dug can 
[\[44a.3\]]bzhin du dug nyid du 'gyur ro/_/dmigs par lta ba'i sngo ba ni sngo bar yang mi 'gyur ro/_/de ci'i phyir zhe na/_dmigs pa de ni dug dang bcas pa/_mtshan ma dang bcas pa/_rgyu dang bcas pa/_rkyen dang bcas pa yin pa'i phyir ro/_/de ltar bsngos pas ni de bzhin gshegs pa 
[\[44a.4\]]la skur pa btab pa yin te/_de bzhin gshegs pas gsungs pa bzhin du smra ba yang ma yin la chos smra ba yang ma yin no zhes brtag par bya'o/_/de la rigs kyi bu'am rigs kyi bu mo byang chub sems dpa'i theg pa pa dag gis ni 'di ltar bslab par bya ste/_'das pa dang /_
[\[44a.5\]]ma byon pa dang /_da ltar byung ba'i sangs rgyas bcom ldan 'das rnams kyi dge ba'i rtsa ba dag la ji ltar rjes su yi rang nas/_yongs su bsngo bar bya/_thugs dang po bskyed pa nas bzung ste/_nyan thos kyi dge 'dun dang bcas pa rnams phung po'i lhag ma med pa'i mya ngan las 
[\[44a.6\]]'das pa'i dbyings su yongs su mya ngan las 'das pa'i bar dang /_ji srid du dam pa'i chos gnas pa'i bar der shes rab kyi pha rol tu phyin pa la spyod pa'i dge ba'i rtsa ba mngon par 'du mdzad pa gang yin pa rnams dang /_rnam pa thams cad mkhyen pa nyid brnyes pa'i bar dang /_
[\[44a.7\]]lha dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi'am ci dang /_lto 'phye chen po dag gis dge ba'i rtsa ba skyed pa'i bar dag la ji ltar rjes su yi rang nas/_yongs su bsngo bar bya/_dge ba'i rtsa ba de dag ji ltar yongs su bsngos na/_
[\[44b\]]
[\[44b.1\]]bla na med pa yang dag par rdzogs pa'i byang chub tu yongs su bsngos par 'gyur zhe na/_rigs kyi bu'am rigs kyi bu mo theg pa chen po pa shes rab kyi pha rol tu phyin pa 'di la spyod cing /_de bzhin gshegs pa la skur pa gdab par mi 'dod pas ni/_'di skad du yongs su 
[\[44b.2\]]bsngo bar bya ste/_de bzhin gshegs pa dgra bcom pa yang dag par rdzogs pa'i sangs rgyas rnams kyis sangs rgyas kyi ye shes bla na med pas dge ba'i rtsa ba de dag ji ltar thugs su chud pa dang /_rang bzhin gang yin pa dang /_ngo bo nyid gang yin pa dang /_mtshan nyid 
[\[44b.3\]]gang yin pa dang /_chos nyid gang gis yod pa de bzhin du bdag kyang rjes su yi rang ngo /_/sangs rgyas bcom ldan 'das de dag gis ji ltar thugs su chud pa de bzhin du bdag gis kyang bla na med pa yang dag par rdzogs pa'i byang chub tu yongs su bsngo'o zhes rigs kyi bu'am 
[\[44b.4\]]rigs kyi bu mo theg pa chen po pas dge ba'i rtsa ba rnams bla na med pa yang dag par rdzogs pa'i byang chub tu de ltar yongs su bsngo bar bya'o/_/de ltar yongs su bsngos na/_de bzhin gshegs pa la yang skur pa btab par mi 'gyur la/_de bzhin gshegs pas gsungs pa bzhin du 
[\[44b.5\]]smra ba dang /_chos smra bar yang 'gyur ro/_/de ltar na byang chub sems dpa' sems dpa' chen po de'i yongs su bsngo ba dug med pa yin no zhes bslab par bya'o/_/gzhan yang rigs kyi bu'am rigs kyi bu mo theg pa chen po la yang dag par zhugs pa shes rab kyi pha 
[\[44b.6\]]rol tu phyin pa la spyod pas/_dge ba'i rtsa ba de dag 'di ltar yongs su bsngo bar bya ste/_'di ltar gzugs ni 'dod pa'i khams dang /_gzugs kyi khams dang /_gzugs med pa'i khams su gtogs pa ma yin no/_/tshor ba dang /_'du shes dang /_'du byed rnams 
[\[44b.7\]]dang /_rnam par shes pa ni 'dod pa'i khams dang /_gzugs kyi khams dang /_gzugs med pa'i khams su gtogs pa ma yin no/_/de bzhin du khams rnams dang /_skye mched rnams dang /_shes rab kyi pha rol tu phyin pa yang 'dod pa'i khams dang /_gzugs kyi 
[\[45a\]]
[\[45a.1\]]khams dang /_gzugs med pa'i khams su gtogs pa ma yin no/_/de bzhin du bsam gtan dang /_brtson 'grus dang /_bzod pa dang /_tshul khrims dang /_sbyin pa'i pha rol tu phyin pa yang 'dod pa dang /_gzugs dang /_gzugs med pa'i 
[\[45a.2\]]khams su gtogs pa ma yin te/_ma gtogs pa gang yin pa de ni 'das pa yang ma yin/_ma 'ongs pa yang ma yin/_da ltar byung ba yang ma yin no/_/de bzhin du nang stong pa nyid dang /_dngos po med pa'i ngo bo nyid stong pa nyid kyi bar du 'dod pa dang /_gzugs dang /_
[\[45a.3\]]gzugs med pa'i khams su gtogs pa ma yin no/_/byang chub kyi phyogs kyi chos sum cu rtsa bdun 'dod pa dang /_gzugs dang /_gzugs med pa'i khams su gtogs pa ma yin no/_/stobs bcu dang /_mi 'jigs pa rnams dang /_so so yang dag par rig pa rnams 
[\[45a.4\]]dang /_sangs rgyas kyi chos ma 'dres pa bco brgyad 'dod pa dang /_gzugs dang /_gzugs med pa'i khams su gtogs pa ma yin no/_/de bzhin du de bzhin nyid dang /_ma nor ba de bzhin nyid dang /_gzhan ma yin pa de bzhin nyid dang /_chos nyid dang /_chos gnas pa 
[\[45a.5\]]nyid dang /_chos mi 'gyur ba nyid dang /_yang dag pa'i mtha' dang /_bsam gyis mi khyab pa'i dbyings dang /_tshul khrims dang /_ting nge 'dzin dang /_shes rab dang /_rnam par grol ba dang /_rnam par grol ba'i ye shes gzigs pa rnams dang /_rnam pa thams cad mkhyen 
[\[45a.6\]]pa nyid dang /_bsnyel ba mi mnga' ba'i chos nyid dang /_rtag tu btang snyoms la gnas pa/_'dod pa dang /_gzugs dang /_gzugs med pa'i khams su gtogs pa ma yin te/_ma gtogs pa gang yin pa de ni 'das pa yang ma yin/_ma 'ongs pa yang ma yin/_da ltar 
[\[45a.7\]]byung ba yang ma yin no/_/de ci'i phyir zhe na/_de ni de ltar gtogs pa ma yin pa nyid kyi phyir ma gtogs so/_/de bzhin du yongs su bsngo ba yang gtogs pa ma yin no/_/chos gang la yongs su bsngo ba'i chos de dag kyang gtogs pa ma yin no/_/yongs su bsngo ba gang yin pa de 
[\[45b\]]
[\[45b.1\]]yang gtogs pa ma yin no/_/sangs rgyas bcom ldan 'das de dag kyang gtogs pa ma yin no/_/dge ba'i rtsa ba de dag kyang gtogs pa ma yin no/_/nyan thos dang rang sangs rgyas de dag kyang gtogs pa ma yin no/_/de dag gi dge ba'i rtsa ba de dag kyang 'dod pa dang /_
[\[45b.2\]]gzugs dang /_gzugs med pa'i khams su gtogs pa ma yin te/_ma gtogs pa gang yin pa de ni 'das pa yang ma yin/_ma 'ongs pa yang ma yin/_da ltar byung ba yang ma yin no zhes yongs su bsngo bar bya/_byang chub sems dpa' shes rab kyi pha rol tu phyin pa la 
[\[45b.3\]]spyod pas/_gal te 'di ltar shes te/_gzugs gang yin pa de ni 'dod pa'i khams dang /_gzugs kyi khams dang /_gzugs med pa'i khams su gtogs pa ma yin no/_/de bzhin du tshor ba dang /_'du shes dang /_'du byed rnams dang /_rnam par shes pa 'dod pa'i 
[\[45b.4\]]khams dang /_gzugs kyi khams dang /_gzugs med pa'i khams su gtogs pa ma yin no/_/de bzhin du khams rnams dang /_skye mched rnams 'dod pa'i khams dang /_gzugs kyi khams dang /_gzugs med pa'i khams su gtogs pa ma yin te/_ma gtogs 
[\[45b.5\]]pa gang yin pa de ni 'das pa yang ma yin/_ma 'ongs pa yang ma yin/_da ltar byung ba yang ma yin te/_de ni mtshan ma'i tshul lam/_dmigs pa'i tshul gyis yongs su bsngo bar mi nus so/_/de ci'i phyir zhe na/_de la ni rang bzhin med de/_gang la rang bzhin med pa de ni 
[\[45b.6\]]dngos po med pa ste/_dngos po med pa ni dngos po med pas yongs su bsngo bar mi nus so/_/tshor ba dang /_'du shes dang /_'du byed rnams dang /_rnam par shes pa dang /_khams rnams dang /_skye mched rnams kyang de bzhin no/_/sbyin pa'i pha rol tu phyin pa dang /_tshul 
[\[45b.7\]]khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa yang de bzhin no/_/nang stong pa nyid dang /_dngos po med pa'i ngo bo nyid stong pa nyid kyi bar du 
[\[46a\]]
[\[46a.1\]]yang de bzhin no/_/byang chub kyi phyogs kyi chos sum cu rtsa bdun dang /_stobs rnams dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa bco brgyad dang /_rnam pa thams cad mkhyen pa nyid 
[\[46a.2\]]dang /_bsnyel ba mi mnga' ba'i chos nyid dang /_rtag tu btang snyoms la gnas pa yang de bzhin du 'dod pa'i khams su gtogs pa ma yin/_gzugs kyi khams su gtogs pa ma yin/_gzugs med pa'i khams su gtogs pa ma yin te/_ma gtogs pa gang 
[\[46a.3\]]yin pa de ni 'das pa yang ma yin/_ma 'ongs pa yang ma yin/_da ltar byung ba yang ma yin no/_/gang 'das pa yang ma yin/_ma 'ongs pa yang ma yin/_da ltar byung ba yang ma yin pa de ni mtshan ma'i tshul dang /_dmigs pa'i tshul gyis yongs su bsngo bar mi nus so/_/
[\[46a.4\]]de ci'i phyir zhe na/_'di ltar de la ni rang bzhin med de/_gang la rang bzhin med pa de ni dngos po med pa yin la/_dngos po med pa ni dngos po med pas yongs su bsngo bar mi nus pa'i phyir ro/_/zhes bya bar shes na/_de ltar na byang chub sems dpa'i bsngo ba de dug med pa yin no/_/
[\[46a.5\]]rigs kyi bu'am rigs kyi bu mo theg pa chen po la yang dag par zhugs pa gang mtshan ma'i tshul dang /_dmigs pa'i tshul gyis dge ba'i rtsa ba de dag yongs su sngo bar byed pa de ni dge ba'i rtsa ba de dag log par yongs su sngo ba yin te/_yang dag par yongs su sngo ba ma yin no/_/
[\[46a.6\]]log par yongs su sngo ba la ni sangs rgyas bcom ldan 'das rnams kyis bsngags pa mi mdzad do/_/gang sangs rgyas bcom ldan 'das rnams kyis bsngags pa ma mdzad pa'i yongs su bsngo bas yongs su sngo ba de ni sbyin pa'i pha rol tu phyin pa yongs su rdzogs par mi byed do/_/tshul 
[\[46a.7\]]khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa yongs su rdzogs par mi byed do/_/gang pha rol tu phyin pa drug po dag yongs su rdzogs par mi 
[\[46b\]]
[\[46b.1\]]byed pa de ni/_byang chub kyi phyogs kyi chos sum cu rtsa bdun yongs su rdzogs par mi byed do/_/nang stong pa nyid dang /_dngos po med pa'i ngo bo nyid stong pa nyid kyi bar dang /_stobs rnams dang /_mi 'jigs pa rnams dang /_so so yang dag par rig pa rnams dang /_sangs 
[\[46b.2\]]rgyas kyi chos ma 'dres pa bco brgyad yongs su rdzogs par mi byed do/_/de ni sangs rgyas kyi zhing yongs su dag par mi byed do/_/sems can rnams yongs su smin par mi byed do/_/gang sangs rgyas kyi zhing yongs su dag par mi byed pa dang /_sems can rnams yongs su smin 
[\[46b.3\]]par mi byed pa de ni/_bla na med pa yang dag par rdzogs pa'i byang chub tu mngon par rdzogs par 'tshang rgya bar mi 'gyur ro/_/de ci'i phyir zhe na/_'di ltar de'i sngo ba ni dug dang bcas pa yin pa'i phyir ro/_/gzhan yang byang chub sems dpa' sems dpa' chen po shes rab kyi pha 
[\[46b.4\]]rol tu phyin pa la spyod pas/_'di ltar brtag par bya ste/_sangs rgyas bcom ldan 'das de dag gis chos nyid 'dis dge ba'i rtsa ba yongs su bsngo bar bya'o zhes thugs su chud pa de lta bur bdag gis kyang de ltar chos nyid des bla na med pa yang dag par rdzogs pa'i byang chub tu yongs su bsngo 
[\[46b.5\]]bar bya'o/_/snyam du brtag par bya'o/_/de nas bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor legs so legs so/_/rab 'byor khyod kyis 'di ltar byang chub sems dpa' sems dpa' chen po rnams kyis yongs su bsngo ba'i phung po 
[\[46b.6\]]mtshan ma med pa'i tshul dang /_dmigs pa med pa'i tshul dang /_skye ba med pa'i tshul dang /_'byung ba med pa'i tshul dang /_kun nas nyon mongs pa med pa'i tshul dang /_rnam par byang ba med pa'i tshul dang /_dngos po med pa'i ngo bo nyid kyi tshul dang /_rang gi mtshan nyid stong pa nyid kyi 
[\[46b.7\]]tshul dang /_chos kyi dbyings kyi tshul dang /_de bzhin nyid kyi tshul dang /_ma nor ba de bzhin nyid kyi tshul dang /_gzhan ma yin pa de bzhin nyid kyi tshul gyis bstan pa ni legs so/_/rab 'byor gal te stong gsum gyi stong chen po'i 'jig rten gyis khams na/_sems can 'khod pa 
[\[47a\]]
[\[47a.1\]]de dag thams cad kyi dge ba bcu'i las kyi lam rnams thob par gyur cing /_bsam gtan bzhi dang /_tshad med pa bzhi dang /_gzugs med pa'i snyoms par 'jug pa bzhi dang /_mngon par shes ba lnga thob par gyur na/_rab 'byor 'di ji 
[\[47a.2\]]snyam du sems/_sems can de dag gzhi de las bsod nams mang du skyed snyam 'am/_rab 'byor gyis gsol pa/_bcom ldan 'das mang lags so/_/bde bar gshegs pa mang lags so/_/bcom ldan 'das kyis bka' stsal pa/_rab 'byor de bas na rigs 
[\[47a.3\]]kyi bu'am rigs kyi bu mo gang gis dge ba'i rtsa ba rnams gos pa med pas yongs su bsngos na/_de ches bsod nams mang du skyed do/_/rab 'byor rigs kyi bu'am rigs kyi bu mo de'i dge ba'i rtsa ba yongs su bsngo ba de lta bu de ni mchog ces bya/_phul du byung ba zhes bya/_gtso 
[\[47a.4\]]bo zhes bya/_rab ces bya/_rab mchog ces bya/_gya nom pa zhes bya/_bla na med pa zhes bya/_gong na med pa zhes bya'o/_/rab 'byor gzhan yang stong gsum gyi stong chen po'i 'jig rten gyi khams na sems can ji snyed 'khod pa de dag thams cad rgyun tu zhugs par gyur 
[\[47a.5\]]tam/_lan cig phyir 'ong ba'am/_phyir mi 'ong ba'am/_dgra bcom par gyur nas dgra bcom pa de dag thams cad la/_rigs kyi bu'am rigs kyi bu mo la la zhig gis/_ji srid 'tsho'i bar du gos dang /_zas dang /_mal cha dang /_stan dang /_na ba'i gsos sman 
[\[47a.6\]]dang /_yo byad rnams kyis bsti stang du byed/_bla mar byed/_ri mor byed/_mchod pa byed na/_rab 'byor 'di ji snyam du sems/_rigs kyi bu'am rigs kyi bu mo de gzhi de las ches bsod nams mang du skyed snyam 'am/_rab 'byor gyis gsol pa/_bcom ldan 'das 
[\[47a.7\]]mang lags so/_/bde bar gshegs pa mang lags so/_/bcom ldan 'das kyis bka' stsal pa/_rab 'byor de bas na rigs kyi bu'am rigs kyi bu mo gang gis 'di ltar dge ba'i rtsa ba gos pa med pa'i yongs su bsngo bas yongs su bsngos na/_de ches bsod nams mang 
[\[47b\]]
[\[47b.1\]]du skyed do/_/rab 'byor gzhan yang stong gsum gyi stong chen po'i 'jig rten gyi khams na sems can 'khod pa de dag thams cad rang sangs rgyas su gyur nas/_de dag thams cad la rigs kyi bu'am rigs kyi bu mo la la zhig gis ji srid 'tsho'i bar du gos dang /_zas dang /_mal cha 
[\[47b.2\]]dang /_stan dang /_na ba'i gsos sman dang /_yo byad rnams kyis bsti stang du byed/_bla mar byed/_ri mor byed/_mchod pa byed na/_rab 'byor 'di ji snyam du sems/_rigs kyi bu'am rigs kyi bu mo de gzhi de las bsod nams ches mang du skyed snyam 'am/_rab 'byor 
[\[47b.3\]]gyis gsol pa/_bcom ldan 'das mang lags so/_/bde bar gshegs pa mang lags so/_/bcom ldan 'das kyis bka' stsal pa/_rab 'byor de bas ni/_rigs kyi bu'am rigs kyi bu mo gang gis 'di ltar dge ba'i rtsa ba rnams gos pa med pa'i yongs su 
[\[47b.4\]]bsngo bas yongs su bsngos na/_de ches bsod nams mang du skyed do/_/rab 'byor gzhan yang stong gsum gyi stong chen po'i 'jig rten gyi khams na/_sems can gang dag 'khod pa de dag thams cad bla na med pa yang dag par rdzogs pa'i byang chub la yang dag par zhugs 
[\[47b.5\]]par gyur la/_der byang chub sems dpa' de dag re re la yang shar phyogs kyi 'jig rten gyi khams gang gA'i klung gi bye ma snyed dag na/_sems can gang dag 'khod pa de dag thams cad kyis bskal pa gang gA'i klung gi bye ma snyed du/_gos dang /_zas dang /_mal cha 
[\[47b.6\]]dang /_stan dang /_na ba'i gsos sman dang /_yo byad rnams kyis bsti stang du byed/_bla mar byed/_ri mor byed/_mchod pa byed cing bde ba'i yo byad thams cad kyis bkur stir byed de/_de bzhin du lho dang /_nub dang /_byang dang /_phyogs mtshams rnams dang /_steng 
[\[47b.7\]]dang /_'og gi phyogs kyi 'jig rten gyi khams gang gA'i klung gi bye ma snyed dag na/_sems can gang dag 'khod pa de dag thams cad kyis byang chub sems dpa' de dag las/_byang chub sems dpa' re re la yang bskal pa gang gA'i klung gi bye ma snyed du gos dang /_zas dang /_mal 
[\[48a\]]
[\[48a.1\]]cha dang /_stan dang /_na ba'i gsos sman dang /_yo byad rnams kyis bsti stang du byed/_bla mar byed/_ri mor byed/_mchod par byed cing bde ba'i yo byad thams cad kyis bkur stir byed na/_rab 'byor 'di ji snyam du sems/_rigs kyi bu'am rigs kyi bu 
[\[48a.2\]]mo de dag ches bsod nams mang du skyed snyam 'am/_rab 'byor gyis gsol pa/_bcom ldan 'das mang lags so/_/bde bar gshegs pa mang lags te/_dpag tu ma mchis/_grangs ma mchis/_tshad ma mchis lags so/_/bcom ldan 'das bsod nams 
[\[48a.3\]]bgyi ba'i dngos po de la ni dpe bgyi bar yang sla ba ma lags so/_/bcom ldan 'das gal te bsod nams bgyi ba'i dngos po de la gzugs mchis su lags na ni/_'jig rten gyi khams gang gA'i klung gi bye ma snyed dag tu yang mi shong bar 'gyur lags so/_/de skad ces gsol 
[\[48a.4\]]pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor legs so legs so/_/rab 'byor gang khyod kyis de skad smras pa ni legs so/_/rab 'byor de bas na rigs kyi bu'am rigs kyi bu mo gang gis 'di ltar dge ba'i rtsa ba 
[\[48a.5\]]gos pa med pa'i yongs su bsngo bas/_bla na med pa yang dag par rdzogs pa'i byang chub tu yongs su sngo bar byed pa de/_ches bsod nams mang du skyed do/_/rab 'byor de ltar na rigs kyi bu'am rigs kyi bu mo de'i dge ba'i rtsa ba yongs su bsngo ba 'di ni mchog ces bya/_phul du 
[\[48a.6\]]byung ba zhes bya/_gtso bo zhes bya/_rab ces bya/_rab mchog ces bya/_gya nom pa zhes bya/_bla na med pa zhes bya/_gong na med pa zhes bya ste/_rab 'byor gos pa med pas bsngo ba'i bsod nams kyi phung po de la ni bsod nams kyi phung po snga ma des brgya'i char yang nye bar 
[\[48a.7\]]mi 'gro'o/_/stong gi cha dang /_'bum gyi cha dang /_bye ba'i cha dang /_bye ba brgya'i cha dang /_bye ba phrag 'bum gyi cha dang /_grangs dang /_cha dang /_bgrang ba dang /_dpe dang /_rgyur yang mi bzod do/_/de ci'i phyir zhe na/_'di ltar rigs kyi bu'am rigs kyi bu mo de dag dmigs 
[\[48b\]]
[\[48b.1\]]pa'i 'du shes dang ldan zhing dge ba bcu'i las kyi lam dang ldan pa dang /_bsam gtan bzhi dang /_tshad med pa bzhi dang /_gzugs med pa'i snyoms par 'jug pa bzhi dang /_mngon par shes pa lnga dang ldan pa'i phyir ro/_/de ci'i phyir zhe na/_'di ltar rigs kyi bu'am rigs 
[\[48b.2\]]kyi bu mo de dag ni dmigs pa'i 'du shes dang ldan zhing /_gos dang /_zas dang /_mal cha dang /_stan dang /_na ba'i gsos sman dang /_yo byad rnams kyis bsti stang du byed/_bla mar byed/_ri mor byed/_mchod pa byed cing /_bde ba'i yo byad thams cad kyis bkur sti byed la/_
[\[48b.3\]]byang chub sems dpa' dmigs pa can gang yin pa de dag la bsti stang du byed/_bla mar byed/_ri mor byed/_mchod pa byed pa'i phyir ro/_/de nas rgyal chen bzhi'i ris kyi lha'i bu rnams kyi nang nas/_lha'i bu nyi khri thal mo sbyar te/_bcom ldan 'das la phyag 'tshal nas 'di skad ces gsol to/_/
[\[48b.4\]]bcom ldan 'das kye ma byang chub sems dpa' sems dpa' chen po'i thabs la mkhas pas gos pa ma mchis pa'i tshul dang /_dmigs pa ma mchis pa'i tshul dang /_mtshan ma ma mchis pa'i tshul dang /_bgyid pa ma mchis pa'i tshul gyis dge ba'i rtsa ba de dag bla na med pa yang dag par 
[\[48b.5\]]rdzogs pa'i byang chub tu yongs su sngo ba dang /_ji ltar gnyis dang /_gnyis su ma mchis par yang khas mi len pa de ltar yongs su sngo bar bgyid pa de ni yongs su bsngo ba chen po lags so/_/de nas lha'i dbang po brgya byin sum cu rtsa gsum pa'i lha'i bu rnams dang lhan cig tu/_lha'i 
[\[48b.6\]]me tog dang /_bdug pa dang /_spos dang /_me tog phreng dang /_byug pa dang /_phye ma dang /_na bza' dang /_gdugs dang /_rgyal mtshan dang /_ba dan dag khyer te/_lha'i sil snyan dang /_pheg rdob pa dang /_rol mo'i sgra dag gis bcom ldan 'das la mchod pa byas nas tshig 
[\[48b.7\]]'di skad ces gsol to/_/bcom ldan 'das byang chub sems dpa' sems dpa' chen po rnams kyi thabs la mkhas pa 'dis dmigs pa ma mchis pa'i tshul dang /_gos pa ma mchis pa'i tshul dang /_mtshan ma ma mchis pa'i tshul gyis dge ba'i rtsa ba de dag bla na med pa yang dag par 
[\[49a\]]
[\[49a.1\]]rdzogs pa'i byang chub tu yongs su sngo ba dang /_ji ltar gnyis dang /_gnyis su ma mchis par yang khas mi len pa de ltar yongs su bsngo bar bgyis pa de ni yongs su bsngo ba chen po lags so/_/de nas tshangs rigs kyi lha'i bu bye ba khrag khrig phrag 'bum 
[\[49a.2\]]phrag du ma dag bcom ldan 'das ga la ba der dong ste lhags nas bcom ldan 'das kyi zhabs la mgo bos phyag 'tshal te/_bcom ldan 'das 'di ltar byang chub sems dpa' sems dpa' chen po shes rab kyi pha rol tu phyin pa dang thabs mkhas pas yongs su zin pa dag gong du smos pa'i 
[\[49a.3\]]byang chub sems dpa' sems dpa' chen po dang /_rigs kyi bu'am rigs kyi bu mo dmigs pa can de dag gi dge ba'i rtsa ba de dag zil gyis gnon pa ni ngo mtshar lags so zhes sgra bsgrags shing dbyangs su brjod do/_/de bzhin du tshangs ris dang /_tshangs pa'i mdun na 'don dang /_
[\[49a.4\]]tshangs 'khor dang /_'od chung dang /_tshad med 'od dang /_'od gsal dang /_dge chung dang /_tshad med dge dang /_dge rgyas dang /_sprin med dang /_bsod nams skyes dang /_'bras bu che ba dang /_mi che ba dang /_shin tu mthong dang /_gya nom snang dang /_mi gdung ba dang /_
[\[49a.5\]]'og min gyi lha rnams kyang lha'i bu bye ba khrag khrig phrag 'bum phrag du ma dag dang lhan cig tu/_bcom ldan 'das ga la ba der dong ste lhags nas/_bcom ldan 'das kyi zhabs la mgo bos phyag 'tshal nas bcom ldan 'das 'di ltar byang chub sems dpa' sems dpa' chen po 
[\[49a.6\]]shes rab kyi pha rol tu phyin pa dang /_thabs la mkhas pas yongs su zin pa dag gong du smos pa'i byang chub sems dpa' sems dpa' chen po dang /_rigs kyi bu'am rigs kyi bu mo dmigs pa la spyod pa de dag gi dge ba'i rtsa ba de dag zil gyis gnon pa ni ngo mtshar lags so 
[\[49a.7\]]zhes sgra brjod pa byas so/_/de nas bcom ldan 'das kyis/_rgyal chen bzhi'i ris kyi lha'i bu rnams dang /_'og min gyi lha'i bu'i bar dag la bka' stsal pa/_lha'i bu dag gal te stong gsum gyi stong chen po'i 'jig rten gyi khams na sems can gang dag 'khod pa de dag 
[\[49b\]]
[\[49b.1\]]thams cad bla na med pa yang dag par rdzogs pa'i byang chub la yang dag par zhugs par gyur la/_de dag thams cad kyis 'das pa dang /_ma byon pa dang /_da ltar byung ba'i de bzhin gshegs pa dgra bcom pa yang dag par rdzogs pa'i sangs rgyas nyan thos kyi dge 'dun dang bcas pa 
[\[49b.2\]]rnams kyi dge ba'i rtsa ba gang yin pa thugs dang po bskyed pa nas bzung ste/_dam pa'i chos ji srid gnas pa'i bar der sangs rgyas bcom ldan 'das de dag dang /_nyan thos de dag dang /_rang sangs rgyas de dag dang /_de dag las gzhan pa sems can thams cad kyi dge ba'i rtsa ba 
[\[49b.3\]]sbyin pa'i pha rol tu phyin pa las byung ba dang /_tshul khrims dang /_bzod pa dang /_brtson 'grus dang /_bsam gtan dang /_shes rab kyi pha rol tu phyin pa las byung ba dang /_tshul khrims dang /_ting nge 'dzin dang /_shes rab dang /_rnam par grol ba dang /_rnam par grol ba'i 
[\[49b.4\]]ye shes mthong ba'i phung po dang /_sangs rgyas kyi chos tshad med pa gzhan dag dang /_de dag thams cad mngon par bsdus nas dmigs pa'i tshul gyis rjes su yi rang ste/_rjes su yi rang nas bla na med pa yang dag par rdzogs pa'i byang chub tu yongs su bsngos la/_rigs kyi 
[\[49b.5\]]bu'am rigs kyi bu mo gang zhig bla na med pa yang dag par rdzogs pa'i byang chub la yang dag par zhugs te/_des 'das pa dang /_ma byon pa dang /_da ltar byung ba'i sangs rgyas bcom ldan 'das nyan thos kyi dge 'dun dang /_rang sangs rgyas dang bcas pa rnams kyi thugs dang po 
[\[49b.6\]]bskyed pa nas bzung ste/_dam pa'i chos ji srid gnas pa'i bar der/_sbyin pa'i pha rol tu phyin pa dang /_shes rab kyi pha rol tu phyin pa'i bar dang /_sangs rgyas kyi chos tshad med pa'i bar de dag thams cad mngon par bsdus nas/_mi dmigs pa'i tshul dang /_gnyis su med 
[\[49b.7\]]pa'i tshul dang /_mtshan ma med pa'i tshul dang /_gos pa med pa'i tshul dang /_byed pa med pa'i tshul gyis rjes su yi rang ba mchog gis rjes su yi rang ste/_rjes su yi rang nas bla na med pa yang dag par rdzogs pa'i byang chub tu yongs su sngo bar byed nas 'di ltar byang chub sems dpa' 
[\[50a\]]
[\[50a.1\]]sems dpa' chen po rigs kyi bu'am rigs kyi bu mo de ni/_snga ma'i rigs kyi bu'am rigs kyi bu mo de dag pas ches bsod nams mang du skyed de/_snga ma'i dge ba'i rtsa ba de yang dge ba'i rtsa ba 'di'i brgya'i char yang nye bar mi 'gro ba nas rgyu'i bar du yang mi bzod do/_/byang 
[\[50a.2\]]chub sems dpa' sems dpa' chen pos mi dmigs pa'i tshul gyis bsngos pa gang yin pa de ni mchog ces bya ba nas/_gong na med pa zhes bya ba'i bar du 'gyur ro/_/rab 'byor gyis gsol pa/_bcom ldan 'das kyis 'di skad du/_'di ltar rigs kyi bu'am rigs kyi bu mo de'i 
[\[50a.3\]]dge ba'i rtsa ba thams cad kyi rjes su yi rang ba dang /_yongs su bsngo ba'i bar gyi bsod nams kyi phung po gcig tu brtul nas rjes su yi rang ba mchog gis rjes su yi rang ste/_rjes su yi rang ba gong na med pa'i bar dag gis rjes su yi rang bar byed pa zhes bka' stsal pa de la/_
[\[50a.4\]]bcom ldan 'das rjes su yi rang ba'i mchog dang /_rjes su yi rang ba gong na ma mchis pa'i bar du ni ji lta bu lags/_bcom ldan 'das kyis bka' stsal pa/_rigs kyi bu'am rigs kyi bu mo de gang gi tshe/_'das pa dang /_ma byon pa dang /_da ltar byung ba'i de bzhin 
[\[50a.5\]]gshegs pa dgra bcom pa yang dag par rdzogs pa'i sangs rgyas nyan thos dang bcas pa rnams dang /_de dag gi rang sangs rgyas rnams dang /_sems can thams cad kyi dge ba'i rtsa ba de dag mi 'dzin mi 'dor la/_rlom sems su mi byed cing brnyas par yang mi byed la/_mi dmigs 
[\[50a.6\]]shing de 'di snyam du 'di la chos 'ga' yang skye ba med/_'gag pa med/_kun nas nyon mongs pa med/_rnam par byang ba med la/_chos de dag ni 'grib pa yang med/_'phel ba yang med/_'ong ba yang med/_'gro ba yang med/_phung por gyur pa yang med do snyam du 
[\[50a.7\]]sems shing /_rnam grangs des 'das pa dang /_ma 'ongs pa dang /_da ltar byung ba'i chos de dag gi de bzhin nyid dang /_ma nor ba de bzhin nyid dang /_gzhan ma yin pa de bzhin nyid dang /_chos nyid dang /_chos gnas pa nyid dang /_chos skyon med pa nyid ji lta ba de bzhin du bdag rjes su 
[\[50b\]]
[\[50b.1\]]yi rang ste/_rjes su yi rang nas/_bla na med pa yang dag par rdzogs pa'i byang chub tu yongs su sngo bar byed de/_de ltar yongs su sngo ba'i byang chub sems dpa' sems dpa' chen po'i rjes su yi rang ba mchog tu 'gyur ba nas/_rjes su yi rang ba gong na med pa'i bar du 'gyur ro/_/
[\[50b.2\]]rab 'byor rjes su yi rang ba gzhan thams cad ni rjes su yi rang ba de'i brgya'i char yang nye bar mi 'gro ba nas/_rgyu'i bar du yang mi bzod do/_/rjes su yi rang ba 'di ni rjes su yi rang ba gzhan dag pas rjes su yi rang ba'i mchog ces bya ba nas/_gong na med pa zhes bya ba'i 
[\[50b.3\]]bar du 'gyur ro/_/rab 'byor gzhan yang rigs kyi bu'am rigs kyi bu mo theg pa la gsar du yang dag par zhugs pa dang /_'das pa dang /_ma byon pa dang /_da ltar byung ba'i de bzhin gshegs pa dgra bcom pa yang dag par rdzogs pa'i sangs rgyas nyan thos kyi dge 'dun dang 
[\[50b.4\]]bcas pa/_rang sangs rgyas dang bcas pa de dag gi thugs dang po bskyed pa nas bzung ste/_dam pa'i chos ji srid gnas pa'i bar der dge ba'i rtsa ba sbyin pa'i pha rol tu phyin pa dang ldan pa gang yin pa dang /_tshul khrims dang /_bzod pa dang /_brtson 'grus dang /_
[\[50b.5\]]bsam gtan dang /_shes rab kyi pha rol tu phyin pa dang ldan pa dang /_sangs rgyas kyi chos tshad med pa dang ldan pa'i bar dang /_de ma yin pa gzhan sems can thams cad kyi dge ba'i rtsa ba gang yin pa de dag thams cad la rjes su yi rang bar 'dod pa des ni/_'di ltar rjes 
[\[50b.6\]]su yi rang bar bya ste/_rnam par grol ba ji lta ba bzhin du/_sbyin pa yang de bzhin no/_/rnam par grol ba ji lta ba bzhin du/_tshul khrims dang /_bzod pa dang /_brtson 'grus dang /_bsam gtan yang de bzhin no/_/rnam par grol ba ji lta ba bzhin 
[\[50b.7\]]du shes rab kyi pha rol tu phyin pa yang de bzhin no/_/rnam par grol ba ji lta ba bzhin du gzugs dang /_tshor ba dang /_'du shes dang /_'du byed rnams kyang de bzhin no/_/rnam par shes pa yang de bzhin no/_/rnam par grol ba ji lta ba bzhin du nang stong pa nyid dang /_dngos po med 
[\[51a\]]
[\[51a.1\]]pa'i ngo bo nyid stong pa nyid kyi bar yang de bzhin no/_/rnam par grol ba ji lta ba bzhin du byang chub kyi phyogs kyi chos sum cu rtsa bdun yang de bzhin no/_/rnam par grol ba ji lta ba bzhin du stobs rnams dang /_mi 'jigs pa rnams dang /_so so yang dag par rig 
[\[51a.2\]]pa rnams dang /_sangs rgyas kyi chos ma 'dres pa bco brgyad kyang de bzhin no/_/rnam par grol ba ji lta ba bzhin du rnam par grol ba'i ye shes mthong ba yang de bzhin no/_/rnam par grol ba ji lta ba bzhin du mos pa yang de bzhin no/_/rjes su yi rang ba yang de bzhin no/_/rnam 
[\[51a.3\]]par grol ba ji lta ba bzhin du 'das pa dang /_ma byon pa dang /_da ltar byung ba'i sangs rgyas kyi chos de dag kyang de bzhin no/_/rnam par grol ba ji lta ba bzhin du sangs rgyas bcom ldan 'das de dag kyang de bzhin no/_/rnam par grol ba ji lta ba bzhin du sangs rgyas bcom ldan 'das 
[\[51a.4\]]de dag gi mngon par rdzogs par byang chub pa yang de bzhin no/_/rnam par grol ba ji lta ba bzhin du sangs rgyas bcom ldan 'das de dag gi yongs su mya ngan las 'das pa yang de bzhin no/_/rnam par grol ba ji lta ba bzhin du sangs rgyas bcom ldan 'das de dag gi nyan thos rnams kyang 
[\[51a.5\]]de bzhin no/_/rang sangs rgyas rnams kyang de bzhin no/_/nyan thos dang /_rang sangs rgyas rnams kyi yongs su mya ngan las 'das pa yang de bzhin no/_/rnam par grol ba ji lta ba bzhin du sangs rgyas bcom ldan 'das de dag gi chos nyid kyang de bzhin no/_/rnam par grol ba ji lta ba 
[\[51a.6\]]bzhin du nyan thos dang /_rang sangs rgyas thams cad kyi chos nyid kyang de bzhin no/_/rnam par grol ba ji lta ba bzhin du chos thams cad kyi de bzhin nyid kyang de bzhin no zhes rjes su yi rang bar bya'o/_/de bzhin du bcings pa med pa dang /_grol ba med pa dang /_kun nas nyon mongs pa 
[\[51a.7\]]med pa dang /_rnam par byang ba med pa'i chos de dag gi chos rnams kyi chos nyid gang yin pa dang /_skye ba med pa gang yin pa dang /_'byung ba med pa dang /_'gag pa med pa'i chos rnams kyi chos nyid kyang de bzhin te/_'pho ba med pa dang /_rnam par 'jig pa med pa'i phyir de ltar 
[\[51b\]]
[\[51b.1\]]bla na med pa yang dag par rdzogs pa'i byang chub tu yongs su sngo bar byed na/_rab 'byor de ni byang chub sems dpa' sems dpa' chen po rnams kyi rjes su yi rang ba mchog yin te/_rab 'byor byang chub sems dpa' sems dpa' chen po rjes su yi rang ba de dang ldan pa ni myur du bla 
[\[51b.2\]]na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/_/rab 'byor gzhan yang phyogs bcu'i phyogs re rer yang 'jig rten gyi khams gang gA'i klung gi bye ma snyed dag na/_sangs rgyas bcom ldan 'das nyan thos kyi dge 'dun dang bcas pa 
[\[51b.3\]]bzhugs te/_'tsho zhing gzhes pa gang yin pa'i de bzhin gshegs pa dgra bcom pa yang dag par rdzogs pa'i sangs rgyas nyan thos kyi dge 'dun dang bcas pa de dag la/_rigs kyi bu'am rigs kyi bu mo theg pa chen po la zhugs pa la la zhig gis ji srid 'tsho'i bar 
[\[51b.4\]]du bde ba'i yo byad thams cad dang /_gos dang /_zas dang /_mal cha dang /_stan dang /_na ba'i gsos sman dang /_yo byad rnams kyis bsti stang du byed/_bla mar byed/_ri mor byed/_mchod pa byed cing sangs rgyas bcom ldan 'das yongs su mya ngan las 'das pa de dag la nyin 
[\[51b.5\]]mtshan du me tog dang /_bdug pa dang /_spos dang /_me tog phreng dang /_byug pa dang /_phye ma dang /_gos dang /_gdugs dang /_rgyal mtshan dang /_ba dan dag gis bsti stang du bya ba dang /_bla mar bya ba dang /_ri mor bya ba dang /_mchod pa bya bar spro ba skyed pa dang /_tshul khrims 
[\[51b.6\]]la gnas te/_de yang dmigs pa'i tshul gyis gnas pa dang /_bzod pa sgom pa dang /_brtson 'grus rtsom pa dang /_bsam gtan la snyoms par 'jug pa dang /_shes rab sgom ste/_de yang dmigs pa'i tshul gyis sgom la/_rigs kyi bu'am rigs kyi bu mo bla na 
[\[51b.7\]]med pa yang dag par rdzogs pa'i byang chub la yang dag par zhugs pa/_sbyin pa'i pha rol tu phyin pa la spyod cing /_tshul khrims dang /_bzod pa dang /_brtson 'grus dang /_bsam gtan dang /_shes rab kyi pha rol tu phyin pa la spyod pa gang zhig dge ba'i rtsa ba de dag mi 
[\[52a\]]
[\[52a.1\]]dmigs pa'i tshul gyis bla na med pa yang dag par rdzogs pa'i byang chub tu yongs su sngo bar byed na/_bsod nams mngon par 'du byed pa de la ni/_snga ma'i bsod nams mngon par 'du byed pas/_brgya'i char yang nye bar mi 'gro ba nas/_rgyu'i bar du yang mi 
[\[52a.2\]]bzod do/_/yongs su bsngo ba de ni mchog ces bya ba nas/_gong na med pa zhes bya ba'i bar du 'gyur ro/_/rab 'byor byang chub sems dpa' sems dpa' chen po sbyin pa'i pha rol tu phyin pa la spyod pa dang /_tshul khrims dang /_bzod pa dang /_brtson 'grus dang /_bsam gtan dang /_
[\[52a.3\]]shes rab kyi pha rol tu phyin pa la spyod pa thabs la mkhas pas ni mi dmigs pa'i tshul gyis dge ba'i rtsa ba de dag de ltar yongs su bsngo bar bya'o/_/shes rab kyi pha rol tu phyin pa khri brgyad stong pa las rjes su yi rang ba dang /_yongs su bsngo ba'i le'u zhes bya ste/_sum cu rtsa gsum 
[\[52a.4\]]pa'o//_//'phags pa shes rab kyi pha rol tu phyin pa khri brgyad stong pa/_bam po nyi shu rtsa bdun pa/_de nas bcom ldan 'das la tshe dang ldan pa shA ri'i bus 'di skad ces gsol to/_/bcom ldan 'das shes rab kyi pha rol tu phyin pa ni shin tu rnam par 
[\[52a.5\]]dag pa'i slad du snang bar bgyid lags/_bcom ldan 'das shes rab kyi pha rol tu phyin pa ni/_phyag bgyi bar 'os pa lags/_bcom ldan 'das shes rab kyi pha rol tu phyin pa la bdag phyag 'tshal la lags/_bcom ldan 'das shes rab kyi pha rol tu phyin pa ni khams gsum thams 
[\[52a.6\]]cad kyis ma gos pa lags/_bcom ldan 'das shes rab kyi pha rol tu phyin pa ni nyon mongs pa dang lta ba'i mun pa thams cad bsal ba'i slad du/_rab rib ma mchis par bgyid pa lags/_bcom ldan 'das shes rab kyi pha rol tu phyin pa ni byang chub kyi phyogs kyi chos 
[\[52a.7\]]rnams kyi mchog tu bgyid pa lags/_bcom ldan 'das shes rab kyi pha rol tu phyin pa ni 'jigs pa dang /_khon dang /_gnod pa thams cad spangs pa'i slad du bde bar bgyid pa lags/_bcom ldan 'das shes rab kyi pha rol tu phyin pa ni sems can rnams kyi mig lnga yongs 
[\[52b\]]
[\[52b.1\]]su 'dzin pa'i slad du gsal bar bgyid pa lags/_bcom ldan 'das shes rab kyi pha rol tu phyin pa ni sems can shul ngan par zhugs pa rnams kyi mtha' rnam par spong ba'i slad du shul ston par bgyid pa lags/_bcom ldan 'das shes rab kyi pha rol tu phyin pa ni bag chags dang /_
[\[52b.2\]]mtshams sbyor ba dang /_nyon mongs pa thams cad spong ba'i slad du rnam pa thams cad mkhyen pa nyid du bgyid pa lags/_bcom ldan 'das shes rab kyi pha rol tu phyin pa ni sangs rgyas kyi chos thams cad skyed par bgyid pa'i slad du byang chub sems dpa' sems dpa' chen po rnams kyi ma 
[\[52b.3\]]lags/_bcom ldan 'das shes rab kyi pha rol tu phyin pa ni rang gi mtshan nyid stong pa nyid kyi slad du ma skyes pa dang /_ma 'gags pa lags/_bcom ldan 'das shes rab kyi pha rol tu phyin pa ni ther zug tu gnas pa ma mchis pa dang /_'jig pa ma mchis pa'i slad du 'khor ba'i 
[\[52b.4\]]gnyen po lags/_bcom ldan 'das shes rab kyi pha rol tu phyin pa ni chos rin po che thams cad stsal ba'i slad du sems can mgon ma mchis pa rnams kyi mgon bgyid pa lags/_bcom ldan 'das shes rab kyi pha rol tu phyin pa ni mi thul ba'i slad du stobs bcu bgyid pa lags/_bcom 
[\[52b.5\]]ldan 'das shes rab kyi pha rol tu phyin pa ni skor ba ma mchis pa dang /_ldog pa ma mchis pa'i slad du lan gsum du bzlas te/_chos kyi 'khor lo rnam pa bcu gnyis su skor bar bgyid pa lags/_bcom ldan 'das shes rab kyi pha rol tu phyin pa ni dngos po ma mchis pa'i ngo bo nyid stong pa nyid 
[\[52b.6\]]kyi slad du chos thams cad kyi ngo bo nyid ston par bgyid pa lags na/_bcom ldan 'das shes rab kyi pha rol tu phyin pa la ji ltar gnas par bgyi/_bcom ldan 'das kyis bka' stsal pa/_shA ri'i bu ji ltar ston pa la gnas par bya ba de ltar shes rab kyi pha rol tu phyin pa la gnas par bya'o/_/
[\[52b.7\]]ji ltar ston pa la phyag bya ba de ltar shes rab kyi pha rol tu phyin pa la phyag bya'o/_/de ci'i phyir zhe na/_shes rab kyi pha rol tu phyin pa 'di nyid kyang ston pa las gzhan ma yin la/_ston pa yang shes rab kyi pha rol tu phyin pa las gzhan ma yin te/_shes rab kyi pha rol tu phyin pa nyid kyang ston pa yin la/_
[\[53a\]]
[\[53a.1\]]ston pa nyid kyang shes rab kyi pha rol tu phyin pa yin te/_de bzhin gshegs pa dgra bcom pa yang dag par rdzogs pa'i sangs rgyas rnams kyang shes rab kyi pha rol tu phyin pa 'dis rab tu phye ba yin te/_byang chub sems dpa' rnams dang /_rang sangs rgyas rnams dang /_
[\[53a.2\]]dgra bcom pa rnams dang /_phyir mi 'ong ba rnams dang /_lan cig phyir 'ong ba rnams dang /_rgyun du zhugs pa rnams kyang 'dis rab tu phye ba yin/_dge ba bcu'i las kyi lam rnams kyang 'dis rab tu phye ba yin/_bsam gtan bzhi dang /_tshad med pa bzhi dang /_gzugs med 
[\[53a.3\]]pa'i snyoms par 'jug pa bzhi yang 'dis rab tu phye ba yin/_mngon par shes pa lnga dang /_pha rol tu phyin pa lnga dang /_nang stong pa nyid dang /_dngos po med pa'i ngo bo nyid stong pa nyid kyi bar dang /_byang chub kyi phyogs kyi chos sum cu rtsa bdun dang /_de bzhin gshegs pa'i stobs bcu 
[\[53a.4\]]dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa bco brgyad kyang 'dis rab tu phye ba yin/_rnam pa thams cad mkhyen pa nyid kyi bar yang 'dis rab tu phye ba yin pa'i phyir ro/_/de nas lha'i dbang po brgya byin 'di snyam du sems 
[\[53a.5\]]te/_btsun pa shA ri'i bu'i zhu ba 'di ni ci las byung gleng gzhi ni gang yin snyam mo/_/de nas tshe dang ldan pa shA ri'i bus lha'i dbang po brgya byin gyi sems kyi yongs su rtog pa sems kyis shes nas/_lha'i dbang po brgya byin la 'di skad ces smras so/_/kau shi ka gang khyod 'di snyam 
[\[53a.6\]]du/_btsun pa shA ri'i bu'i zhu ba 'di ni ci las byung /_gleng gzhi ni gang yin du rnam par rtog pa ni/_kau shi ka shes rab kyi pha rol tu phyin pas yongs su zin pa'i byang chub sems dpa' sems dpa' chen po rnams ni thabs la mkhas pas 'das pa dang /_ma byon pa dang /_da ltar 
[\[53a.7\]]byung ba'i sangs rgyas bcom ldan 'das de dag gi thugs dang po bskyed pa nas/_dam pa'i chos ji srid gnas pa'i bar der dge ba'i rtsa ba gang ji snyed pa de dag thams cad rnam pa thams cad mkhyen pa nyid du yongs su sngo bar byed do snyam nas/_bdag gi zhu ba byung ngo /_/kau shi ka byang chub 
[\[53b\]]
[\[53b.1\]]sems dpa' sems dpa' chen po rnams kyi shes rab kyi pha rol tu phyin pa 'di ni sbyin pa'i pha rol tu phyin pa zil gyis gnon par byed pa yin no/_/de bzhin du tshul khrims dang /_bzod pa dang /_brtson 'grus dang /_bsam gtan gyi pha rol tu phyin pa zil gyis gnon par byed pa 
[\[53b.2\]]yin no/_/kau shi ka 'di lta ste dper na/_dmus long rnams ni brgya'am/_stong ngam/_'bum yang rung ste/_dmigs bu med na lam du 'jug par yang mi nus na/_grong khyer du phyin par lta ga la nus/_kau shi ka de bzhin du pha rol tu phyin pa lnga po dmus long lta bur gyur pa 'di 
[\[53b.3\]]dag kyang /_shes rab kyi pha rol tu phyin pa'i dmigs bu med na/_byang chub kyi lam du 'jug par yang mi nus na/_rnam pa thams cad mkhyen pa nyid kyi grong khyer chen por phyin par lta ga la nus/_kau shi ka gang gi tshe pha rol tu phyin pa lnga po dag kyang /_shes rab kyi pha rol tu 
[\[53b.4\]]phyin pas yongs su bzung na/_de'i tshe mig dang ldan pas/_pha rol tu phyin pa zhes bya ba'i ming 'thob bo/_/brgya byin gyis smras pa/_btsun pa shA ri'i bu gang khyod 'di skad du/_pha rol tu phyin pa lnga po dag kyang shes rab kyi pha rol tu phyin pas yongs su bzung na/_pha rol 
[\[53b.5\]]tu phyin pa'i ming 'thob bo zhes zer na/_btsun pa shA ri'i bu 'o na/_pha rol tu phyin pa lnga po dag sbyin pa'i pha rol tu phyin pas yongs su bzung na/_pha rol tu phyin pa'i ming mi 'thob ba bam/_de bzhin du tshul khrims dang /_bzod pa dang /_brtson 'grus dang /_bsam gtan gyi pha rol 
[\[53b.6\]]tu phyin pas yongs su bzung na yang pha rol tu phyin pa lnga po dag gis pha rol tu phyin pa'i ming mi 'thob bam/_shA ri'i bus smras pa/_kau shi ka de ni de lta ma yin no/_/de ni de lta ma yin te/_kau shi ka pha rol tu phyin pa lnga po dag sbyin pa'i pha rol tu phyin pas yongs su bzung bas ni/_pha rol 
[\[53b.7\]]tu phyin pa'i ming mi 'thob bo/_/de bzhin du tshul khrims dang /_bzod pa dang /_brtson 'grus dang /_bsam gtan gyi pha rol tu phyin pas yongs su bzung bas kyang /_pha rol tu phyin pa lnga po dag gis pha rol tu phyin pa'i ming mi 'thob bo/_/kau shi ka de lta bas na/_shes rab kyi pha rol tu 
[\[54a\]]
[\[54a.1\]]phyin pa ni pha rol tu phyin pa lnga po dag gi mchog ces bya'o/_/phul dang /_rab dang /_rab mchog dang /_gya nom pa dang /_bla na med pa dang /_gong na med pa zhes bya'o/_/de nas bcom ldan 'das la tshe dang ldan pa shA ri'i bus 'di skad ces gsol to/_/bcom ldan 
[\[54a.2\]]'das shes rab kyi pha rol tu phyin pa 'di ji ltar mngon par bsgrub par bgyi/_bcom ldan 'das kyis bka' stsal pa/_shA ri'i bu gzugs mngon par bsgrub tu med pa'i phyir/_shes rab kyi pha rol tu phyin pa mngon par bsgrub par bya'o/_/tshor ba dang /_'du shes dang /_'du 
[\[54a.3\]]byed rnams dang /_rnam par shes pa mngon par bsgrub tu med pa'i phyir shes rab kyi pha rol tu phyin pa mngon par bsgrub par bya'o/_/de bzhin du khams rnams dang /_skye mched rnams dang /_rten cing 'brel bar 'byung ba dang /_sbyin pa'i pha rol tu phyin pa mngon par bsgrub tu med pa'i phyir/_shes rab 
[\[54a.4\]]kyi pha rol tu phyin pa mngon par bsgrub par bya'o/_/tshul khrims dang /_bzod pa dang /_brtson 'grus dang /_bsam gtan gyi pha rol tu phyin pa mngon par bsgrub tu med pa'i phyir/_shes rab kyi pha rol tu phyin pa mngon par bsgrub par bya'o/_/nang stong pa nyid mngon par bsgrub tu med pa'i phyir/_shes rab kyi pha 
[\[54a.5\]]rol tu phyin pa mngon par bsgrub par bya'o/_/dngos po med pa'i ngo bo nyid stong pa nyid kyi bar dag mngon par bsgrub tu med pa'i phyir/_shes rab kyi pha rol tu phyin pa mngon par bsgrub par bya'o/_/byang chub kyi phyogs kyi chos sum cu rtsa bdun mngon par bsgrub tu med pa'i phyir/_shes 
[\[54a.6\]]rab kyi pha rol tu phyin pa mngon par bsgrub par bya'o/_/stobs bcu dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa rnams mngon par bsgrub tu med pa'i phyir/_shes rab kyi pha rol tu phyin pa mngon par bsgrub par bya'o/_/
[\[54a.7\]]rnam pa thams cad mkhyen pa nyid mngon par bsgrub tu med pa'i phyir/_shes rab kyi pha rol tu phyin pa mngon par bsgrub par bya ste/_de ltar chos de dag thams cad mngon par bsgrub tu med pa'i phyir/_shes rab kyi pha rol tu phyin pa mngon par bsgrub par bya'o/_/shA ri'i bus gsol ba/_
[\[54b\]]
[\[54b.1\]]bcom ldan 'das ji ltar gzugs mngon par bsgrub tu ma mchis pa'i slad du/_shes rab kyi pha rol tu phyin pa mngon par bsgrub par bgyi/_bcom ldan 'das ji ltar chos thams cad kyi bar dag mngon par bsgrub tu ma mchis pa'i slad du/_shes rab kyi pha rol tu phyin pa mngon par bsgrub 
[\[54b.2\]]par bgyi/_bcom ldan 'das kyis bka' stsal pa/_shA ri'i bu gzugs mngon par 'du byed pa med pa dang /_skye ba med pa dang /_'gag pa med pa dang /_'byung ba med pa dang /_'jig pa med pa dang /_dmigs su med pas shes rab kyi pha rol tu phyin pa mngon par bsgrub par bya'o/_/
[\[54b.3\]]chos thams cad kyi bar dag mngon par 'du byed pa med pa dang /_skye ba med pa dang /_'gag pa med pa dang /_'byung ba med pa dang /_'jig pa med pa dang /_dmigs su med pas shes rab kyi pha rol tu phyin pa mngon par bsgrub bar bya'o/_shA ri'i bus gsol ba/_bcom 
[\[54b.4\]]ldan 'das de ltar shes rab kyi pha rol tu phyin pa mngon par bsgrub na/_chos gang zhig thob par bgyid pa lags/_bcom ldan 'das kyis bka' stsal pa/_shA ri'i bu de ltar shes rab kyi pha rol tu phyin pa mngon par bsgrub na/_chos gang yang thob par mi byed de/_
[\[54b.5\]]gang gi phyir chos gang yang thob par mi byed pa de'i phyir/_shes rab kyi pha rol tu phyin pa zhes bya ba'i grangs su 'gro'o/_/shA ri'i bus gsol pa/_bcom ldan 'das chos gang dag thob par mi bgyid pa lags/_bcom ldan 'das kyis bka' stsal pa/_shA ri'i bus dge ba'i chos 
[\[54b.6\]]rnams thob par mi byed do/_/mi dge ba'i chos rnams thob par mi byed do/_/de bzhin du kha na ma tho ba dang bcas pa dang kha na ma tho ba med pa dang /_zag pa dang bcas pa dang /_zag pa med pa dang /_'dus byas dang /_'dus ma byas dang /_nyon mongs pa dang bcas pa dang /_nyon mongs pa med pa 
[\[54b.7\]]dang /_/'jig rten pa dang /_'jig rten las 'das pa dang /_kun nas nyon mongs pa dang /_rnam par byang ba'i chos rnams thob par mi byed do/_/'khor ba'i chos rnams thob par mi byed do/_/mya ngan las 'das pa'i chos rnams thob par mi byed do/_/de ci'i phyir zhe na/_shes 
[\[55a\]]
[\[55a.1\]]rab kyi pha rol tu phyin pa ni chos gang la yang dmigs pa'i tshul gyis nye bar gnas pa ma yin pa'i phyir te/_des na chos gang yang thob par mi byed do/_/de nas bcom ldan 'das la lha'i dbang po brgya byin gyis 'di skad ces gsol to/_/bcom ldan 'das ci shes rab kyi pha 
[\[55a.2\]]rol tu phyin pa 'di rnam pa thams cad mkhyen pa nyid kyang thob par mi bgyid lags sam/_bcom ldan 'das kyis bka' stsal pa/_kau shi ka gang yang khyod 'di skad du/_bcom ldan 'das ci shes rab kyi pha rol tu phyin pa 'di rnam pa thams cad mkhyen pa nyid kyang thob par mi bgyid pa 
[\[55a.3\]]lags sam zhes zer ba ni/_kau shi ka de de bzhin no/_/de de bzhin te/_kau shi ka shes rab kyi pha rol tu phyin pa ni chos gang yang thob par mi byed/_dmigs par mi byed pas/_rnam pa thams cad mkhyen pa nyid kyang thob par mi byed do/_/dmigs par mi byed do/_/brgya byin gyis 
[\[55a.4\]]gsol pa/_bcom ldan 'das ji ltar shes rab kyi pha rol tu phyin pa 'di rnam pa thams cad mkhyen pa nyid kyang thob par mi bgyid cing dmigs par mi bgyid pa lags/_bcom ldan 'das kyis bka' stsal pa/_kau shi ka shes rab kyi pha rol tu phyin pa ni ming ji lta ba dang /_mtshan ma ji lta ba 
[\[55a.5\]]dang /_mngon par 'du bya ba ji lta ba de ltar thob par mi byed pa yin no/_/brgya byin gyis gsol pa/_bcom ldan 'das 'o na ji ltar thob par bgyid pa lags/_bcom ldan 'das kyis bka' stsal pa/_kau shi ka ci nas kyang mi dmigs pa dang /_khas mi len pa dang /_mi 
[\[55a.6\]]gnas pa dang /_mi 'dor ba dang /_mngon par zhen pa med pa dang /_mi 'dzin pa dang /_mi gtong ba de ltar shes rab kyi pha rol tu phyin pa rnam pa thams cad mkhyen pa nyid thob par byed de/_chos gang yang thob par byed pa med do/_/brgya byin gyis gsol pa/_bcom ldan 'das 
[\[55a.7\]]ji ltar shes rab kyi pha rol tu phyin pa 'di chos thams cad skye ba ma mchis pa dang /_'gag pa ma mchis pa dang /_mngon par 'du bgyid pa ma mchis pa dang /_dmigs pa ma mchis pa dang /_rnam par byang ba ma mchis pa dang /_rnam par 'jig pa ma mchis pa'i slad du nye bar gnas pa ni ngo 
[\[55b\]]
[\[55b.1\]]mtshar lags so/_/de nas bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das byang chub sems dpa' sems dpa' chen po shes rab kyi pha rol tu phyin pa la spyod pa'i tshe/_gal te shes rab kyi pha rol tu phyin pa ni chos thams cad thob par bgyid pa'o/_/
[\[55b.2\]]shes rab kyi pha rol tu phyin pa ni chos thams cad thob par mi bgyid pa'o zhes bgyi ba de lta bu'i 'du shes su 'gyur na/_bcom ldan 'das de ni shes rab kyi pha rol tu phyin pa spong bar bgyid pa lags so/_/de ni shes rab kyi pha rol tu phyin pa rgyang ring du bgyid pa lags so/_/bcom ldan 
[\[55b.3\]]'das kyis bka' stsal pa/_rab 'byor rnam grangs gang gis byang chub sems dpa' sems dpa' chen po shes rab kyi pha rol tu phyin pa spong ba dang /_shes rab kyi pha rol tu phyin pa rgyang ring du byed pa'i rnam grangs yod de/_gal te byang chub sems dpa' sems dpa' chen po shes rab 
[\[55b.4\]]kyi pha rol tu phyin pa la spyod pa'i tshe/_'di snyam du shes rab kyi pha rol tu phyin pa 'di ni gsog go/_/shes rab kyi pha rol tu phyin pa 'di ni gsob dang /_snying po med pa dang /_ya ma brla'o/_/zhes bya bar de lta bu'i 'du shes su gyur na/_byang chub sems dpa' sems dpa' 
[\[55b.5\]]chen po de ni shes rab kyi pha rol tu phyin pa spong bar byed pa yin no/_/byang chub sems dpa' sems dpa' chen po de ni shes rab kyi pha rol tu phyin pa rgyang ring du byed pa yin no/_/rab 'byor gyis gsol pa/_bcom ldan 'das kyis shes rab kyi pha rol tu phyin pa la glo ba ches pas/_
[\[55b.6\]]chos gang dag la glo ba ches par mi 'gyur ba lags/_bcom ldan 'das kyis bka' stsal pa/_rab 'byor shes rab kyi pha rol tu phyin pa la yid ches pas/_gzugs la yid mi ches so/_/tshor ba dang /_'du shes dang /_'du byed rnams dang /_rnam par shes pa la yid mi 
[\[55b.7\]]ches so/_/mig la yid mi ches so/_/rna ba dang /_sna dang /_lce dang /_lus dang /_yid la yid mi ches so/_/gzugs la yid mi ches so/_/sgra dang /_dri dang /_ro dang /_reg bya dang /_chos rnams la yid mi ches so/_/sbyin pa'i pha rol tu phyin pa la yid mi ches so/_/tshul 
[\[56a\]]
[\[56a.1\]]khrims dang /_bzod pa dang /_brtson 'grus dang /_bsam gtan dang /_shes rab kyi pha rol tu phyin pa la yid mi ches so/_/nang stong pa nyid la yid mi ches so/_/dngos po med pa'i ngo bo nyid stong pa nyid kyi bar la yid mi ches so/_/byang chub kyi phyogs kyi chos 
[\[56a.2\]]sum cu rtsa bdun la yid mi ches so/_/stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa bco brgyad la yid mi ches so/_/rgyun du zhugs pa'i 'bras bu la yid mi ches so/_/lan cig phyir 'ong ba'i 'bras bu 
[\[56a.3\]]dang /_phyir mi 'ong ba'i 'bras bu dang /_dgra bcom pa nyid dang /_rang sangs rgyas nyid la yid mi ches so/_/bla na med pa yang dag par rdzogs pa'i byang chub la yid mi ches so/_/shes rab kyi pha rol tu phyin pa la yid ches pas/_/rnam pa thams cad mkhyen pa nyid la 
[\[56a.4\]]yid mi ches so/_/rab 'byor gyis gsol pa/_bcom ldan 'das ji ltar na shes rab kyi pha rol tu phyin pa la glo ba ches pas/_gzugs la glo ba mi ches pa lags/_rnam pa thams cad mkhyen pa nyid kyi bar dag la yang glo ba mi ches pa lags/_bcom ldan 'das kyis bka' 
[\[56a.5\]]stsal pa/_rab 'byor gzugs mi dmigs pas shes rab kyi pha rol tu phyin pa la yid ches so/_/rnam pa thams cad mkhyen pa nyid kyi bar du mi dmigs pas shes rab kyi pha rol tu phyin pa la yid ches so/_/rab 'byor de ltar na/_shes rab kyi pha rol tu phyin pa la yid ches pas/_
[\[56a.6\]]gzugs la yid mi ches pa yin no/_/rnam pa thams cad mkhyen pa nyid kyi bar dag la yang yid mi ches pa yin no/_/rab 'byor gyis gsol pa/_bcom ldan 'das 'di lta ste shes rab kyi pha rol tu phyin pa pha rol tu phyin pa 'di ni che ba lags so/_/bcom ldan 'das kyis bka' stsal pa/_
[\[56a.7\]]rab 'byor 'di ji snyam du sems/_rnam grangs gang gis 'di lta ste/_shes rab kyi pha rol tu phyin pa pha rol tu phyin pa 'di che ba yin snyam 'am/_rab 'byor gyis gsol pa/_bcom ldan 'das shes rab kyi pha rol tu phyin pa ni gzugs che bar mi bgyid/_chung bar mi bgyid/_tshor ba 
[\[56b\]]
[\[56b.1\]]dang /_'du shes dang /_'du byed rnams dang /_rnam par shes pa che bar mi bgyid/_chung bar mi bgyid/_de bzhin du khams rnams dang /_skye mched rnams dang /_rten cing 'brel bar 'byung ba che bar mi bgyid/_chung bar mi bgyid/_sbyin pa'i pha rol tu phyin pa che bar mi bgyid/_
[\[56b.2\]]chung bar mi bgyid/_de bzhin du tshul khrims dang /_bzod pa dang /_brtson 'grus dang /_bsam gtan gyi pha rol tu phyin pa che bar mi bgyid/_chung bar mi bgyid/_nang stong pa nyid che bar mi bgyid/_chung bar mi bgyid/_dngos po med pa'i ngo bo nyid stong pa nyid kyi bar dag 
[\[56b.3\]]che bar mi bgyid/_chung bar mi bgyid/_byang chub kyi phyogs kyi chos sum cu rtsa bdun che bar mi bgyid/_chung bar mi bgyid/_stobs rnams dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa rnams che bar mi 
[\[56b.4\]]bgyid/_chung bar mi bgyid/_byang chub che bar mi bgyid/_chung bar mi bgyid/_sangs rgyas che bar mi bgyid/_chung bar mi bgyid pa lags so/_/gzugs sdud par mi bgyid/_'phro bar mi bgyid/_tshor ba dang /_'du shes dang /_'du byed rnams dang /_rnam par 
[\[56b.5\]]shes pa sdud par mi bgyid/_'phro bar mi bgyid/_byang chub dang sangs rgyas kyi bar du yang sdud par mi bgyid/_'phro bar mi bgyid pa lags so/_/gzugs tshad mchis par mi bgyid/_tshad ma mchis par mi bgyid/_tshor ba dang /_'du shes dang /_'du byed rnams 
[\[56b.6\]]dang /_rnam par shes pa tshad mchis par mi bgyid/_tshad ma mchis par mi bgyid/_byang chub dang sangs rgyas kyi bar du yang tshad mchis par mi bgyid/_tshad ma mchis par mi bgyid pa lags so/_/gzugs yangs par mi bgyid/_dog par mi bgyid/_tshor ba 
[\[56b.7\]]dang /_'du shes dang /_'du byed rnams dang /_rnam par shes pa yangs par mi bgyid/_dog par mi bgyid/_byang chub dang /_sangs rgyas kyi bar du yang yangs par mi bgyid/_dog par mi bgyid pa lags so/_/gzugs stobs dang ldan par mi bgyid/_stobs chung 
[\[57a\]]
[\[57a.1\]]bar mi bgyid/_tshor ba dang /_'du shes dang /_'du byed rnams dang /_rnam par shes pa stobs dang ldan par mi bgyid/_stobs chung bar mi bgyid/_byang chub dang sangs rgyas kyi bar du yang stobs dang ldan par mi bgyid/_stobs chung bar mi bgyid pa lags te/_
[\[57a.2\]]bcom ldan 'das rnam grangs des na/_'di lta ste/_byang chub sems dpa' sems dpa' chen po rnams kyi shes rab kyi pha rol tu phyin pa pha rol tu phyin pa 'di ni che ba lags so/_/bcom ldan 'das gal te theg pa la gsar du yang dag par zhugs pa'i byang chub sems dpa' 
[\[57a.3\]]sems dpa' chen po shes rab kyi pha rol tu phyin pa la brten te/_bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa la brten nas 'di snyam du shes rab kyi 
[\[57a.4\]]pha rol tu phyin pa ni gzugs che bar mi bgyid/_chung bar mi bgyid pa'o/_/sangs rgyas kyi bar du che bar mi bgyid/_chung bar mi bgyid pa'o/_/gzugs stobs dang ldan par mi bgyid/_stobs chung bar mi bgyid pa'o zhes bgyi ba'i bar du 'du shes par gyur na/_bcom ldan 'das de ltar 'du 
[\[57a.5\]]shes su gyur pa'i byang chub sems dpa' sems dpa' chen po ni shes rab kyi pha rol tu phyin pa la spyod pa ma lags so/_/de ci'i slad du zhe na/_bcom ldan 'das 'di ltar gang gzugs che ba'am/_chung bar bgyid pa dang /_sangs rgyas kyi bar du yang che ba'am/_chung bar bgyid pa de ni shes 
[\[57a.6\]]rab kyi pha rol tu phyin pa'i rgyu 'thun pa ma lags la gang gzugs stobs dang ldan par bgyid pa'am/_stobs chung bar bgyid pa dang /_sangs rgyas kyi bar du stobs dang ldan par bgyid pa'am/_stobs chung bar bgyid pa de ni shes rab kyi pha rol tu phyin pa'i rgyu 'thun pa ma lags pa'i slad 
[\[57a.7\]]du'o/_/de ci'i slad du zhe na/_dmigs pa'i 'du shes can la byang chub ma mchis pa'i slad du'o/_/'di ltar sems can skye ba ma mchis pa'i slad du shes rab kyi pha rol tu phyin pa skye ba ma mchis par rig par bgyi'o/_/de bzhin du gzugs skye ba ma mchis pa'i slad du/_shes rab kyi pha rol tu 
[\[57b\]]
[\[57b.1\]]phyin pa skye ba ma mchis par rig par bgyi'o/_/sangs rgyas kyi bar du skye ba ma mchis pa'i slad du shes rab kyi pha rol tu phyin pa skye ba ma mchis par rig par bgyi'o/_/sems can ngo bo nyid ma mchis pa'i slad du/_shes rab kyi pha rol tu phyin pa ngo bo nyid ma mchis par rig par bgyi'o/_/gzugs 
[\[57b.2\]]ngo bo nyid ma mchis pa'i slad du shes rab kyi pha rol tu phyin pa ngo bo nyid ma mchis par rig par bgyi'o/_/sangs rgyas kyi bar du ngo bo nyid ma mchis pa'i slad du/_shes rab kyi pha rol tu phyin pa ngo bo nyid ma mchis par rig par bgyi'o/_/sems can dngos po ma mchis pa'i slad du/_shes rab 
[\[57b.3\]]kyi pha rol tu phyin pa dngos po ma mchis par rig par bgyi'o/_/gzugs dngos po ma mchis pa'i slad du/_shes rab kyi pha rol tu phyin pa dngos po ma mchis par rig par bgyi'o/_/tshor ba dang /_'du shes dang /_'du byed rnams dang /_rnam par shes pa dngos po ma mchis pa'i slad du/_
[\[57b.4\]]shes rab kyi pha rol tu phyin pa dngos po ma mchis par rig par bgyi'o/_/sangs rgyas kyi bar du dngos po ma mchis pa'i slad du/_shes rab kyi pha rol tu phyin pa dngos po ma mchis par rig par bgyi'o/_/sems can stong pa'i slad du/_shes rab kyi pha rol tu phyin pa stong par rig par 
[\[57b.5\]]bgyi'o/_/gzugs stong pa'i slad du/_shes rab kyi pha rol tu phyin pa stong par rig par bgyi'o/_/tshor ba dang /_'du shes dang /_'du byed rnams dang /_rnam par shes pa stong pa'i slad du/_shes rab kyi pha rol tu phyin pa stong par rig par bgyi'o/_/sangs rgyas kyi bar du stong 
[\[57b.6\]]pa'i slad du/_shes rab kyi pha rol tu phyin pa stong par rig par bgyi'o/_/de bzhin du sems can mtshan ma ma mchis pa dang /_smon pa ma mchis pa'i slad du/_shes rab kyi pha rol tu phyin pa mtshan ma ma mchis pa dang /_smon pa ma mchis par rig par bgyi'o/_/gzugs 
[\[57b.7\]]mtshan ma ma mchis pa dang /_smon pa ma mchis pa'i slad du/_shes rab kyi pha rol tu phyin pa mtshan ma ma mchis pa dang /_smon pa ma mchis par rig par bgyi'o/_/tshor ba dang /_'du shes dang /_'du byed rnams dang /_rnam par shes pa mtshan ma mchis pa dang /_smon 
[\[58a\]]
[\[58a.1\]]pa ma mchis pa'i slad du/_shes rab kyi pha rol tu phyin pa mtshan ma ma mchis pa dang /_smon pa ma mchis par rig par bgyi'o/_/sangs rgyas kyi bar du mtshan ma ma mchis pa dang /_smon pa ma mchis pa'i slad du/_shes rab kyi pha rol tu phyin pa mtshan ma 
[\[58a.2\]]ma mchis pa dang /_smon pa ma mchis par rig par bgyi'o/_/de bzhin du sems can dben pa dang /_sems can ma mchis pa'i slad du/_shes rab kyi pha rol tu phyin pa dben pa dang ma mchis par rig par bgyi'o/_/sems can bsam gyis mi khyab pa'i slad du/_shes rab kyi 
[\[58a.3\]]pha rol tu phyin pa bsam gyis mi khyab par rig par bgyi'o/_/sems can rnam par bshig pa ma mchis pa'i slad du/_shes rab kyi pha rol tu phyin pa rnam par bshig pa ma mchis par rig par bgyi'o/_/sems can mngon par rdzogs par byang chub pa ma mchis pa'i slad du/_shes 
[\[58a.4\]]rab kyi pha rol tu phyin pa mngon par rdzogs par byang chub pa ma mchis par rig par bgyi'o/_/gzugs mngon par rdzogs par byang chub pa ma mchis pa'i slad du/_shes rab kyi pha rol tu phyin pa mngon par rdzogs par byang chub pa ma mchis par rig par bgyi'o/_/de bzhin 
[\[58a.5\]]du tshor ba dang /_'du shes dang /_'du byed rnams dang /_rnam par shes pa mngon par rdzogs par byang chub pa ma mchis pa'i slad du/_shes rab kyi pha rol tu phyin pa mngon par rdzogs par byang chub pa ma mchis par rig par bgyi'o/_/sangs rgyas kyi bar du mngon 
[\[58a.6\]]par rdzogs par byang chub pa ma mchis pa'i slad du/_shes rab kyi pha rol tu phyin pa mngon par rdzogs par byang chub pa ma mchis par rig par bgyi'o/_/sems can stobs dang mi ldan pa'i slad du/_shes rab kyi pha rol tu phyin pa stobs dang mi ldan par rig par bgyi'o/_/gzugs 
[\[58a.7\]]stobs dang mi ldan pa'i slad du/_shes rab kyi pha rol tu phyin pa stobs dang mi ldan par rig par bgyi'o/_/tshor ba dang /_'du shes dang /_'du byed rnams dang /_rnam par shes pa stobs dang mi ldan pa'i slad du/_shes rab kyi pha rol tu phyin pa stobs dang mi ldan par rig par bgyi'o/_/
[\[58b\]]
[\[58b.1\]]sangs rgyas kyi bar du stobs dang mi ldan pa'i slad du/_shes rab kyi pha rol tu phyin pa stobs dang mi ldan par rig par bgyi ste/_bcom ldan 'das rnam grangs des kyang 'di lta ste/_byang chub sems dpa' sems dpa' chen po rnams kyi shes rab kyi pha rol tu phyin pa pha rol tu phyin pa 'di ni 
[\[58b.2\]]che ba lags so/_/shes rab kyi pha rol tu phyin pa khri brgyad stong pa las mngon par bsgrub pa'i yon tan yang dag par bsngags pa'i le'u zhes bya ste sum cu rtsa bzhi pa'o//_//de nas bcom ldan 'das la tshe dang ldan pa shA ri'i bus 'di skad ces gsol to/_/
[\[58b.3\]]bcom ldan 'das byang chub sems dpa' sems dpa' chen po gang shes rab kyi pha rol tu phyin pa 'di la mos pa de gang nas shi 'phos te 'dir mchis pa lags/_rigs kyi bu'am rigs kyi bu mo gang shes rab kyi pha rol tu phyin pa 'di la don dang /_tshul las mos pa de bla na med pa yang dag par 
[\[58b.4\]]rdzogs pa'i byang chub las yang dag par zhugs nas ni ji srid cig lags/_des de bzhin gshegs pa dgra bcom pa yang dag par rdzogs pa'i sangs rgyas ji snyed cig la ni bsnyen bkur bgyis pa lags/_des sbyin pa'i pha rol tu phyin pa la spyad nas ni ji srid cig lags/_des tshul 
[\[58b.5\]]khrims dang /_bzod pa dang /_brtson 'grus dang /_bsam gtan gyi pha rol tu phyin pa la spyad nas ni ji srid cig lags/_des shes rab kyi pha rol tu phyin pa la spyad nas ni ji srid cig lags/_de skad ces gsol pa dang /_bcom ldan 'das kyis tshe dang ldan pa shA ri'i bu la 'di skad 
[\[58b.6\]]ces bka' stsal to/_/shA ri'i bu byang chub sems dpa' sems dpa' chen po de ni phyogs bcu'i de bzhin gshegs pa dgra bcom pa yang dag par rdzogs pa'i sangs rgyas rnams la bsnyen bkur byas nas/_'dir 'ongs shing 'dir skyes pa yin no/_/shA ri'i bu byang chub sems 
[\[58b.7\]]dpa' sems dpa' chen po de ni bskal pa bye ba khrag khrig phrag 'bum phrag grangs med tshad med pa nas bla na med pa yang dag par rdzogs pa'i byang chub la yang dag par zhugs pa yin no/_/de ni sems dang po bskyed phyin chad nas/_sbyin pa'i pha rol tu phyin pa la spyad cing tshul khrims dang /_
[\[59a\]]
[\[59a.1\]]bzod pa dang /_brtson 'grus dang /_bsam gtan dang /_shes rab kyi pha rol tu phyin pa la spyad nas/_'dir skyes pa yin no/_/de ni de tshun chad nas de bzhin gshegs pa dgra bcom pa yang dag par rdzogs pa'i sangs rgyas grangs med tshad med dpag tu med/_
[\[59a.2\]]bsam gyis mi khyab gzhal du med pa dag la bsnyen bkur byas shing 'dir 'ongs pa yin te/_shA ri'i bu byang chub sems dpa' sems dpa' chen po de ni shes rab kyi pha rol tu phyin pa mthong ngam/_thos na yang 'di snyam du bdag gis ston pa mthong ngo snyam pa'i sems skye bar 'gyur zhing /_
[\[59a.3\]]bdag gis ston pa thos so snyam pa'i sems skye bar 'gyur te/_shA ri'i bu byang chub sems dpa' sems dpa' chen po des ni mtshan ma med pa dang /_gnyis su med pa dang dmigs su med pa'i tshul gyis shes rab kyi pha rol tu phyin pa 'di don dang tshul khong du chud par 'gyur ro/_/de nas 
[\[59a.4\]]bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das shes rab kyi pha rol tu phyin pa blta ba'am/_mnyan par nus lags sam/_bcom ldan 'das kyis bka' stsal pa/_rab 'byor de ni ma yin te/_rab 'byor chos bems po nyid kyi 
[\[59a.5\]]phyir/_shes rab kyi pha rol tu phyin pa la lta ba po dang /_nyan pa po ni med pas na/_des shes rab kyi pha rol tu phyin pa mi mthong mi thos so/_/de bzhin du chos bem po nyid kyi phyir/_bsam gtan dang /_brtson 'grus dang /_bzod pa dang /_tshul khrims dang /_sbyin pa'i pha rol 
[\[59a.6\]]tu phyin pa mi mthong mi thos so/_/chos bems po nyid kyi phyir des nang stong pa nyid dang /_dngos po med pa'i ngo bo nyid stong pa nyid kyi bar dag mi mthong mi thos so/_/de bzhin du chos bems po nyid kyi phyir/_dran pa nye bar gzhag pa rnams mi mthong mi thos so/_/chos bems po nyid 
[\[59a.7\]]kyi phyir/_yang dag pa'i spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_lam mi mthong mi thos so/_/chos bems po nyid kyi phyir/_de bzhin gshegs pa'i stobs bcu dang /_mi 'jigs pa 
[\[59b\]]
[\[59b.1\]]bzhi dang /_so so yang dag par rig pa bzhi dang /_sangs rgyas kyi chos ma 'dres pa bco brgyad mi mthong mi thos so/_/chos bems po nyid kyi phyir/_byang chub mi mthong mi thos so/_/sangs rgyas mi mthong mi thos so/_/de nas bcom ldan 'das la tshe dang ldan pa rab 'byor gyis 
[\[59b.2\]]'di skad ces gsol to/_/bcom ldan 'das byang chub sems dpa' sems dpa' chen po gang shes rab kyi pha rol tu phyin pa zab mo 'di la rnal 'byor du bgyid pa des yun ji srid cig nas spyad pa lags/_bcom ldan 'das kyis bka' stsal pa/_rab 'byor de ni rnam par dbye zhing 
[\[59b.3\]]bshad dgos te/_rab 'byor byang chub sems dpa' sems dpa' chen po gang sems dang po bskyed phyin chad nas/_shes rab kyi pha rol tu phyin pa zab mo 'di la rnal 'byor du byed cing /_de bzhin du bsam gtan gyi pha rol tu phyin pa dang /_brtson 'grus kyi pha rol tu phyin pa dang /_
[\[59b.4\]]bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa la rnal 'byor du byed de/_de yang thabs la mkhas pas rnal 'byor du byed cing chos 'ga' yang spong bar mi byed la/_ji ltar 'phel ba dang 'grib pa mi mthong bas na nam du yang pha rol tu 
[\[59b.5\]]phyin pa drug dang bral bar mi 'gyur zhing /_sangs rgyas bcom ldan 'das rnams dang yang 'bral bar mi 'gyur la mchod pa'i khyad par gang dag gis/_sangs rgyas bcom ldan 'das rnams la bsti stang du bya ba dang /_bla mar bya ba dang /_ri mor bya ba dang /_mchod pa bya bar 'dod pa'i mchod 
[\[59b.6\]]pa'i khyad par de dag des sems bskyed ma thag tu 'grub par 'gyur zhing /_sangs rgyas kyi zhing nas sangs rgyas kyi zhing du 'gro bar yang 'gyur ro/_/nam du yang ma'i mngal du skye bar mi 'gyur/_nam du yang mngon par shes pa rnams dang 'bral bar mi 'gyur/_nyon mongs pa gang dang 
[\[59b.7\]]yang 'grogs par mi 'gyur/_nyan thos kyi sems dang /_rang sangs rgyas kyi sems dang yang 'grogs par mi 'gyur zhing /_sems can rnams kyang yongs su smin par byed la/_sangs rgyas kyi zhing yang yongs su dag par byed cing /_sangs rgyas kyi zhing nas sangs rgyas kyi zhing 
[\[60a\]]
[\[60a.1\]]du 'gro ste/_rab 'byor byang chub sems dpa' sems dpa' chen po de dag ni shes rab kyi pha rol tu phyin pa zab mo 'di la rnal 'byor du byed do/_/rab 'byor byang chub sems dpa'i theg pa pa'i rigs kyi bu'am rigs kyi bu mo gang dag gis/_sangs rgyas brgya phrag 
[\[60a.2\]]mang po dang /_sangs rgyas stong phrag mang po dang /_sangs rgyas bye ba khrag khrig phrag 'bum phrag mang po dag mthong bar gyur la/_de dag gi drung na slob pa'i tshe/_dmigs pa'i tshul gyis sbyin pa byin pa dang /_tshul khrims dang /_bzod pa dang /_brtson 'grus dang /_bsam gtan 
[\[60a.3\]]dang /_shes rab bsgoms pa dag yod de/_de dag ni shes rab kyi pha rol tu phyin pa zab mo 'di ston pa na 'khor de nas 'gro bar 'gyur te/_rigs kyi bu'am rigs kyi bu mo de dag ni shes rab kyi pha rol tu phyin pa zab mo 'di ston pa na gus pa med pas/_sangs rgyas bcom ldan 
[\[60a.4\]]'das de dag gi drung nas 'gro bar 'gyur ro/_/rigs kyi bu'am rigs kyi bu mo theg pa chen po pa de dag ni 'di nyid du yang 'dus te/_gang dag shes rab kyi pha rol tu phyin pa zab mo 'di ston pa na 'gro bar byed pa dag yin no/_/de ci'i phyir zhe na/_'di ltar byang chub sems dpa' 
[\[60a.5\]]sems dpa' chen po de dag ni sngon gyi mthar yang shes rab kyi pha rol tu phyin pa zab mo 'di bstan pa na phyir song bar gyur la/_da ltar shes rab kyi pha rol tu phyin pa zab mo 'di ston pa na yang de dag phyir 'gro bar byed cing /_lus dang sems kyi tshogs par mi byed pas/_de dag shes rab 
[\[60a.6\]]'chal par 'gyur ba'i las sogs par 'gyur te/_de dag gis shes rab 'chal bar 'gyur ba'i las byas shing bsags pa des/_shes rab kyi pha rol tu phyin pa zab mo 'di ston pa na spong bar 'gyur ro/_/de dag gis shes rab kyi pha rol tu phyin pa zab mo 'di spangs pas/_'das 
[\[60a.7\]]pa dang /_ma byon pa dang /_da ltar byung ba'i sangs rgyas bcom ldan 'das rnams kyi rnam pa thams cad mkhyen pa nyid kyang spangs par 'gyur la/_de dag gis rnam pa thams cad mkhyen pa nyid spangs pa las byung ba'i las mngon par 'du bya ba byas shing bsags pa de dang /_chos kyis phongs 
[\[60b\]]
[\[60b.1\]]par 'gyur ba'i las byas shing bsags pa des lo mang po dang /_lo brgya phrag mang po dang /_lo stong phrag mang po dang /_lo 'bum phrag mang po dang /_lo bye ba khrag khrig phrag 'bum phrag mang po'i bar du sems can dmyal ba rnams su sreg par 'gyur ro/_/de dag sems can dmyal ba 
[\[60b.2\]]chen po rnams nas/_sems can dmyal ba chen po rnams su 'gro bar 'gyur zhing /_de dag sems can dmyal ba chen po rnams nas/_sems can dmyal ba chen po rnams su 'gro ba na/_mes 'jig pa'am/_chus 'jig pa'am/_rlung gis 'jig pa dag kyang 'byung bar 'gyur 
[\[60b.3\]]te/_de dag der 'jig pa dag byung ba na/_'jig rten gyi khams gzhan dag gi sems can dmyal ba chen po rnams gang yin pa de dag tu 'phen par 'gyur ro/_/de dag der skyes nas kyang /_sems can dmyal ba chen po rnams nas/_sems can dmyal ba chen po rnams su 'gro 
[\[60b.4\]]bar 'gyur zhing /_de dag sems can dmyal ba chen po rnams nas/_sems can dmyal ba chen po rnams su 'gro ste/_yang 'jig pa byung ba na de dag 'jig rten gyi khams de dag nas 'jig rten gyi khams gzhan dag tu 'phen par 'gyur ro/_/de dag tu yang gang gi tshe 'jig 
[\[60b.5\]]pa byung ba na de dag shar phyogs su 'phen par 'gyur/_lho dang /_nub dang /_byang dang /_phyogs mtshams rnams dang /_'og dang /_steng gi phyogs rnams kyi sems can dmyal ba chen po rnams su 'phen par 'gyur ro/_/'jig rten gyi khams de dag tu yang 'jig pa byung na/_de dag 'jig 
[\[60b.6\]]rten gyi khams gzhan dag gi sems can dmyal ba chen po rnams su 'phen par 'gyur ro/_/'jig rten gyi khams de dag tu yang 'jig pa byung ba na/_chos kyis phongs par 'gyur ba'i las ma zad pas/_'jig rten gyi khams gzhan dag nas shi 'phos nas/_yang 'di nyid du skye 
[\[60b.7\]]bar 'gyur zhing /_de dag yang sems can dmyal ba chen po rnams nas/_sems can dmyal ba chen po rnams su 'gro bar 'gyur ro/_/de dag sems can dmyal ba chen po de rnams su skyes pa na yang /_sems can dmyal ba'i sdug bsngal rnams nyams su myong bar 'gyur zhing /_ji srid 
[\[61a\]]
[\[61a.1\]]du 'jig pa 'byung bar mi 'gyur ba de srid du/_sems can dmyal ba'i sdug bsngal rnams nyams su myong bar 'gyur ro/_/'jig pa byung ba na yang 'di nas shi 'phos nas/_'jig rten gyi khams gzhan dag gi sems can dmyal ba chen po rnams su skye bar 'gyur ro/_/
[\[61a.2\]]de bzhin du yang nas yang du phyogs bcu kun gyi dud 'gro'i skye gnas rnams su yang skye bar 'gyur ro/_/yang dang yang du phyogs bcu kun gyi gshin rje'i 'jig rten rnams su yang skye bar 'gyur te/_de dag tu skyes nas sdug bsngal gyi tshor ba dag myong bas/_las zad par byed par 'gyur ro/_/
[\[61a.3\]]de dag gis sdug bsngal mang po de dag myong bas/_las zad par byas nas/_ji ste brgya la mir skye ba 'thob par 'gyur na yang chos kyis phongs bar 'gyur ba'i las byas shing bsags pa de nyid kyis de dag gang dang gang du skye bar 'gyur ba de dang der dmus long gi khyim rnams su skye bar 'gyur ro/_/
[\[61a.4\]]gdol pa'i khyim rnams sam/_g.yung po'i khyim rnams sam/_ma rabs kyi khyim rnams su skye bar 'gyur ro/_/de dag tu skyes na yang long ba rnams su 'gyur ba'am/_zhar ba rnams sam/_lce med pa rnams sam/_lag pa med pa rnams sam/_rkang pa med pa rnams sam/_
[\[61a.5\]]rna ba med pa rnams sam/_sna med pa rnams sam/_gang na sangs rgyas kyi sgra thos par mi 'gyur ba dang /_chos kyi sgra dang /_dge 'dun gyi sgra thos par mi 'gyur ba dang /_byang chub sems dpa'i sgra dang rang sangs rgyas kyi sgra thos par mi 'gyur ba de lta bur skye bar 'gyur ro/_/de nas 
[\[61a.6\]]bcom ldan 'das la tshe dang ldan pa shA ri'i bus 'di skad ces gsol to/_/bcom ldan 'das mtshams ma mchis pa lnga po dag ni/_chos kyis phongs par 'gyur ba'i sug las bgyis shing bsags pa de'i 'ol du yang mi mchis lags so/_/bcom ldan 'das kyis bka' stsal pa/_
[\[61a.7\]]shA ri'i bu gang dag shes rab kyi pha rol tu phyin pa ston pa na zlog par sems shing /_de dag 'di skad du 'di ni chos ma yin/_'di ni 'dul ba ma yin/_'di ni ston pa'i bka' ma yin/_'di ni sangs rgyas kyi bstan pa ma yin/_'di ni de bzhin gshegs pa dgra bcom pa yang 
[\[61b\]]
[\[61b.1\]]dag par rdzogs pa'i sangs rgyas rnams kyis ma gsungs/_mi gsung gsung bar mi 'gyur ba yin gyis/_'di la bslab par mi bya'o zhes zer zhing /_de bdag gis kyang bzlog par bya'o snyam du sems la/_sems can gzhan dag kyang 'bral bar 'gyur bar byed/_de rang 
[\[61b.2\]]gi sems kyi rgyud la yang gnod pa byas nas/_gzhan gyi sems kyi rgyud la yang gnod pa bya bar sems/_de rang gi sems kyi rgyud kyang dug dang bcas par byas nas/_gzhan gyi sems kyi rgyud kyang dug dang bcas par byed par 'gyur/_de bdag kyang chud gzon cing gzhan 
[\[61b.3\]]yang chud gzon par 'dod/_de bdag kyang shes rab kyi pha rol tu phyin pa zab mo ma rtogs shing mi shes pas zlog par sems la gzhan dag kyang de bzhin du 'dzin par 'gyur bar byed pas na/_chos kyis phongs par 'gyur ba'i las byas shing bsags pa de'i 'ol du yang mi 'ong ngo zhes 
[\[61b.4\]]brjod par bya ste/_shA ri'i bu ngas ni gang zag de lta bu dag thos par bya bar yang ma gnang na/_blta ba lta ci smos te gnas su lta ga la rung /_de ci'i phyir zhe na/_shA ri'i bu gang zag de lta bu dag ni chos sun 'byin pa yin par rig par bya zhing /_shA ri'i bu gang zag de lta bu dag ni 
[\[61b.5\]]shing rul pa lta bu dang nag po'i rang bzhin can yin par rig par bya ba'i phyir ro/_/shA ri'i bu gang dag gang zag de lta bu de dag la dad cing mnyan par bya bar sems pa de dag kyang tshul ma yin pas sdug bsngal bar 'gyur ro/_/shA ri'i bu gang nga'i shes rab kyi pha rol tu phyin pa la sun 'byin 
[\[61b.6\]]pa'i gang zag de ni chos sun 'byin par byed par rig par bya'o/_/shA ri'i bu bus gsol pa/_bcom ldan 'das bcom ldan 'das kyis chos sun 'byin par bgyid pa'i gang zag der skyes pa de'i lus kyi tshad ni bka' ma stsal lags so/_/bcom ldan 'das kyis bka' stsal pa/_shA ri'i 
[\[61b.7\]]bu chos sun 'byin par byed pa'i gang zag der skyes pa de'i lus kyi tshad ni zhog shig_/de ci'i phyir zhe na/_chos sun 'byin par byed pa'i gang zag de'i lus kyi tshad thos na/_ci tsam du chos sun 'byin par byed pa'i gang zag de'i lus thob pa'i tshad de ni de 'dra ste/_de la de 'dra ba'i skyon de 
[\[62a\]]
[\[62a.1\]]yod do zhes kha nas khrag dron po skyug par 'gyur ba'am/_'chi bar 'gyur ba'am/_shi la thug pa'i sdug bsngal du 'gyur ba'am/_thos na mya ngan gyi zug rngu dang ldan par 'gyur ba'am/_'dam bu sngon po brngas pa ltar skam zhing rnyis par 'gyur du 'ong ngo zhes 
[\[62a.2\]]bcom ldan 'das kyis tshe dang ldan pa shA ri'i bu la/_de'i lus kyi tshad 'di tsam du 'gyur ro zhes skabs dbye ba ma mdzad do/_/shA ri'i bus gsol pa/_bcom ldan 'das chos kyis phongs par 'gyur ba'i sug las bgyis shing bsags pa de/_chos sun 'byin par bgyid pa'i gang 
[\[62a.3\]]zag rnams de lta bu'i lus yongs su 'dzin par 'gyur ro zhes/_slad ma'i skye bo rnams la snang ba bgyid par 'gyur lags na/_bcom ldan 'das kyis bka' stsal du gsol/_bcom ldan 'das kyis bka' stsal pa/_shA ri'i bu de ni chos kyis phongs par 'gyur ba'i las rdzogs par 
[\[62a.4\]]byas shing bsags pa des/_de srid du sems can dmyal ba rnams su sdug bsngal myong bar 'gyur zhing /_sdug bsngal de'i tshad med de/_mang ba dang yun de srid du sdug bsngal myong bar 'gyur ro/_/zhes bya ba de nyid kyis kyang phyi ma'i skye bo rnams la snang ba byas par 'gyur ba yin no/_/
[\[62a.5\]]shA ri'i bus gsol pa/_bcom ldan 'das 'di nyid kyis dkar po'i rang bzhin can gyi rigs kyi bu'am rigs kyi bu mo chos kyis phongs par 'gyur ba'i sug las de dag las ldog par 'gyur te/_bdag cag kyang sdug bsngal 'di lta bu dag dang 'phrad du 'ong ngo zhes de dag srog gi slad du yang 
[\[62a.6\]]dam pa'i chos spong bar mi bgyid lags so/_/de nas bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das dam pa'i chos spong ba'i ngag gi las bgyis shing bsags pa des ni/_chos kyis phongs par 'gyur ba'i sug las bgyid cing sogs 
[\[62a.7\]]par 'gyur bas/_bcom ldan 'das rigs kyi bu'am rigs kyi bu mo bdag cag sdug bsngal 'di lta bu dag dang 'phrad dam/_de bzhin gshegs pa mi mthong ngam/_chos mi thos sam/_dge 'dun la bsnyen bkur mi byed dam/_sangs rgyas 'byung ba med pa'i sangs rgyas kyi zhing 
[\[62b\]]
[\[62b.1\]]rnams su skye ba 'am/_mi dbul po rnams su skye ba 'am/_tshig gzung bar mi 'os par gyur na mi rung ngo zhes/_lus dang ngag dang /_yid kyi las rnams legs par bsdam par bgyi lags so/_/bcom ldan 'das kyis bka' stsal pa/_rab 'byor mi blun po gang dag 
[\[62b.2\]]legs par gsungs pa'i chos 'dul ba 'di la rab tu byung zhing /_shes rab kyi pha rol tu phyin pa 'di la sun dbyung bar bya'o/_/snyam du sems pa de dag ni dag gis las byas shing bsags pa des/_chos kyis phongs par 'gyur ba'i las byed cing sogs par 'gyur te/_rab 'byor 
[\[62b.3\]]shes rab kyi pha rol tu phyin pa la sun dbyung ba byas shing /_bzlog pas sangs rgyas bcom ldan 'das rnams kyi byang chub la sun dbyung bar byas shing bzlog pa yin no/_/sangs rgyas bcom ldan 'das rnams kyi byang chub la sun dbyung bar byas shing bzlog pas ni/_'das pa dang /_
[\[62b.4\]]ma byon pa dang /_da ltar byung ba'i sangs rgyas bcom ldan 'das rnams kyi rnam pa thams cad mkhyen pa nyid la sun 'byung bar byas shing bzlog pa yin no/_/rnam pa thams cad mkhyen pa nyid sun dbyung ba byas shing bzlog pas ni/_chos bzlog pa yin no/_/chos bzlog pas 
[\[62b.5\]]ni dge 'dun bzlog pa yin no/_/dge 'dun bzlog pas ni 'jig rten pa'i yang dag pa'i lta ba dang /_'jig rten las 'das pa'i yang dag pa'i lta ba bzlog pa yin no/_/de bzhin du pha rol tu phyin pa drug dang /_byang chub kyi phyogs kyi chos sum cu rtsa bdun dang /_stobs bcu 
[\[62b.6\]]dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad dang /_rnam pa thams cad mkhyen pa nyid kyi bar dag bzlog pa yin no/_/rnam pa thams cad mkhyen pa nyid bzlog pas bsod nams ma yin pa'i phung po tshad med/_grangs 
[\[62b.7\]]med dpag tu med pa dag yongs su bzung ba yin no/_/bsod nams ma yin pa'i phung po yongs su bzung ba des/_sdug bsngal dang /_yid mi bde ba tshad med grangs med dpag tu med pa dag kyang yongs su bzung ba yin no/_/rab 'byor gyis gsol pa/_bcom ldan 'das mi blun po gang dag 
[\[63a\]]
[\[63a.1\]]shes rab kyi pha rol tu phyin pa zab mo 'di zlog par bgyid pa de dag rnam pa du zhig gis shes rab kyi pha rol tu phyin pa zab mo 'di zlog par bgyid pa lags/_bcom ldan 'das kyis bka' stsal pa/_rab 'byor mi blun po de dag ni rnam pa bzhis shes rab 
[\[63a.2\]]kyi pha rol tu phyin pa zab mo 'di zlog par byed de/_bzhi gang zhe na/_'di lta ste/_mi blun po de dag bdud kyis byin gyis brlabs pa dang /_chos zab mo rnams la mos pa med cing /_dad pa ma rnyed pa dang /_de dag sdig pa'i grogs po'i lag tu song bas/_phung po lnga la mngon 
[\[63a.3\]]par zhen par 'gyur ba dang /_mi blun po de dag nyes pa spyod cing /_bdag la stod pa dang /_gzhan la smod pa yin te/_rab 'byor mi blun po de dag ni rnam pa de bzhi dang ldan pas/_shes rab kyi pha rol tu phyin pa zab mo 'di zlog par byed pa yin no/_/rab 'byor gyis gsol 
[\[63a.4\]]pa/_bcom ldan 'das shes rab kyi pha rol tu phyin pa ni mngon par mi brtson pa dang /_dge ba'i rtsa ba dang bral ba dang /_sdig pa'i grogs po'i sug par mchis pa dag gis mos par dka' ba lags so/_/bcom ldan 'das kyis bka' stsal pa/_rab 'byor de de bzhin no/_/
[\[63a.5\]]de de bzhin te/_shes rab kyi pha rol tu phyin pa zab mo ni mngon par mi brtson pa rnams dang /_dge ba'i rtsa ba med pa rnams dang /_sdig pa'i grogs po'i lag tu song ba rnams kyis mos par dka' ba yin no/_/rab 'byor gyis gsol pa/_bcom ldan 'das gang de 
[\[63a.6\]]ltar mos par dka' ba'i shes rab kyi pha rol tu phyin pa de ci tsam du zab pa lags/_bcom ldan 'das kyis bka' stsal pa/_rab 'byor gzugs ni ma bcings ma grol ba'o/_/de ci'i phyir zhe na/_gzugs dngos po med pa'i rang bzhin ni gzugs yin pa'i phyir ro/_/
[\[63a.7\]]rab 'byor de bzhin du tshor ba dang /_'du shes dang /_'du byed rnams dang /_rnam par shes pa ni ma bcings ma grol ba'o/_/de ci'i phyir zhe na/_rnam par shes pa dngos po med pa'i rang bzhin ni/_rnam par shes pa yin pa'i phyir ro/_/rab 'byor sbyin pa'i pha rol tu phyin pa ni ma 
[\[63b\]]
[\[63b.1\]]bcings ma grol ba'o/_/de ci'i phyir zhe na/_sbyin pa'i pha rol tu phyin pa dngos po med pa'i rang bzhin ni/_sbyin pa'i pha rol tu phyin pa yin pa'i phyir ro/_/rab 'byor de bzhin du tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol 
[\[63b.2\]]tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa ni ma bcings ma grol ba'o/_/de ci'i phyir zhe na/_shes rab kyi pha rol tu phyin pa dngos po med pa'i rang bzhin ni/_shes rab kyi pha rol tu phyin pa yin pa'i phyir ro/_/rab 'byor nang stong pa nyid ni 
[\[63b.3\]]ma bcings ma grol ba'o/_/de ci'i phyir zhe na/_nang stong pa nyid dngos po med pa'i rang bzhin ni/_nang stong pa nyid yin pa'i phyir ro/_/rab 'byor dngos po med pa'i ngo bo nyid kyi stong pa nyid kyi bar ni ma bcings ma grol ba'o/_/de ci'i phyir zhe na/_dngos po med pa'i ngo bo nyid stong pa 
[\[63b.4\]]nyid dngos po med pa'i rang bzhin ni/_dngos po med pa'i ngo bo nyid stong pa nyid yin pa'i phyir ro/_/rab 'byor dran pa nye bar gzhag pa rnams ni ma bcings ma grol ba'o/_/de ci'i phyir zhe na/_dran pa nye bar gzhag pa rnams dngos po med pa'i rang bzhin ni/_dran pa nye bar gzhag pa 
[\[63b.5\]]rnams yin pa'i phyir ro/_/rab 'byor de bzhin du yang dag par spong ba rnams dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam rnams ni ma bcings ma grol ba'o/_/de ci'i phyir zhe na/_lam dngos po med pa'i rang bzhin ni lam 
[\[63b.6\]]yin pa'i phyir ro/_/rab 'byor de bzhin du stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad dang /_rnam pa thams cad mkhyen pa nyid ni ma bcings ma grol ba'o/_/de ci'i phyir zhe na/_rnam pa thams 
[\[63b.7\]]cad mkhyen pa nyid dngos po med pa'i rang bzhin ni/_rnam pa thams cad mkhyen pa nyid yin pa'i phyir ro/_/rab 'byor gzugs kyi sngon gyi mtha' ni ma bcings ma grol ba'o/_/de ci'i phyir zhe na/_sngon gyi mtha' dngos po med pa'i rang bzhin ni gzugs yin pa'i phyir ro/_/rab 
[\[64a\]]
[\[64a.1\]]'byor de bzhin du tshor ba dang /_'du shes dang /_'du byed rnams dang /_rnam par shes pa dang /_rnam pa thams cad mkhyen pa nyid kyi bar gyi sngon gyi mtha' ni ma bcings ma grol ba'o/_/de ci'i phyir zhe na/_sngon gyi mtha' dngos po med pa'i rang bzhin ni/_rnam pa 
[\[64a.2\]]thams cad mkhyen pa nyid yin pa'i phyir ro/_/rab 'byor gzugs kyi phyi ma'i mtha' ni ma bcings ma grol ba'o/_/de ci'i phyir zhe na/_phyi ma'i mtha' dngos po med pa'i rang bzhin ni/_gzugs yin pa'i phyir ro/_/rab 'byor de bzhin du tshor ba dang /_'du shes dang /_'du byed 
[\[64a.3\]]rnams dang /_rnam par shes pa dang /_rnam pa thams cad mkhyen pa nyid kyi bar gyi phyi ma'i mtha' ni ma bcings ma grol ba'o/_/de ci'i phyir zhe na/_phyi ma'i mtha' dngos po med pa'i rang bzhin ni/_rnam pa thams cad mkhyen pa nyid yin pa'i phyir ro/_/rab 'byor gzugs da ltar 
[\[64a.4\]]byung ba ni ma bcings ma grol ba'o/_/de ci'i phyir zhe na/_da ltar byung ba dngos po med pa'i rang bzhin ni gzugs yin pa'i phyir ro/_/rab 'byor de bzhin du tshor ba dang /_'du shes dang /_'du byed rnams dang /_rnam par shes pa dang /_rnam pa thams cad mkhyen pa nyid kyi 
[\[64a.5\]]bar da ltar byung ba ni ma bcings ma grol ba'o/_/de ci'i phyir zhe na/_da ltar byung ba dngos po med pa'i rang bzhin ni/_rnam pa thams cad mkhyen pa nyid yin pa'i phyir ro/_/rab 'byor gyis gsol pa/_bcom ldan 'das shes rab kyi pha rol tu phyin pa ni mngon par mi brtson 
[\[64a.6\]]pa rnams dang /_dge ba'i rtsa ba ma bskrun pa rnams dang /_sdig pa'i grogs po'i sug par mchis pa rnams dang /_bdud kyi dbang du mchis pa rnams dang /_le lo can rnams dang /_brtson 'grus zhan pa rnams dang /_bskyung ngas pa rnams dang /_shes bzhin can ma 
[\[64a.7\]]lags pa rnams kyis mos par dka' ba lags so/_bcom ldan 'das kyis bka' stsal pa/_rab 'byor de de bzhin no/_/de de bzhin te/_rab 'byor shes rab kyi pha rol tu phyin pa ni mngon par mi brtson pa rnams dang /_shes bzhin can ma yin pa'i bar dag gis mos 
[\[64b\]]
[\[64b.1\]]par dka' ba yin no/_/rab 'byor gzugs rnam par dag pa gang yin pa de ni 'bras bu rnam par dag pa nyid do/_/tshor ba dang /_'du shes dang /_'du byed rnams dang /_rnam par shes pa rnam par dag pa gang yin pa de ni 'bras bu rnam par dag pa nyid do/_/rnam pa 
[\[64b.2\]]thams cad mkhyen pa nyid kyi bar du rnam par dag pa gang yin pa de ni 'bras bu rnam par dag pa nyid do//_//'phags pa shes rab kyi pha rol tu phyin pa khri brgyad stong pa/_bam po nyi shu rtsa brgyad pa/_rab 'byor gzhan yang gzugs rnam par dag 
[\[64b.3\]]pa gang yin pa de ni 'bras bu rnam par dag pa'o/_/'bras bu rnam par dag pa gang yin pa de ni/_shes rab kyi pha rol tu phyin pa rnam par dag pa'o/_/shes rab kyi pha rol tu phyin pa rnam par dag pa gang yin pa de ni gzugs rnam par dag pa'o/_/rnam pa thams cad 
[\[64b.4\]]mkhyen pa nyid kyi bar du rnam par dag pa gang yin pa de ni 'bras bu rnam par dag pa'o/_/'bras bu rnam par dag pa gang yin pa de ni shes rab kyi pha rol tu phyin pa rnam par dag pa'o/_/shes rab kyi pha rol tu phyin pa rnam par dag pa gang yin pa de ni rnam pa thams cad mkhyen pa 
[\[64b.5\]]nyid kyi bar du rnam par dag pa ste/_de ltar na gzugs rnam par dag pa dang /_'bras bu rnam par dag pa dang /_shes rab kyi pha rol tu phyin pa rnam par dag pa dang /_rnam pa thams cad mkhyen pa nyid kyi bar du rnam par dag pa 'di dag ni gnyis su med de/_gnyis su 
[\[64b.6\]]dbyer med cing tha mi dad de gcad du med do/_/rab 'byor gzhan yang gzugs rnam par dag pa gang yin pa de ni shes rab kyi pha rol tu phyin pa rnam par dag pa'o/_/shes rab kyi pha rol tu phyin pa rnam par dag pa gang yin pa de ni gzugs rnam par dag pa'o/_/rnam pa thams 
[\[64b.7\]]cad mkhyen pa nyid kyi bar du rnam par dag pa gang yin pa de ni shes rab kyi pha rol tu phyin pa rnam par dag pa'o/_/shes rab kyi pha rol tu phyin pa rnam par dag pa gang yin pa de ni/_rnam pa thams cad mkhyen pa nyid kyi bar du rnam par dag pa ste/_de ltar na gzugs rnam par dag pa 
[\[65a\]]
[\[65a.1\]]dang /_rnam pa thams cad mkhyen pa nyid kyi bar du rnam par dag pa dang /_shes rab kyi pha rol tu phyin pa rnam par dag pa 'di ni gnyis su med de/_gnyis su dbyer med cing tha mi dad de gcad du med do/_/rab 'byor gzhan yang bdag rnam par dag pa gang yin 
[\[65a.2\]]pa de ni gzugs rnam par dag pa'o/_/gzugs rnam par dag pa gang yin pa de ni/_bdag rnam par dag pa ste/_de ltar na bdag rnam par dag pa dang /_gzugs rnam par dag pa 'di ni gnyis su med de gnyis su dbyer med cing tha mi dad de gcad du med do/_/sems can dang /_
[\[65a.3\]]srog dang /_shes pa po dang /_mthong ba po'i bar du rnam par dag pa dang /_gzugs rnam par dag pa dang /_tshor ba dang /_'du shes dang /_'du byed rnams dang /_rnam par shes pa rnam par dag pa dang /_rnam pa thams cad mkhyen pa nyid kyi bar du rnam par dag pa 'di ni gnyis 
[\[65a.4\]]su med de/_gnyis su dbyer med cing tha mi dad de gcad du med do/_/rab 'byor gzhan yang 'dod chags rnam par dag pas gzugs rnam par dag pa dang /_rnam pa thams cad mkhyen pa nyid kyi bar du rnam par dag pa ste/_de ltar na 'dod chags rnam par dag pa dang /_gzugs rnam par 
[\[65a.5\]]dag pa dang /_rnam pa thams cad mkhyen pa nyid kyi bar du rnam par dag pa 'di ni gnyis su med de/_gnyis su dbyer med cing tha mi dad de gcad du med do/_/de bzhin du zhe sdang dang /_gti mug rnam par dag pas/_gzugs rnam par dag pa dang /_rnam pa thams cad mkhyen pa nyid kyi 
[\[65a.6\]]bar du rnam par dag pa ste/_de ltar na zhe sdang dang /_gti mug rnam par dag pa dang /_gzugs rnam par dag pa dang /_rnam pa thams cad mkhyen pa nyid kyi bar du rnam par dag pa 'di ni gnyis su med de/_gnyis su dbyer med cing tha mi dad de gcad du med do/_/rab 'byor gzhan 
[\[65a.7\]]yang 'dod chags dang /_zhe sdang dang /_gti mug rnam par dag pas/_gzugs rnam par dag pa dang /_rnam pa thams cad mkhyen pa nyid kyi bar du rnam par dag pa ste/_de ltar na 'dod chags dang /_zhe sdang dang /_gti mug rnam par dag pa dang /_gzugs rnam par dag pa dang /_
[\[65b\]]
[\[65b.1\]]rnam pa thams cad mkhyen pa nyid kyi bar du rnam par dag pa 'di ni/_gnyis su med de gnyis su dbyer med cing /_tha mi dad de gcad du med do/_/rab 'byor gzhan yang ma rig pa rnam par dag pas/_'du byed rnam par dag pa'o/_/'du byed rnam par dag pas/_rnam par shes pa rnam 
[\[65b.2\]]par dag pa'o/_/de bzhin du ming dang gzugs rnam par dag pa'o/_/skye mched drug rnam par dag pa'o/_/reg pa rnam par dag pa'o/_/tshor ba rnam par dag pa'o/_/sred pa rnam par dag pa'o/_/len pa rnam par dag pa'o/_/srid pa rnam par dag pa'o/_/skye ba rnam par dag pa'o/_/skye 
[\[65b.3\]]ba rnam par dag pas/_rga shi rnam par dag pa'o/_/rga shi rnam par dag pas/_sbyin pa'i pha rol tu phyin pa rnam par dag pa'o/_/sbyin pa'i pha rol tu phyin pa rnam par dag pas/_tshul khrims kyi pha rol tu phyin pa rnam par dag pa'o/_/tshul khrims kyi pha rol tu phyin pa rnam par dag pas/_
[\[65b.4\]]bzod pa'i pha rol tu phyin pa rnam par dag pa'o/_/bzod pa'i pha rol tu phyin pa rnam par dag pas/_brtson 'grus kyi pha rol tu phyin pa rnam par dag pa'o/_/brtson 'grus kyi pha rol tu phyin pa rnam par dag pas/_bsam gtan gyi pha rol tu phyin pa rnam par dag pa'o/_/bsam gtan 
[\[65b.5\]]gyi pha rol tu phyin pa rnam par dag pas/_shes rab kyi pha rol tu phyin pa rnam par dag pa'o/_/shes rab kyi pha rol tu phyin pa rnam par dag pas/_nang stong pa nyid rnam par dag pa'o/_/nang stong pa nyid rnam par dag pas/_dngos po med pa'i ngo bo nyid stong pa nyid kyi bar du rnam par 
[\[65b.6\]]dag pa'o/_/dngos po med pa'i ngo bo nyid stong pa nyid rnam par dag pas/_dran pa nye bar gzhag pa rnam pa rnam par dag pa'o/_/de bzhin du yang dag pa'i spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams 
[\[65b.7\]]dang /_lam rnam par dag pa'o/_/lam rnam par dag pas/_thams cad shes pa nyid rnam par dag pa'o/_/thams cad shes pa nyid rnam par dag pas/_stobs bcu rnam par dag pa'o/_/stobs bcu rnam par dag pas/_mi 'jigs pa rnam par dag pa'o/_/mi 'jigs pa rnam 
[\[66a\]]
[\[66a.1\]]par dag pas/_so so yang dag par rig pa dang /_sangs rgyas kyi chos ma 'dres pa rnam par dag pa'o/_/sangs rgyas kyi chos ma 'dres pa rnam par dag pas/_rnam pa thams cad mkhyen pa nyid rnam par dag pa ste/_de ltar na rnam pa thams cad mkhyen pa nyid 
[\[66a.2\]]rnam par dag pa dang /_sangs rgyas kyi chos ma 'dres pa rnam par dag pa 'di ni gnyis su med de gnyis su dbyer med cing tha mi dad de gcad du med do/_/rab 'byor gzhan yang shes rab kyi pha rol tu phyin pa rnam par dag pa gang yin pa de ni gzugs rnam par dag pa'o/_/gzugs 
[\[66a.3\]]rnam par dag pa gang yin pa de ni/_rnam pa thams cad mkhyen pa nyid kyi bar du rnam par dag pa ste/_de ltar na shes rab kyi pha rol tu phyin pa rnam par dag pa dang /_gzugs rnam par dag pa dang /_rnam pa thams cad mkhyen pa nyid kyi bar du rnam par dag pa 'di ni gnyis su med de 
[\[66a.4\]]gnyis su dbyer med cing tha mi dad de gcad du med do/_/de bzhin du bsam gtan gyi pha rol tu phyin pa rnam par dag pa dang /_brtson 'grus kyi pha rol tu phyin pa rnam par dag pa dang /_bzod pa'i pha rol tu phyin pa rnam par dag pa dang /_tshul khrims kyi pha rol tu phyin pa rnam par dag pa 
[\[66a.5\]]dang /_sbyin pa'i pha rol tu phyin pa rnam par dag pa gang yin pa de ni/_gzugs rnam par dag pa'o/_/gzugs rnam par dag pa gang yin pa de ni rnam pa thams cad mkhyen pa nyid kyi bar du rnam par dag pa ste/_de ltar na sbyin pa'i pha rol tu phyin pa rnam par dag pa dang /_gzugs 
[\[66a.6\]]rnam par dag pa dang /_rnam pa thams cad mkhyen pa nyid kyi bar du rnam par dag pa 'di ni gnyis su med de gnyis su dbyer med cing tha mi dad de gcad du med do/_/nang stong pa nyid rnam par dag pa dang /_dngos po med pa'i ngo bo nyid stong pa nyid kyi bar du rnam par dag pas/_rnam pa thams cad mkhyen 
[\[66a.7\]]pa nyid kyi bar du rnam par dag pa'o/_/byang chub kyi phyogs kyi chos sum cu rtsa bdun rnam par dag pas/_rnam pa thams cad mkhyen pa nyid kyi bar du rnam par dag pa'o/_/stobs dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa rnam par 
[\[66b\]]
[\[66b.1\]]dag pas/_rnam pa thams cad mkhyen pa nyid kyi bar du rnam par dag pa ste/_de ltar na phung po dang /_khams dang /_skye mched dang /_pha rol tu phyin pa rnams dang /_stong pa nyid thams cad dang /_byang chub kyi phyogs kyi chos rnams dang /_stobs bcu dang /_mi 'jigs pa rnams dang /_so so 
[\[66b.2\]]yang dag par rig pa rnams dang /_sangs rgyas kyi chos ma 'dres pa rnam par dag pa dang /_rnam pa thams cad mkhyen pa nyid rnam par dag pa 'di ni gnyis su med de gnyis su dbyer med cing tha mi dad de gcad du med do/_/rab 'byor gzhan yang 'dus byas rnam par dag pas/_'dus ma byas 
[\[66b.3\]]rnam par dag pa'o/_/'dus ma byas rnam par dag pas/_rnam pa thams cad mkhyen pa nyid kyi bar du rnam par dag pa ste/_de ltar na 'dus byas rnam par dag pa dang /_'dus ma byas rnam par dag pa dang /_rnam pa thams cad mkhyen pa nyid kyi bar du rnam par dag pa 'di ni gnyis su 
[\[66b.4\]]med de gnyis su dbyer med cing tha mi dad de gcad du med do/_/rab 'byor gzhan yang 'das pa rnam par dag pas/_ma 'ongs pa rnam par dag pa'o/_/ma 'ongs pa rnam par dag pas/_'das pa rnam par dag pa'o/_/da ltar byung ba rnam par dag pas/_'das pa dang /_ma 
[\[66b.5\]]'ongs pa rnam par dag pa'o/_/'das pa dang ma 'ongs pa rnam par dag pas/_da ltar byung ba rnam par dag pa ste/_de ltar na 'das pa rnam par dag pa dang /_ma 'ongs pa rnam par dag pa dang /_da ltar byung ba rnam par dag pa 'di ni gnyis su med de gnyis su dbyer med cing tha 
[\[66b.6\]]mi dad de gcad du med do/_/shes rab kyi pha rol tu phyin pa khri brgyad stong pa las/_sems can dmyal ba'i le'u zhes bya ste sum cu rtsa lnga pa'o//_//de nas bcom ldan 'das la tshe dang ldan pa shA ri'i bus 'di skad ces gsol to/_/bcom ldan 'das rnam par dag 
[\[66b.7\]]pa 'di ni zab lags so/_/bcom ldan 'das kyis bka' stsal pa/_shA ri'i bu shin tu rnam par dag pa'i phyir zab bo/_/shA ri'i bus gsol pa/_bcom ldan 'das gang shin tu rnam par dag pa'i slad du zab pa lags/_bcom ldan 'das kyis bka' stsal pa/_shA ri'i bu gzugs 
[\[67a\]]
[\[67a.1\]]shin tu rnam par dag pa'i phyir zab pa yin no/_/tshor ba dang /_'du shes dang /_'du byed rnams dang /_rnam par shes pa shin tu rnam par dag pa'i phyir zab pa yin no/_/sa'i khams dang /_chu'i khams dang /_me'i khams dang /_rlung gi khams dang /_
[\[67a.2\]]nam mkha'i khams dang /_rnam par shes pa'i khams shin tu rnam par dag pa'i phyir zab pa yin no/_/mig dang /_rna ba dang /_sna dang /_lce dang /_lus dang /_yid shin tu rnam par dag pa'i phyir zab pa yin no/_/gzugs dang /_sgra dang /_dri dang /_ro dang /_reg bya dang /_
[\[67a.3\]]chos shin tu rnam par dag pa'i phyir zab pa yin no/_/sbyin pa'i pha rol tu phyin pa shin tu rnam par dag pa'i phyir zab pa yin no/_/tshul khrims dang /_bzod pa dang /_brtson 'grus dang /_bsam gtan dang /_shes rab kyi pha rol tu phyin pa shin tu rnam par dag pa'i phyir zab pa 
[\[67a.4\]]yin no/_/nang stong pa nyid shin tu rnam par dag pa'i phyir zab pa yin no/_/dngos po med pa'i ngo bo nyid stong pa nyid kyi bar du shin tu rnam par dag pa'i phyir zab pa yin no/_/dran pa nye bar gzhag pa rnams shin tu rnam par dag pa'i phyir zab pa yin no/_/yang dag 
[\[67a.5\]]par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam shin tu rnam par dag pa'i phyir zab pa yin no/_/stobs bcu dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres 
[\[67a.6\]]pa rnams shin tu rnam par dag pa'i phyir zab pa yin no/_/byang chub shin tu rnam par dag pa dang /_rnam pa thams cad mkhyen pa nyid kyi bar du shin tu rnam par dag pa'i phyir zab pa yin no/_/shA ri'i bus gsol pa/_bcom ldan 'das rnam par dag pa ni snang ba lags so/_/
[\[67a.7\]]bcom ldan 'das kyis bka' stsal pa/_shA ri'i bu shin tu rnam par dag pa'i phyir/_rnam par dag pa ni snang ba yin no/_/shA ri'i bus gsol pa/_bcom ldan 'das gang shin tu rnam par dag pa'i slad du snang ba lags/_bcom ldan 'das kyis bka' stsal pa/_shA ri'i bu gzugs 
[\[67b\]]
[\[67b.1\]]shin tu rnam par dag pa'i phyir/_rnam par dag pa ni snang ba yin no/_/tshor ba dang /_'du shes dang /_'du byed rnams dang /_rnam par shes pa shin tu rnam par dag pa'i phyir rnam par dag pa ni snang ba yin no/_/mig shin tu rnam par dag pa'i phyir rnam par dag pa ni snang ba 
[\[67b.2\]]yin no/_/rna ba dang /_sna dang /_lce dang /_lus dang /_yid shin tu rnam par dag pa'i phyir rnam par dag pa ni snang ba yin no/_/gzugs dang /_sgra dang /_dri dang /_ro dang /_reg bya dang /_chos shin tu rnam par dag pa'i phyir rnam par dag pa ni snang ba yin no/_/sa'i khams dang /_
[\[67b.3\]]chu'i khams dang /_me'i khams dang /_rlung gi khams dang /_nam mkha'i khams dang /_rnam par shes pa'i khams shin tu rnam par dag pa'i phyir rnam par dag pa ni snang ba yin no/_/sbyin pa'i pha rol tu phyin pa shin tu rnam par dag pa'i phyir/_rnam par dag pa ni snang ba yin no/_/
[\[67b.4\]]tshul khrims dang /_bzod pa dang /_brtson 'grus dang /_bsam gtan dang /_shes rab kyi pha rol tu phyin pa shin tu rnam par dag pa'i phyir/_rnam par dag pa ni snang ba yin no/_/nang stong pa nyid shin tu rnam par dag pa'i phyir rnam par dag pa ni snang ba yin no/_/dngos po med 
[\[67b.5\]]pa'i ngo bo nyid stong pa nyid kyi bar du shin tu rnam par dag pa'i phyir rnam par dag pa ni snang ba yin no/_/dran pa nye bar gzhag pa shin tu rnam par dag pa'i phyir rnam par dag pa ni snang ba yin no/_/yang dag pa'i spong ba dang /_rdzu 'phrul gyi rkang pa dang /_dbang po dang /_stobs dang /_byang 
[\[67b.6\]]chub kyi yan lag dang /_lam shin tu rnam par dag pa'i phyir rnam par dag pa ni snang ba yin no/_/stobs bcu dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa bco brgyad shin tu rnam par dag pa'i phyir rnam par dag pa ni snang ba yin 
[\[67b.7\]]no/_/rnam pa thams cad mkhyen pa nyid kyi bar du shin tu rnam par dag pa'i phyir rnam par dag pa ni snang ba yin no/_/shA ri'i bus gsol pa/_bcom ldan 'das rnam par dag pa ni/_nying mtshams sbyor ba ma mchis pa lags so/_/bcom ldan 'das kyis bka' stsal pa/_shA ri'i bu 
[\[68a\]]
[\[68a.1\]]shin tu rnam par dag pa'i phyir ro/_/shA ri'i bus gsol pa/_bcom ldan 'das gang nying mtshams sbyor ba ma mchis pas/_rnam par dag pa lags/_bcom ldan 'das kyis bka' stsal pa/_shA ri'i bu gzugs 'pho ba med pas/_nying mtshams 
[\[68a.2\]]sbyor ba med pa ni rnam par dag pa yin no/_/rnam pa thams cad mkhyen pa nyid kyi bar du 'pho ba med pas/_nying mtshams sbyor ba med pa ni rnam par dag pa yin no/_/shA ri'i bus gsol pa/_bcom ldan 'das rnam par dag pa ni kun nas nyon mongs pa ma mchis pa lags 
[\[68a.3\]]so/_/bcom ldan 'das kyis bka' stsal pa/_shA ri'i bu shin tu rnam par dag pa'i phyir ro/_/shA ri'i bus gsol pa/_bcom ldan 'das gang la kun nas nyon mongs pa ma mchis pas rnam par dag pa lags/_bcom ldan 'das kyis bka' stsal pa/_shA ri'i bu 
[\[68a.4\]]gzugs ni rang bzhin gyis kun nas nyon mongs pa med pa'i phyir rnam par dag pa yin no/_/rnam pa thams cad mkhyen pa nyid kyi bar ni rang bzhin gyis kun nas nyon mongs pa med pa'i phyir rnam par dag pa yin no/_/shA ri'i bus gsol pa/_bcom ldan 'das rnam par dag pa 
[\[68a.5\]]ni thob pa dang /_mngon par rtogs pa ma mchis pa lags so/_/bcom ldan 'das kyis bka' stsal pa/_shA ri'i bu shin tu rnam par dag pa'i phyir ro/_/shA ri'i bus gsol pa/_bcom ldan 'das gang la thob pa ma mchis pa dang /_mngon par rtogs pa ma mchis pa'i slad du 
[\[68a.6\]]rnam par dag pa lags/_bcom ldan 'das kyis bka' stsal pa/_shA ri'i bu gzugs la thob pa med pa dang /_mngon par rtogs pa med pa'i phyir rnam par dag pa yin no/_/rnam pa thams cad mkhyen pa nyid kyi bar la thob pa med pa dang /_mngon par rtogs pa med pa'i phyir rnam 
[\[68a.7\]]par dag pa yin no/_/shA ri'i bus gsol pa/_bcom ldan 'das rnam par dag pa ni mngon par ma grub pa lags so/_/bcom ldan 'das kyis bka' stsal pa/_shA ri'i bu shin tu rnam par dag pa'i phyir ro/_/shA ri'i bus gsol pa/_bcom ldan 'das gang mngon 
[\[68b\]]
[\[68b.1\]]par grub pa ma mchis pa'i slad du rnam par dag pa lags/_bcom ldan 'das kyis bka' stsal pa/_shA ri'i bu gzugs mngon par grub pa med pa'i phyir rnam par dag pa yin no/_/rnam pa thams cad mkhyen pa nyid kyi bar du mngon par grub pa med pa'i phyir rnam par dag pa yin no/_/
[\[68b.2\]]shA ri'i bus gsol pa/_bcom ldan 'das rnam par dag pa ni 'dod pa'i khams su mi skye lags so/_/bcom ldan 'das kyis bka' stsal pa/_shA ri'i bu shin tu rnam par dag pa'i phyir ro/_/shA ri'i bus gsol pa/_bcom ldan 'das ji ltar na rnam par dag pa 'dod pa'i 
[\[68b.3\]]khams su mi skye ba lags/_bcom ldan 'das kyis bka' stsal pa/_shA ri'i bu 'dod pa'i khams kyi rang bzhin dmigs su med pa'i phyir rnam par dag pa mi skye'o/_/shA ri'i bus gsol pa/_bcom ldan 'das rnam par dag pa ni gzugs kyi khams su mi skye lags so/_/
[\[68b.4\]]bcom ldan 'das kyis bka' stsal pa/_shA ri'i bu shin tu rnam par dag pa'i phyir ro/_/shA ri'i bus gsol pa/_bcom ldan 'das ji ltar na rnam par dag pa gzugs kyi khams su mi skye ba lags/_bcom ldan 'das kyis bka' stsal pa/_shA ri'i bu gzugs kyi khams kyi 
[\[68b.5\]]rang bzhin dmigs su med pa'i phyir rnam par dag pa mi skye'o/_shA ri'i bus gsol pa/_bcom ldan 'das rnam par dag pa ni gzugs ma mchis pa'i khams su mi skye lags so/_/bcom ldan 'das kyis bka' stsal pa/_shA ri'i bu shin tu rnam par dag pa'i phyir ro/_/shA 
[\[68b.6\]]ri'i bus gsol pa/_bcom ldan 'das ji ltar na rnam par dag pa gzugs ma mchis pa'i khams su mi skye ba lags/_bcom ldan 'das kyis bka' stsal pa/_shA ri'i bu gzugs med pa'i khams kyi rang bzhin dmigs su med pa'i phyir rnam par dag pa mi skye'o/_/shA ri'i 
[\[68b.7\]]bus gsol pa/_bcom ldan 'das rnam par dag pa ni 'tshal ba ma mchis pa lags so/_/bcom ldan 'das kyis bka' stsal pa/_shA ri'i bu shin tu rnam par dag pa'i phyir ro/_/shA ri'i bus gsol pa/_bcom ldan 'das ji ltar na rnam par dag pa 'tshal ba ma mchis pa 
[\[69a\]]
[\[69a.1\]]lags/_bcom ldan 'das kyis bka' stsal pa/_shA ri'i bu chos bems po nyid kyi phyir rnam par dag pa ni shes pa med pa yin no/_/shA ri'i bus gsol pa/_bcom ldan 'das rnam par dag pa ni gzugs ma 'tshal ba lags so/_/bcom ldan 'das kyis 
[\[69a.2\]]bka' stsal pa/_shA ri'i bu shin tu rnam par dag pa'i phyir ro/_shA ri'i bus gsol pa/_bcom ldan 'das ji ltar na rnam par dag pas gzugs ma 'tshal ba lags/_bcom ldan 'das kyis bka' stsal pa/_shA ri'i bu rang gi mtshan nyid stong pa nyid kyi phyir rnam par dag pas 
[\[69a.3\]]gzugs mi shes so/_/shA ri'i bus gsol pa/_bcom ldan 'das de bzhin du rnam par dag pa ni tshor ba dang /_'du shes dang /_'du byed rnams dang /_rnam par shes pa ma 'tshal ba lags so/_/bcom ldan 'das kyis bka' stsal pa/_shA ri'i bu shin tu rnam par dag 
[\[69a.4\]]pa'i phyir ro/_/shA ri'i bus gsol pa/_bcom ldan 'das ji ltar na rnam par dag pas tshor ba dang /_'du shes dang /_'du byed rnams dang /_rnam par shes pa ma 'tshal ba lags/_bcom ldan 'das kyis bka' stsal pa/_shA ri'i bu rang gi mtshan nyid stong pa nyid kyi phyir 
[\[69a.5\]]rnam par dag pas tshor ba dang /_'du shes dang /_'du byed rnams dang /_rnam par shes pa mi shes so/_/shA ri'i bus gsol pa/_bcom ldan 'das rnam par dag pa ni chos thams cad ma 'tshal ba lags so/_/bcom ldan 'das kyis bka' stsal pa/_shA ri'i bu/_shin tu rnam 
[\[69a.6\]]par dag pa'i phyir ro/_/shA ri'i bus gsol pa/_bcom ldan 'das ji ltar na rnam par dag pa'i chos thams cad ma 'tshal ba lags/_bcom ldan 'das kyis bka' stsal pa/_shA ri'i bu chos thams cad dmigs su med pa'i phyir/_rnam par dag pas chos thams cad mi 
[\[69a.7\]]shes so/_/shA ri'i bus gsol pa/_bcom ldan 'das shes rab kyi pha rol tu phyin pa ni rnam pa thams cad mkhyen pa nyid la phan par yang mi bgyid/_gnod par mi bgyid pa lags so/_/bcom ldan 'das kyis bka' stsal pa/_shA ri'i bu shin tu rnam par dag pa'i phyir ro/_/
[\[69b\]]
[\[69b.1\]]shA ri'i bus gsol pa/_bcom ldan 'das ji ltar na shes rab kyi pha rol tu phyin pa rnam pa thams cad mkhyen pa nyid la phan par yang mi bgyid/_gnod par yang mi bgyid pa lags/_bcom ldan 'das kyis bka' stsal pa/_shA ri'i bu chos kyi dbyings gnas pa nyid kyi 
[\[69b.2\]]phyir/_shes rab kyi pha rol tu phyin pa ni rnam pa thams cad mkhyen pa nyid la phan par yang mi byed/_gnod par yang mi byed do/_/shA ri'i bus gsol pa/_bcom ldan 'das shes rab kyi pha rol tu phyin pa rnam par dag pa ni chos gang yang yongs su 'dzin par mi bgyid pa lags 
[\[69b.3\]]so/_/bcom ldan 'das kyis bka' stsal pa/_shA ri'i bu shin tu rnam par dag pa'i phyir ro/_/shA ri'i bus gsol pa/_bcom ldan 'das ji ltar na shes rab kyi pha rol tu phyin pa rnam par dag pa chos gang yang yongs su 'dzin par mi bgyid pa lags/_bcom ldan 'das 
[\[69b.4\]]kyis bka' stsal pa/_shA ri'i bu chos kyi dbyings mi g.yo ba nyid kyi phyir ro/_/de nas bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das bdag rnam par dag pa'i slad du/_gzugs rnam par dag pa lags so/_/bcom ldan 
[\[69b.5\]]'das kyis bka' stsal pa/_rab 'byor shin tu rnam par dag pa'i phyir ro/_/rab 'byor gyis gsol pa/_bcom ldan 'das ci'i slad du/_bdag rnam par dag pas/_gzugs shin tu rnam par dag pa lags/_bcom ldan 'das kyis bka' stsal pa/_rab 'byor bdag med 
[\[69b.6\]]pa'i phyir gzugs med pa ni shin tu rnam par dag pa yin no/_rab 'byor gyis gsol pa/_bcom ldan 'das bdag rnam par dag pa'i slad du/_tshor ba dang /_'du shes dang /_'du byed rnams dang /_rnam par shes pa rnam par dag pa lags so/_/bcom ldan 'das kyis 
[\[69b.7\]]bka' stsal pa/_rab 'byor shin tu rnam par dag pa'i phyir ro/_/rab 'byor gyis gsol pa/_bcom ldan 'das ci'i slad du bdag rnam par dag pas/_tshor ba dang /_'du shes dang /_'du byed rnams dang /_rnam par shes pa shin tu rnam par dag pa lags/_bcom ldan 'das 
[\[70a\]]
[\[70a.1\]]kyis bka' stsal pa/_rab 'byor bdag med pa'i phyir/_tshor ba dang /_'du shes dang /_'du byed rnams dang /_rnam par shes pa bdag med pa ni shin tu rnam par dag pa yin no/_/rab 'byor gyis gsol pa/_bcom ldan 'das bdag rnam par dag pa'i slad du/_
[\[70a.2\]]sbyin pa'i pha rol tu phyin pa rnam par dag pa lags so/_/bcom ldan 'das de bzhin du bdag rnam par dag pa'i slad du/_tshul khrims dang /_bzod pa dang /_brtson 'grus dang /_bsam gtan dang /_shes rab kyi pha rol tu phyin pa rnam par dag pa lags so/_/bcom ldan 'das 
[\[70a.3\]]bdag rnam par dag pa'i slad du/_dran pa nye bar gzhag pa rnams rnam par dag pa lags so/_/bcom ldan 'das bdag rnam par dag pa'i slad du/_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam rnams 
[\[70a.4\]]rnam par dag pa lags so/_/bcom ldan 'das bdag rnam par dag pa'i slad du/_de bzhin gshegs pa'i stobs bcu rnam par dag pa lags so/_/bcom ldan 'das de bzhin du mi 'jigs pa rnams dang /_so so yang dag par rig pa rnams dang /_sangs rgyas kyi chos ma 
[\[70a.5\]]'dres pa rnams rnam par dag pa lags so/_/bcom ldan 'das kyis bka' stsal pa/_rab 'byor shin tu rnam par dag pa'i phyir ro/_/rab 'byor gyis gsol pa/_bcom ldan 'das ci'i slad du bdag rnam par dag pas/_sangs rgyas kyi chos thams cad rnam par dag pa lags/_
[\[70a.6\]]bcom ldan 'das kyis bka' stsal pa/_rab 'byor bdag med pa'i phyir/_sangs rgyas kyi chos thams cad med pa ni shin tu rnam par dag pa yin no/_/rab 'byor gyis gsol pa/_bcom ldan 'das bdag rnam par dag pa'i slad du/_rgyun du zhugs pa'i 'bras bu rnam par dag pa lags so/_/
[\[70a.7\]]bcom ldan 'das de bzhin du bdag rnam par dag pa'i slad du/_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub rnam par dag pa lags so/_/bcom ldan 'das kyis bka' stsal pa/_rab 'byor rang gi mtshan nyid stong pa nyid kyi 
[\[70b\]]
[\[70b.1\]]phyir ro/_/rab 'byor gyis gsol pa/_bcom ldan 'das ci'i slad du/_bdag rnam par dag pas/_rgyun du zhugs pa'i 'bras bu rnam par dag pa dang /_bdag rnam par dag pas/_lan cig phyir 'ong ba'i 'bras bu dang phyir mi 'ong ba'i 'bras bu dang /_dgra bcom pa nyid dang /_rang byang 
[\[70b.2\]]chub rnam par dag pa lags/_bcom ldan 'das kyis bka' stsal pa/_rab 'byor shin tu rnam par dag pa'i phyir ro/_/rab 'byor gyis gsol pa/_bcom ldan 'das bdag rnam par dag pa'i slad du/_byang chub rnam par dag pa lags/_bcom ldan 'das kyis bka' stsal pa/_
[\[70b.3\]]rab 'byor shin tu rnam par dag pa'i phyir ro/_/rab 'byor gyis gsol pa/_bcom ldan 'das ci'i slad du bdag rnam par dag pas/_byang chub rnam par dag pa lags/_bcom ldan 'das kyis bka' stsal pa/_rab 'byor rang gi mtshan nyid stong pa nyid kyi phyir ro/_/rab 'byor gyis gsol 
[\[70b.4\]]pa/_bcom ldan 'das bdag rnam par dag pa'i slad du rnam pa thams cad mkhyen pa nyid rnam par dag pa lags/_bcom ldan 'das kyis bka' stsal pa/_rab 'byor shin tu rnam par dag pa'i phyir ro/_/rab 'byor gyis gsol pa/_bcom ldan 'das ci'i slad du bdag rnam par 
[\[70b.5\]]dag pas/_rnam pa thams cad mkhyen pa nyid rnam par dag pa lags/_bcom ldan 'das kyis bka' stsal pa/_rab 'byor shes pa ma rnyed ma stor ba'i phyir ro/_/rab 'byor gyis gsol pa/_bcom ldan 'das gnyis su ma mchis shing /_rnam par dag pa ni thob pa ma mchis pa dang /_
[\[70b.6\]]mngon par rtogs pa ma mchis pa lags/_bcom ldan 'das kyis bka' stsal pa/_rab 'byor shin tu rnam par dag pa'i phyir ro/_/rab 'byor gyis gsol pa/_bcom ldan 'das ci'i slad du gnyis su ma mchis shing /_rnam par dag pa thob pa ma mchis pa dang /_mngon par rtogs pa 
[\[70b.7\]]ma mchis pa lags/_bcom ldan 'das kyis bka' stsal pa/_rab 'byor kun nas nyon mongs pa med pa dang /_rnam par byang ba med pa'i phyir ro/_/rab 'byor gyis gsol pa/_bcom ldan 'das bdag mu ma mchis pa'i slad du gzugs mu ma mchis pa lags/_bcom ldan 'das 
[\[71a\]]
[\[71a.1\]]kyis bka' stsal pa/_rab 'byor shin tu rnam par dag pa'i phyir ro/_/rab 'byor gyis gsol pa/_bcom ldan 'das ci'i slad du bdag mu ma mchis pas/_gzugs mu ma mchis shing rnam par dag pa lags/_bcom ldan 'das kyis bka' stsal pa/_rab 'byor mtha' 
[\[71a.2\]]las 'das pa stong pa nyid dang /_thog ma dang tha ma med pa stong pa nyid kyi phyir ro/_/rab 'byor gyis gsol pa/_bcom ldan 'das bdag mu ma mchis pa'i slad du/_tshor ba dang /_'du shes dang /_'du byed rnams dang /_rnam par shes pa mu ma mchis pa lags/_bcom ldan 'das kyis 
[\[71a.3\]]bka' stsal pa/_rab 'byor shin tu rnam par dag pa'i phyir ro/_/rab 'byor gyis gsol pa/_bcom ldan 'das ci'i slad du bdag mu ma mchis pas/_tshor ba dang /_'du shes dang /_'du byed rnams dang /_rnam par shes pa mu ma mchis shing rnam par dag pa lags/_bcom ldan 
[\[71a.4\]]'das kyis bka' stsal pa/_rab 'byor mtha' las 'das pa stong pa nyid dang /_thog ma dang tha ma med pa stong pa nyid kyi phyir ro/_/rab 'byor gyis gsol pa/_bcom ldan 'das de ltar rtogs pa gang lags pa de ni byang chub sems dpa' sems dpa' chen po'i shes rab kyi pha rol tu phyin pa 
[\[71a.5\]]lags/_bcom ldan 'das kyis bka' stsal pa/_rab 'byor shin tu rnam par dag pa'i phyir ro/_/rab 'byor gyis gsol pa/_bcom ldan 'das ci'i slad du/_de ltar rtogs pa gang lags pa de byang chub sems dpa' sems dpa' chen po'i shes rab kyi pha rol tu phyin pa lags/_
[\[71a.6\]]bcom ldan 'das kyis bka' stsal pa/_rab 'byor lam gyi rnam pa shes pa nyid kyi phyir ro/_/rab 'byor gyis gsol pa/_bcom ldan 'das byang chub sems dpa' sems dpa' chen po rnams kyi shes rab kyi pha rol tu phyin pa ni tshu rol gyi 'gram 'am/_pha rol gyi 'gram 'am/_gnyig 
[\[71a.7\]]ma mchis pa la yang mi dmigs pa lags/_bcom ldan 'das kyis bka' stsal pa/_rab 'byor shin tu rnam par dag pa'i phyir ro/_/rab 'byor gyis gsol pa/_bcom ldan 'das ci'i slad du/_byang chub sems dpa' sems dpa' chen po rnams kyi shes rab kyi pha rol tu phyin pa tshu 
[\[71b\]]
[\[71b.1\]]rol gyi 'gram 'am/_pha rol gyi 'gram 'am/_gnyi ga ma mchis pa la yang mi dmigs pa lags/_bcom ldan 'das kyis bka' stsal pa/_rab 'byor dus gsum mnyam pa nyid kyi phyir ro/_/rab 'byor gyis gsol pa/_bcom ldan 'das gal te theg pa chen po pa'i rigs kyi 
[\[71b.2\]]bu'am rigs kyi bu mo thabs la mi mkhas pa/_shes rab kyi pha rol tu phyin pa 'di la 'di ltar dmigs pa'i tshul gyis 'du shes su bgyid na/_de ni shes rab kyi pha rol tu phyin pa gsog tu bgyid pa lags so/_/shes rab kyi pha rol tu phyin pa rgyang ring du bgyid pa lags so/_/bcom 
[\[71b.3\]]ldan 'das kyis bka' stsal pa/_rab 'byor legs so legs so/_/rab 'byor de de bzhin no/_/de de bzhin te/_ming du yang chags/_mtshan mar yang chags te/_rab 'byor chos thams cad ni mtshan ma med pa'o/_/rab 'byor gyis gsol pa/_bcom ldan 'das 
[\[71b.4\]]ji ltar na ming du yang chags pa lags/_mtshan mar yang chags pa lags/_bcom ldan 'das kyis bka' stsal pa/_rab 'byor 'di la theg pa chen po pa'i rigs kyi bu'am rigs kyi bu mo dag shes rab kyi pha rol tu phyin pa la ming du yang 'dzin par byed/_mtshan mar yang 'dzin 
[\[71b.5\]]par byed cing /_ming dang mtshan mar bzung nas shes rab kyi pha rol tu phyin pa la rlom sems su byed de/_de dag shes rab kyi pha rol tu phyin pa la rlom sems su byed pas/_shes rab kyi pha rol tu phyin pa spong zhing rgyang ring du byed pa yin no/_/rab 'byor gyis gsol pa/_bcom ldan 'das 
[\[71b.6\]]'di ltar byang chub sems dpa' sems dpa' chen po rnams la shes rab kyi pha rol tu phyin pa 'di dang /_chags pa dang /_ma chags pa 'di dag legs par bshad cing shin tu mthar gtugs pa ni ngo mtshar lags so/_/de nas tshe dang ldan pa shA ri'i bus/_tshe dang ldan pa rab 'byor la 'di skad 
[\[71b.7\]]ces smras so/_/tshe dang ldan pa rab 'byor byang chub sems dpa' sems dpa' chen po rnams shes rab kyi pha rol tu phyin pa la chags pa ni gang yin/_ma chags pa ni gang yin/_rab 'byor gyis smras pa/_tshe dang ldan pa shA ri'i bu 'di la byang chub sems dpa'i theg pa pa'i 
[\[72a\]]
[\[72a.1\]]rigs kyi bu'am rigs kyi bu mo thabs la mi mkhas pa gzugs stong zhes bya bar 'du shes na chags pa yin no/_/tshor ba dang /_'du shes dang /_'du byed rnams dang /_rnam par shes pa stong zhes bya bar 'du shes na chags pa yin no/_/khams rnams 
[\[72a.2\]]dang /_skye mched rnams dang /_rten cing 'brel par 'byung ba rnams la yang de bzhin no/_/sbyin pa'i pha rol tu phyin pa stong zhes bya bar 'du shes na chags pa yin no/_/de bzhin du tshul khrims dang /_bzod pa dang /_brtson 'grus dang /_bsam gtan dang /_shes rab kyi pha rol tu 
[\[72a.3\]]phyin pa stong zhes bya bar 'du shes na chags pa yin no/_/de bzhin du dran pa nye bar gzhag pa rnams stong zhes bya bar 'du shes na chags pa yin no/_/de bzhin du yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam 
[\[72a.4\]]dang /_stobs bcu dang /_mi 'jigs pa rnams dang /_so so yang dag par rig pa dang /_sangs rgyas kyi chos ma 'dres pa dang /_rnam pa thams cad mkhyen pa nyid kyi bar du stong zhes bya bar 'du shes na chags pa yin no/_/tshe dang ldan pa shA ri'i bu gzhan yang byang chub sems dpa'i 
[\[72a.5\]]theg pa pa'i rigs kyi bu'am rigs kyi bu mo thabs la mi mkhas pa 'das pa'i chos rnams la 'das pa'i chos zhes bya bar 'du shes na chags pa yin no/_/ma 'ongs pa'i chos rnams la ma 'ongs pa zhes bya bar 'du shes na chags pa yin no/_/da ltar byung ba'i chos rnams la/_
[\[72a.6\]]da ltar byung ba zhes bya bar 'du shes na chags pa yin no/_/tshe dang ldan pa shA ri'i bu gzhan yang byang chub sems dpa'i theg pa pa'i rigs kyi bu'am rigs kyi bu mo sems dang po bskyed phyin chad dmigs pa'i tshul gyis sbyin pa'i pha rol tu phyin pa la spyod na chags pa yin no/_/tshul khrims 
[\[72a.7\]]dang /_bzod pa dang /_brtson 'grus dang /_bsam gtan dang /_shes rab kyi pha rol tu phyin pa la spyod na chags pa yin no/_/dran pa nye bar gzhag pa dang /_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam 
[\[72b\]]
[\[72b.1\]]rnams la spyod na chags pa yin no/_/stobs bcu dang /_mi 'jigs pa rnams dang /_so so yang dag par rig pa dang /_sangs rgyas kyi chos ma 'dres pa dang /_rnam pa thams cad mkhyen pa nyid la spyod na chags pa yin no/_tshe dang ldan pa shA ri'i bu gang yang khyod 'di skad du byang 
[\[72b.2\]]chub sems dpa' sems dpa' chen po rnams shes rab kyi pha rol tu phyin pa la spyod pa'i ma chags pa gang yin zhes zer ba ni/_tshe dang ldan pa shA ri'i bu byang chub sems dpa' sems dpa' chen po thabs la mkhas pa/_shes rab kyi pha rol tu phyin pa la spyod pa ni/_'di snyam du 
[\[72b.3\]]gzugs kyis gzugs kun tu mi shes so/_/tshor ba dang /_'du shes dang /_'du byed rnams dang /_rnam par shes pas rnam par shes pa kun tu mi shes so/_/'das pa'i chos rnams kyis 'das pa'i chos rnams kun tu mi shes so/_/ma 'ongs pa'i chos rnams kyis ma 'ongs 
[\[72b.4\]]pa'i chos rnams kun tu mi shes so/_/da ltar byung ba'i chos rnams kyis da ltar byung ba'i chos rnams kun tu mi shes so snyam du mi sems so/_/tshe dang ldan pa shA ri'i bu/_byang chub sems dpa' sems dpa' chen po thabs la mkhas pa/_shes rab kyi pha rol tu phyin pa la spyod pa ni/_
[\[72b.5\]]nang stong pa nyid dang /_phyi stong pa nyid dang /_phyi nang stong pa nyid dang /_stong pa nyid stong pa nyid dang /_chen po stong pa nyid dang /_don dam pa stong pa nyid dang /_'dus byas stong pa nyid dang /_'dus ma byas stong pa nyid dang /_mtha' las 'das pa stong pa nyid dang /_thog ma dang tha ma 
[\[72b.6\]]med pa stong pa nyid dang /_dor ba med pa stong pa nyid dang /_rang bzhin stong pa nyid dang /_chos thams cad stong pa nyid dang /_rang gi mtshan nyid stong pa nyid dang /_mi dmigs pa stong pa nyid dang /_dngos po med pa stong pa nyid dang /_ngo bo nyid stong pa nyid dang /_dngos po med pa'i ngo bo nyid stong pa nyid 
[\[72b.7\]]kyi phyir 'di snyam du/_bdag gis sbyin pa sbyin par bya'o/_/'di la sbyin par bya'o/_/'di sbyin par bya'o zhe'am/_de bzhin du bdag gis tshul khrims dang /_bzod pa dang /_brtson 'grus dang /_bsam gtan dang /_shes rab bsgom par bya'o/_/shes rab 'di bsgom par bya'o/_/
[\[73a\]]
[\[73a.1\]]shes rab 'di ltar bsgom par bya'o zhe'am/_bdag gis bsod nams spel bar byed pa'o/_/bsod nams 'di spel bar bya'o/_/bsod nams 'di ltar spel bar bya'o zhe'am/_bdag ni byang chub sems dpa'i skyon med pa la 'jug pa'o/_/bdag ni 
[\[73a.2\]]sangs rgyas kyi zhing yongs su dag par byed pa'o/_/bdag ni sems can rnams yongs su smin par byed pa'o/_/bdag ni rnam pa thams cad mkhyen pa nyid rjes su thob par byed pa'o snyam du mi sems te/_tshe dang ldan pa shA ri'i bu byang chub sems dpa' sems dpa' chen po thabs la 
[\[73a.3\]]mkhas pa shes rab kyi pha rol tu phyin pa la spyod pa dag la ni de lta bu'i rnam par rtog pa dag med do/_/tshe dang ldan pa shA ri'i bu de dag ni byang chub sems dpa' sems dpa' chen po thabs la mkhas pa shes rab kyi pha rol tu phyin pa la spyod pa'i ma chags pa yin no/_/de nas lha'i dbang 
[\[73a.4\]]po brgya byin gyis/_tshe dang ldan pa rab 'byor la 'di skad ces smras so/_/btsun pa rab 'byor rnam grangs gang gis byang chub sems dpa' sems dpa' chen po chags par 'gyur ba yin/_rab 'byor gyis smras pa/_kau shi ka 'di la byang chub sems dpas sems su kun tu shes pa dang /_
[\[73a.5\]]sbyin pa dang /_tshul khrims dang /_bzod pa dang /_brtson 'grus dang /_bsam gtan dang /_shes rab tu kun tu shes pa dang /_nang stong pa nyid du kun tu shes pa dang /_dngos po med pa'i ngo bo nyid stong pa nyid kyi bar du kun tu shes pa dang /_stobs bcu dang /_mi 'jigs pa 
[\[73a.6\]]rnams dang /_so so yang dag par rig pa rnams dang /_sangs rgyas kyi chos ma 'dres pa rnams su kun tu shes pa dang /_sangs rgyas bcom ldan 'das rnams su kun tu shes pa dang /_sangs rgyas las bskyed pa'i dge ba'i rtsa ba rnams su kun tu shes pa de dag thams cad mngon par 
[\[73a.7\]]bsdus te/_brtul cing gzhal nas bla na med pa yang dag par rdzogs pa'i byang chub tu yongs su sngo bar byed pa de ni byang chub sems dpa' sems dpa' chen po'i chags pa ste/_de ni chags pa med pa'i shes rab kyi pha rol tu phyin pa la spyod par mi nus so/_/de ci'i phyir zhe na/_kau shi ka 'di 
[\[73b\]]
[\[73b.1\]]ltar gzugs kyi rang bzhin ni yongs su bsngo bar mi nus la/_kau shi ka tshor ba dang /_'du shes dang /_'du byed rnams dang /_rnam par shes pa'i rang bzhin yang yongs su bsngo bar mi nus shing /_de bzhin du rnam pa thams cad mkhyen pa nyid kyi bar gyi rang bzhin yang yongs su bsdo 
[\[73b.2\]]bar mi nus pa'i phyir ro/_/kau shi ka gzhan yang bla na med pa yang dag par rdzogs pa'i byang chub kyi don du gzhan dag la ston par 'dod pa dang /_yang dag par 'dzin du 'jug par 'dod pa'i byang chub sems dpa' sems dpa' chen pos yang dag pa ji lta ba bzhin du rtogs pa'i 
[\[73b.3\]]yid kyis yang dag par bstan par bya/_yang dag par 'dzin du gzhug par bya/_yang dag par gzengs bstod par bya/_yang dag par rab tu dga' bar bya zhing /_sbyin pa'i pha rol tu phyin pa la spyod pa'i tshe/_ci nas kyang bdag ni sbyin pa sbyin par byed pa'o/_/bdag ni tshul 
[\[73b.4\]]khrims srung ba'o/_/bdag ni bzod pa sgom pa'o/_/bdag ni brtson 'grus rtsom pa'o/_/bdag ni bsam gtan la snyoms par 'jug pa'o/_/bdag ni shes rab sgom pa'o/_/bdag ni nang stong pa nyid la spyod pa'o/_/bdag ni dngos po med pa'i ngo bo nyid stong pa nyid kyi bar la spyod 
[\[73b.5\]]pa'o/_/bdag ni byang chub kyi phyogs kyi chos sum cu rtsa bdun sgom pa'o/_/bdag ni byang chub kyi phyir spyod pa'o snyam du rnam par rtog par mi 'gyur ba de ltar yang dag par bstan par bya'o/_/byang chub sems dpa' sems dpa' chen po gang de ltar gzhan dag la yang dag par ston 
[\[73b.6\]]pa dang /_yang dag par 'dzin du 'jug pa dang /_yang dag par gzengs stod pa dang /_yang dag par rab tu dga' bar byed pa de ni/_bdag kyang nyams par mi 'gyur la/_de dag la yang sangs rgyas kyis gnang ba'i yang dag par 'dzin du 'jug pa yin no/_/kau shi ka byang chub sems dpa' 
[\[73b.7\]]sems dpa' chen pos de ltar gzhan dag la yang dag par bstan par bya/_yang dag par 'dzin du gzhug par bya/_yang dag par gzengs bstod par bya/_yang dag par rab tu dga' bar bya ste/_kau shi ka rigs kyi bu'am rigs kyi bu mo de dag gis de ltar chags pa'i mtha' 
[\[74a\]]
[\[74a.1\]]thams cad yongs su spang bar bya'o/_/de nas bcom ldan 'das kyis tshe dang ldan pa rab 'byor la bka' stsal pa/_rab 'byor gang khyod kyis byang chub sems dpa' sems dpa' chen po rnams la chags pa'i mtha' de dag bstan pa legs so legs so/_/
[\[74a.2\]]rab 'byor chags pa'i rnam pa de bas kyang phra ba gzhan dag kyang khyod la bstan par byas/_de dag legs par rab tu nyon la yid la zung shig dang /_ngas khyod la bshad par bya'o/_/de nas tshe dang ldan pa rab 'byor gyis bcom ldan 'das de bzhin no zhes gsol te/_bcom 
[\[74a.3\]]ldan 'das kyi ltar nyan pa dang /_bcom ldan 'das kyis 'di skad ces bka' stsal to/_/rab 'byor 'di la bla na med pa yang dag par rdzogs pa'i byang chub la yang dag par zhugs pa'i rigs kyi bu'am rigs kyi bu mo dag gis/_de bzhin gshegs pa mtshan mar yid 
[\[74a.4\]]la byed na/_rab 'byor ji tsam du mtshan mar yid la byed pa de tsam du chags pa yin no/_/gang yang de bzhin gshegs pa de dag gi thugs dang po bskyed pa nas nye bar bzung ste/_bla na med pa yang dag par rdzogs pa'i byang chub mngon par rdzogs par sangs rgyas shing /_phung 
[\[74a.5\]]po'i lhag ma med pa'i mya ngan las 'das pa'i dbyings su yongs su mya ngan las 'das nas/_ji srid du dam pa'i chos gnas pa'i bar de'i dge ba'i rtsa ba gang ji snyed pa de dag thams cad mtshan mar yid la byed cing /_yid la byas nas kyang /_bla na med pa yang dag par rdzogs pa'i 
[\[74a.6\]]byang chub tu yongs su sngo bar byed na/_rab 'byor ji tsam du mtshan mar yid la byed pa de tsam du chags pa yin no/_/de bzhin gshegs pa chags pa thams cad dang bral ba rnams kyi dge ba'i rtsa ba gang yin pa de dag dang /_de las gzhan pa sems can rnams kyi dge ba'i rtsa ba de 
[\[74a.7\]]dag kyang mtshan mar yid la byas nas/_bla na med pa yang dag par rdzogs pa'i byang chub tu yongs su sngo bar byed na/_rab 'byor ji tsam du mtshan mar yid la byed pa de tsam du chags pa yin no/_/de ci'i phyir zhe na/_rab 'byor de bzhin gshegs pa ni mtshan mar yid la bya ba ma yin 
[\[74b\]]
[\[74b.1\]]la/_de dag las gzhan pa rnams kyi dge ba'i rtsa ba dag kyang mtshan mar yid la bya ba ma yin pa'i phyir ro/_/de nas bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das shes rab kyi pha rol tu phyin pa ni zab pa lags so/_/bcom 
[\[74b.2\]]ldan 'das kyis bka' stsal pa/_rab 'byor chos thams cad rang bzhin gyis dben pa'i phyir ro/_/rab 'byor gyis gsol pa/_bcom ldan 'das shes rab kyi pha rol tu phyin pa la bdag phyag 'tshal lags so/_/bcom ldan 'das kyis bka' stsal pa/_rab 
[\[74b.3\]]'byor 'di ltar shes rab kyi pha rol tu phyin pa ni ma byas shing mngon par 'dus ma byas pa ste/_de ni sus kyang mngon par rdzogs par rtogs par mi nus so/_/rab 'byor gyis gsol pa/_bcom ldan 'das chos thams cad ni mngon par rdzogs par rtogs par dka' 
[\[74b.4\]]ba lags so/_/bcom ldan 'das kyis bka' stsal pa/_rab 'byor 'di ltar chos kyi rang bzhin ni gnyis ma yin te/_gcig tu zad do/_/rab 'byor chos kyi rang bzhin gcig pa gang yin pa de ni rang bzhin ma yin no/_/gang rang bzhin ma yin pa de ni ma byas pa'o/_/
[\[74b.5\]]gang ma byas pa de ni mngon par 'dus ma byas pa ste/_rab 'byor byang chub sems dpa' sems dpa' chen pos de ltar rang bzhin gcig pa dang /_rang bzhin ma yin pa dang /_ma byas pa dang /_mngon par 'dus ma byas par shes na chags pa'i mtha' thams cad yongs su 
[\[74b.6\]]spangs pa yin no/_/rab 'byor gyis gsol pa/_bcom ldan 'das shes rab kyi pha rol tu phyin pa ni rtogs par dka' ba lags so/_/bcom ldan 'das kyis bka' stsal pa/_rab 'byor 'di ltar shes rab kyi pha rol tu phyin pa ni sus kyang ma mthong ma thos shing bye brag ma phyed 
[\[74b.7\]]de/_rnam par ma shes la mngon par rdzogs par khong du ma chud pa yin no/_/rab 'byor gyis gsol pa/_bcom ldan 'das shes rab kyi pha rol tu phyin pa ni bsam gyis mi khyab pa lags so/_/bcom ldan 'das kyis bka' stsal pa/_rab 'byor 'di ltar shes rab kyi pha 
[\[75a\]]
[\[75a.1\]]rol tu phyin pa ni sus kyang mi shes pa ste gzugs kyis mi shes so/_/tshor ba dang /_'du shes dang /_'du byed rnams dang /_rnam par shes pas mi shes so/_/khams dang /_skye mched dang /_rten cing 'brel par 'byung ba rnams kyis mi shes so/_/pha rol tu phyin pa 
[\[75a.2\]]rnams dang /_stong pa nyid thams cad dang /_byang chub kyi phyogs kyi chos rnams kyis mi shes so/_/stobs rnams dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa rnams kyis mi shes so/_/shes rab kyi pha rol tu phyin 
[\[75a.3\]]pa khri brgyad stong pa las/_chos thams cad rnam par dag par bstan pa'i le'u zhes bya ste sum cu rtsa drug pa'o//_//de nas bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das shes rab kyi pha rol tu phyin pa ni bgyid 
[\[75a.4\]]pa po ma lags so/_/bcom ldan 'das kyis bka' stsal pa/_rab 'byor shes rab kyi pha rol tu phyin pa ni chos thams cad dmigs su med par byed pa'o/_/rab 'byor gyis gsol pa/_bcom ldan 'das byang chub sems dpa' sems dpa' chen pos shes rab kyi pha 
[\[75a.5\]]rol tu phyin pa la ji ltar spyad par bgyi/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po shes rab kyi pha rol tu phyin pa la spyod pa'i tshe/_gal te gzugs la mi spyod na/_shes rab kyi pha rol tu phyin pa la spyod pa yin 
[\[75a.6\]]no/_/gal te tshor ba dang /_'du shes dang /_'du byed rnams dang /_rnam par shes pa la mi spyod na/_shes rab kyi pha rol tu phyin pa la spyod pa yin no/_/de bzhin du khams rnams dang /_skye mched rnams dang /_rten cing 'brel par 'byung ba rnams dang /_pha rol tu phyin pa rnams 
[\[75a.7\]]dang /_stong pa nyid thams cad dang /_byang chub kyi phyogs kyi chos rnams dang /_stobs rnams dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa rnams dang /_rnam pa thams cad mkhyen pa nyid kyi bar dag la mi spyod 
[\[75b\]]
[\[75b.1\]]na/_shes rab kyi pha rol tu phyin pa la spyod pa yin no/_/gal te gzugs rtag ces bya ba'am/_mi rtag ces bya bar mi spyod na shes rab kyi pha rol tu phyin pa la spyod pa yin no/_/gal te gzugs bde zhes bya ba dang /_sdug bsngal zhes bya ba dang /_bdag ces bya ba dang /_bdag 
[\[75b.2\]]med ces bya ba dang /_sdug ces bya ba dang /_mi sdug ces bya bar mi spyod na/_shes rab kyi pha rol tu phyin pa la spyod pa yin no/_/de bzhin du gal te/_rnam pa thams cad mkhyen pa nyid kyi bar du rtag ces bya ba dang /_mi rtag ces bya bar mi spyod na/_shes rab kyi pha rol tu 
[\[75b.3\]]phyin pa la spyod pa yin no/_/bde zhes bya ba dang /_sdug bsngal zhes bya ba dang /_bdag ces bya ba dang /_bdag med ces bya ba dang /_sdug ces bya ba dang /_mi sdug ces bya bar mi spyod na/_shes rab kyi pha rol tu phyin pa la spyod pa yin no/_/de ci'i phyir zhe na/_gang rtag pa 
[\[75b.4\]]'am/_mi rtag pa'am/_bde ba'am/_sdug bsngal ba'am/_bdag gam/_bdag med pa'am/_sdug pa'am/_mi sdug par 'gyur ba de lta bu'i gzugs med la/_gang rtag pa'am/_mi rtag pa'am/_bde ba'am/_sdug bsngal ba'am/_bdag gam/_bdag med pa'am/_
[\[75b.5\]]sdug pa'am/_mi sdug par 'gyur ba de lta bu'i tshor ba dang /_'du shes dang /_'du byed rnams dang /_rnam par shes pa yang med cing /_de bzhin du gang rtag pa'am/_mi rtag pa'am/_bde ba'am/_sdug bsngal ba'am/_bdag gam/_bdag med pa'am/_sdug pa'am/_mi sdug par 
[\[75b.6\]]'gyur ba de lta bu'i rnam pa thams cad mkhyen pa nyid kyi bar dag kyang med pa'i phyir ro/_/rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa'i tshe/_gal te gzugs yongs su rdzogs pa'am/_yongs su ma rdzogs pa zhes bya bar 
[\[75b.7\]]mi spyod na/_shes rab kyi pha rol tu phyin pa la spyod pa yin no/_/de bzhin du tshor ba dang /_'du shes dang /_'du byed rnams dang /_rnam par shes pa yongs su rdzogs pa'am/_yongs su ma rdzogs pa zhes bya bar mi spyod na/_shes rab kyi pha rol tu phyin pa la spyod pa yin no/_/de bzhin 
[\[76a\]]
[\[76a.1\]]du rnam pa thams cad mkhyen pa nyid kyi bar du yongs su rdzogs pa'am/_yongs su ma rdzogs pa zhes bya bar mi spyod na/_shes rab kyi pha rol tu phyin pa la spyod pa yin no/_/de ci'i phyir zhe na/_gzugs yongs su rdzogs pa'am/_yongs su ma rdzogs pa gang 
[\[76a.2\]]yin pa de gzugs ma yin no zhes bya ba de ltar yang mi spyod na/_shes rab kyi pha rol tu phyin pa la spyod pa yin la/_de bzhin du tshor ba dang /_'du shes dang /_'du byed rnams dang /_rnam par shes pa yongs su rdzogs pa'am/_yongs su ma rdzogs pa gang yin pa de rnam par shes 
[\[76a.3\]]pa ma yin no zhes bya ba de ltar yang mi spyod na/_shes rab kyi pha rol tu phyin pa la spyod pa yin zhing /_de bzhin du rnam pa thams cad mkhyen pa nyid kyi bar du yongs su rdzogs pa'am/_yongs su ma rdzogs pa gang yin pa de/_rnam pa thams cad mkhyen pa nyid kyi bar ma yin no zhes bya 
[\[76a.4\]]ba de ltar yang mi spyod na/_shes rab kyi pha rol tu phyin pa la spyod pa yin pa'i phyir ro/_/de skad ces bka' stsal pa dang /_bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das 'di ltar chags pa dang /_chags pa ma mchis pa gang 
[\[76a.5\]]lags pa de dag_/bcom ldan 'das kyis byang chub sems dpa' sems dpa' chen po rnams la legs par gsungs pa ni ngo mtshar lags so/_/bcom ldan 'das kyis bka' stsal pa/_rab 'byor de de bzhin no/_/de de bzhin te/_de bzhin gshegs pa dgra bcom pa 
[\[76a.6\]]yang dag par rdzogs pa'i sangs rgyas kyis/_byang chub sems dpa' sems dpa' chen po rnams la chags pa dang /_ma chags pa dag legs par bshad do/_/rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa'i tshe/_
[\[76a.7\]]gzugs chags pa med pa zhes bya bar mi spyod na/_shes rab kyi pha rol tu phyin pa la spyod pa yin no/_/tshor ba dang /_'du shes dang /_'du byed rnams dang /_rnam par shes pa chags pa med pa zhes bya bar mi spyod na/_shes rab kyi pha rol tu phyin pa la spyod pa yin no/_
[\[76b\]]
[\[76b.1\]]mig chags pa med pa zhes bya bar mi spyod na/_shes rab kyi pha rol tu phyin pa la spyod pa yin no/_/de bzhin du rna ba dang /_sna dang /_lce dang /_lus dang /_yid chags pa med pa zhes bya bar mi spyod na/_shes rab kyi pha rol tu phyin pa la spyod pa yin no/_/sbyin pa'i pha rol tu phyin 
[\[76b.2\]]pa chags pa med pa zhes bya bar mi spyod na/_shes rab kyi pha rol tu phyin pa la spyod pa yin no/_/de bzhin du tshul khrims dang /_bzod pa dang /_brtson 'grus dang /_bsam gtan dang /_shes rab kyi pha rol tu phyin pa chags pa med pa zhes bya bar mi spyod na/_shes rab kyi pha 
[\[76b.3\]]rol tu phyin pa la spyod pa yin no/_/de bzhin du stobs bcu dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa bco brgyad dang /_rnam pa thams cad mkhyen pa nyid chags pa med pa zhes bya bar mi spyod na/_shes 
[\[76b.4\]]rab kyi pha rol tu phyin pa la spyod pa yin no/_/rab 'byor byang chub sems dpa' sems dpa' chen po de ltar spyod pa ni gzugs chags pa med pa zhes bya bar 'du shes pa med do/_/tshor ba dang /_'du shes dang /_'du byed rnams dang /_rnam par shes pa chags pa med pa zhes bya 
[\[76b.5\]]bar 'du shes pa med do/_/rnam pa thams cad mkhyen pa nyid kyi bar du chags pa med pa zhes bya bar 'du shes pa med do/_/rgyun tu zhugs pa'i 'bras bu dang /_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub dang /_
[\[76b.6\]]bla na med pa yang dag par rdzogs pa'i byang chub chags pa med pa zhes bya bar 'du shes pa med do//_//shes rab kyi pha rol tu phyin pa khri brgyad stong pa/_bam po nyi shu dgu pa/_de nas bcom ldan 'das la tshe dang ldan pa rab 'byor gyis 'di skad ces gsol to/_/bcom 
[\[76b.7\]]ldan 'das 'di ltar chos bstan pa zab mo 'di bshad kyang 'phel ba ma mchis la/_ma bshad kyang 'grib pa ma mchis pa de ni ngo mtshar lags so/_/de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor de de bzhin 
[\[77a\]]
[\[77a.1\]]no/_/de de bzhin te/_shes rab kyi pha rol tu phyin pa ni bshad kyang 'phel ba med la ma bshad kyang 'grib pa med do/_/rab 'byor 'di lta ste dper na/_de bzhin gshegs pa dgra bcom pa yang dag par rdzogs pa'i sangs rgyas ji srid 'tsho'i bar du 
[\[77a.2\]]bzhugs shing nam mkha'i bsngags pa dang /_bsngags pa ma yin pa brjod par gyur kyang /_nam mkha' la ni bsngags pa brjod kyang 'phel ba med la/_bsngags pa ma yin pa brjod kyang 'grib pa med de/_nam mkha' la ni bsngags kyang 'phel ba med la/_ma bsngags 
[\[77a.3\]]kyang 'grib pa med do/_/rab 'byor 'di lta ste dper na/_sgyu ma'i skyes bu la ni bsngags pa brjod kyang 'phel ba med la/_bsngags pa ma yin pa brjod kyang 'grib pa med de/_bsngags pa brjod kyang rjes su chags pa med bsngags pa ma yin pa brjod kyang khong khro ba med 
[\[77a.4\]]do/_/rab 'byor de bzhin du chos rnams kyi chos nyid gang yin pa de yang bshad kyang de bzhin la/_ma bshad kyang de bzhin no/_/rab 'byor gyis gsol pa/_bcom ldan 'das byang chub sems dpa' sems dpa' chen po gang shes rab kyi pha rol tu phyin pa la spyod cing /_
[\[77a.5\]]shes rab kyi pha rol tu phyin pa la sgom pa ni zhum par yang mi 'gyur la/_shes rab kyi pha rol tu phyin pa 'di la rnal 'byor du bgyid pa dang /_bla na med pa yang dag par rdzogs pa'i byang chub las kyang slar mi ldog pa de dag ni dka' ba bgyid pa lags so/_/de ci'i slad du zhe na/_
[\[77a.6\]]bcom ldan 'das 'di lta ste/_shes rab kyi pha rol tu phyin pa sgom pa de ni nam mkha' sgom pa lags te/_nam mkha' la ni shes rab kyi pha rol tu phyin pa ma mchis/_bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin 
[\[77a.7\]]pa dang /_tshul khrims kyi pha rol tu phyin pa dang /_sbyin pa'i pha rol tu phyin pa yang ma mchis/_nam mkha' la ni gzugs kyang ma mchis/_tshor ba dang /_'du shes dang /_'du byed rnams dang /_rnam par shes pa yang ma ma mchis/_nam mkha' la ni nang stong pa nyid kyang ma 
[\[77b\]]
[\[77b.1\]]mchis/_dngos po med pa'i ngo bo nyid stong pa nyid kyi bar yang ma mchis/_nam mkha' la ni dran pa nye bar gzhag pa rnams kyang ma mchis/_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam rnams kyang ma 
[\[77b.2\]]mchis/_nam mkha' la ni stobs bcu dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa rnams kyang ma mchis/_nam mkha' la ni rgyun tu zhugs pa'i 'bras bu yang ma mchis/_de bzhin du lan cig phyir 'ong ba'i 
[\[77b.3\]]'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub kyang ma mchis/_bla na med pa yang dag par rdzogs pa'i byang chub kyang ma mchis pa'i slad du'o/_/bcom ldan 'das byang chub sems dpa' sems dpa' chen po gang dag gis sems 
[\[77b.4\]]can rnams kyi slad du/_go cha 'tshal ba de dag ni nam mkha'i slad du brtson par 'tshal ba dang /_'bad par 'tshal ba dang /_rtsol bar 'tshal ba lags so/_/bcom ldan 'das gang dag sems can rnams kyi slad du go cha 'tshal ba de dag ni nam mkha' yongs su dgrol bar 'tshal 
[\[77b.5\]]ba lags so/_/bcom ldan 'das byang chub sems dpa' sems dpa' chen po gang dag gis nam mkha' lta bu'i chos thams cad kyi slad du/_go cha 'tshal ba de dag ni go cha chen po 'tshal ba lags so/_/bcom ldan 'das gang dag gis sems can rnams kyi slad du/_go 
[\[77b.6\]]cha chen po 'tshal ba de dag ni nam mkha' bar snang la gdeg par 'tshal ba lags so/_/bcom ldan 'das byang chub sems dpa' sems dpa' chen po gang dag sems can rnams kyi slad du/_bla na med pa yang dag par rdzogs pa'i byang chub mngon par rdzogs par 'tshang rgya 
[\[77b.7\]]bar 'tshal ba de dag ni brtson 'grus kyi pha rol tu phyin pa thob pa lags te/_bcom ldan 'das byang chub sems dpa' sems dpa' chen po gang dag gis de lta bu'i go cha 'tshal ba de dag la bdag phyag 'tshal lags so/_/de ci'i slad du zhe na/_bcom ldan 'das gal te/_stong 
[\[78a\]]
[\[78a.1\]]gsum gyi stong chen po'i 'jig rten gyi khams 'di de bzhin gshegs pa dag gis/_'di lta ste dper bgyi na 'dam bu'i tshal lam/_'od ma'i tshal lam/_bu ram shing gi tshal lam/_mda' rgyu'i tshal lam/_til gyi zhing ltar yongs su gtams par gyur cing /_de 
[\[78a.2\]]bzhin gshegs pa de dag gis bskal pa'am/_bskal pa las lhag par chos bshad par gyur nas/_de bzhin gshegs pa re res kyang sems can tshad ma mchis/_grangs ma mchis pa dag yongs su smin par mdzad kyang /_bcom ldan 'das sems can gyi khams la ni 'grib 
[\[78a.3\]]pa'am 'phel bar mi mngon pa'i slad du'o/_/de ci'i slad du zhe na/_bcom ldan 'das sems can ma mchis pa dang /_sems can dben pa'i slad du'o/_/bcom ldan 'das de bzhin du phyogs bcu thams cad kyi 'jig rten gyi khams re rer yang /_de bzhin gshegs pa dag gis 
[\[78a.4\]]'di lta ste dper bgyi na/_'dam bu'i tshal lam/_'od ma'i tshal lam/_bu ram shing gi tshal lam/_mda' rgyu'i tshal lam/_til gyi zhing ltar yongs su gtams par gyur cing bzhugs la/_de bzhin gshegs pa de dag gis bskal pa'am/_bskal pa las lhag par chos 
[\[78a.5\]]bshad par gyur nas/_de bzhin gshegs pa re res kyang sems can tshad ma mchis/_grangs ma mchis pa dag yongs su smin par mdzad kyang /_bcom ldan 'das sems can gyi khams la ni 'grib pa'am 'phel bar mi mngon lags so/_/de ci'i slad du zhe na/_bcom 
[\[78a.6\]]ldan 'das sems can ma mchis pa dang /_sems can dben pa'i slad du ste/_bcom ldan 'das rnam grangs des na/_bdag gis 'di skad du byang chub sems dpa' sems dpa' chen po gang dag sems can rnams kyi slad du/_bla na med pa yang dag par rdzogs pa'i byang chub mngon 
[\[78a.7\]]par rdzogs par 'tshang rgya bar 'tshal ba de dag ni nam mkha' yongs su dgrol bar 'tshal ba lags so zhes gsol to/_/de nas dge slong zhig 'di snyam du sems te 'di lta ste/_chos gang yang skye ba yang med/_'gag pa yang med la tshul khrims kyi phung po yang yod/_shes rab kyi phung 
[\[78b\]]
[\[78b.1\]]po dang /_ting nge 'dzin gyi phung po dang /_rnam par grol ba'i phung po dang /_rnam par grol ba ye shes mthong ba'i phung po yang yod/_rgyun tu zhugs pa'i 'bras bu yang yod/_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_
[\[78b.2\]]rang byang chub kyang yod de bzhin gshegs pa dgra bcom pa yang dag par rdzogs pa'i sangs rgyas kyang yod/_dkon mchog gsum po sangs rgyas dang chos dang dge 'dun yang yod/_chos kyi 'khor lo bskor ba yang yod pa'i bcom ldan 'das ma shes rab kyi pha rol tu phyin pa la bdag 
[\[78b.3\]]phyag 'tshal lo snyam mo/_/de nas lha'i dbang po brgya byin gyis tshe dang ldan pa rab 'byor la 'di skad ces smras so/_/btsun pa rab 'byor byang chub sems dpa' sems dpa' chen po gang shes rab kyi pha rol tu phyin pa 'di la rnal 'byor du byed pa de gang la rnal 'byor du byed pa yin/_
[\[78b.4\]]rab 'byor gyis smras pa/_kau shi ka byang chub sems dpa' sems dpa' chen po gang shes rab kyi pha rol tu phyin pa 'di la bslab par bya bar sems pa de ni nam mkha' la rnal 'byor du byed pa yin no/_/de nas bcom ldan 'das la lha'i dbang po brgya byin gyis 'di skad ces gsol 
[\[78b.5\]]to/_/bcom ldan 'das rigs kyi bu'am rigs kyi bu mo gang shes rab kyi pha rol tu phyin pa 'di 'dzin pa dang /_'chang ba dang /_klog pa dang /_kun chub par byed pa dang /_tshul bzhin du yid la bgyid pa de la bdag gis bsrung ba dang /_bskyab pa dang /_sba ba ji lta bu zhig 
[\[78b.6\]]bgyi lags/_rab 'byor gyis smras pa/_kau shi ka khyod kyis gang la bsrung ba dang /_bskyab pa dang /_sba bar bya ba'i chos de yang dag par rjes su mthong ngam/_brgya byin gyis smras pa/_btsun pa rab 'byor gang la bsrung ba dang /_bskyab pa dang /_sba bar bya ba'i chos de 
[\[78b.7\]]ni kho bos yang dag par rjes su ma mthong ngo /_/rab 'byor gyis smras pa/_kau shi ka gal te rigs kyi bu'am rigs kyi bu mo ji skad bstan pa'i shes rab kyi pha rol tu phyin pa 'di la gnas na 'di nyid de la srung ba dang /_skyob pa dang /_sbed par 'gyur ro/_/ji skad bstan pa'i shes 
[\[79a\]]
[\[79a.1\]]rab kyi pha rol tu phyin pa 'di dang ma bral na/_de la mi dang mi ma yin pa rnams kyis kyang glags rnyed par mi 'gyur ro/_/kau shi ka byang chub sems dpa' sems dpa' chen po shes rab kyi pha rol tu phyin pa la spyod pa la gang zhig bsrung ba dang /_bskyab pa dang /_sba 
[\[79a.2\]]bar bya bar sems pa de ni nam mkha' la bsrung ba dang /_bskyab pa dang /_sba bar sems pa yin no/_/kau shi ka 'di ji snyam du sems/_khyod kyis sgyu ma dang /_smig rgyu dang /_rmi lam dang /_brag ca dang /_mig yor dag bsrung ba dang /_bskyab pa dang /_sba bar nus snyam 'am/_brgya 
[\[79a.3\]]byin gyis smras pa/_btsun pa rab 'byor de ni mi nus so/_/rab 'byor gyis smras pa/_kau shi ka de bzhin du gang zhig byang chub sems dpa' sems dpa' chen po shes rab kyi pha rol tu phyin pa la spyod pa bdag la bsrung ba dang /_bskyab pa dang /_sba bar bya bar sems pa de yang 'di 
[\[79a.4\]]ltar mi 'grub pa dang /_ngal ba'i skal ba can du 'gyur bar zad do/_/kau shi ka 'di ji snyam du sems/_khyod kyis de bzhin gshegs pa'am/_de bzhin gshegs pa'i sprul pa dag bsrung ba dang /_bskyab pa dang /_sba bar nus snyam 'am/_brgya byin gyis smras pa/_btsun 
[\[79a.5\]]pa rab 'byor de ni mi nus so/_/rab 'byor gyis smras pa/_kau shi ka de bzhin du gang zhig byang chub sems dpa' sems dpa' chen po shes rab kyi pha rol tu phyin pa la spyod pa dag la bsrung ba dang /_bskyab pa dang /_sba bar bya bar sems pa de yang 'di ltar mi 'grub pa dang /_ngal 
[\[79a.6\]]ba'i skal ba can du 'gyur bar zad do/_/kau shi ka 'di ji snyam du sems/_khyod kyis chos kyi dbyings dang yang dag pa'i mtha' dang /_de bzhin nyid dang /_bsam gyis mi khyab pa'i dbyings bsrung ba dang /_bskyab pa dang /_sba bar nus snyama'am/_brgya byin gyis smras pa/_btsun pa rab 'byor de 
[\[79a.7\]]ni mi nus so/_/rab 'byor gyis smras pa/_kau shi ka de bzhin du gang zhig byang chub sems dpa' sems dpa' chen po shes rab kyi pha rol tu phyin pa la spyod pa dag la bsrung ba dang /_bskyab pa dang /_sba ba bya bar sems pa de yang 'di ltar mi 'grub pa dang /_ngal ba'i skal ba can du 'gyur bar zad 
[\[79b\]]
[\[79b.1\]]do/_/brgya byin gyis smras pa/_btsun pa rab 'byor byang chub sems dpa' sems dpa' chen po shes rab kyi pha rol tu phyin pa la spyod pas/_ji tsam gyis na chos thams cad rmi lam lta bu dang /_sgyu ma lta bu dang /_smig rgyu lta bu dang /_brag ca lta bu dang /_mig yor lta bu dang /_dri za'i grong 
[\[79b.2\]]khyer lta bu dang /_chos thams cad sprul pa lta bur yongs su shes par 'gyur zhing /_de ltar yongs su shes nas kyang byang chub sems dpa' sems dpa' chen po rnams rmi lam du rlom sems su mi byed/_rmi lam bdag gi zhes bya bar rlom sems su mi byed/_rmi lam la rlom sems su mi byed/_rmi 
[\[79b.3\]]lam gyi mtshan mar yang rlom sems su mi byed cing /_sprul pa'i bar du rlom sems su mi byed/_sprul pa bdag gi zhes bya bar rlom sems su mi byed/_sprul pa la rlom sems su mi byed/_sprul pa'i mtshan mar yang rlom sems su mi byed pa yin/_rab 'byor gyis smras pa/_kau shi ka byang 
[\[79b.4\]]chub sems dpa' sems dpa' chen po shes rab kyi pha rol tu phyin pa la spyod pa gal te/_gzugs rlom sems su mi byed/_gzugs bdag gi zhes bya bar rlom sems su mi byed/_gzugs la rlom sems su mi byed/_gzugs kyi mtshan mar yang rlom sems su mi byed na/_rmi lam 
[\[79b.5\]]du rlom sems su mi byed/_rmi lam bdag gi zhes bya bar rlom sems su mi byed/_rmi lam la rlom sems su mi byed/_rmi lam gyi mtshan mar yang rlom sems su mi byed cing /_sprul pa'i bar du rlom sems su mi byed/_sprul pa bdag gi zhes bya bar rlom sems su mi byed/_
[\[79b.6\]]sprul pa la rlom sems su mi byed/_sprul pa'i mtshan mar yang rlom sems su mi byed pa yin no/_/de bzhin du tshor ba dang /_'du shes dang /_'du byed rnams dang /_rnam par shes pa rlom sems su mi byed/_rnam par shes pa bdag gi zhes bya bar rlom sems su mi byed/_rnam 
[\[79b.7\]]par shes pa la rlom sems su mi byed/_rnam par shes pa'i mtshan mar yang rlom sems su mi byed la/_rnam pa thams cad mkhyen pa nyid kyi bar du rlom sems su mi byed/_rnam pa thams cad mkhyen pa nyid bdag gi zhes bya bar rlom sems su mi byed/_rnam pa thams cad mkhyen pa 
[\[80a\]]
[\[80a.1\]]nyid la rlom sems su mi byed/_rnam pa thams cad mkhyen pa nyid kyi mtshan mar yang rlom sems su mi byed na/_rmi lam du rlom sems su mi byed/_rmi lam bdag gi zhes bya bar rlom sems su mi byed/_rmi lam la rlom sems su mi byed/_rmi lam gyi mtshan mar 
[\[80a.2\]]yang rlom sems su mi byed cing /_sprul pa'i bar du rlom sems su mi byed/_sprul pa bdag gi zhes bya bar rlom sems su mi byed/_sprul pa la rlom sems su mi byed/_sprul pa'i mtshan mar yang rlom sems su mi byed pa yin no/_/de nas sangs rgyas kyi mthus stong gsum gyi 
[\[80a.3\]]stong chen po'i 'jig rten gyi khams 'di na rgyal chen bzhi'i ris kyi lha dang /_sum cu rtsa gsum pa dang /_'thab bral dang /_dga' ldan dang /_'phrul dga' dang /_gzhan 'phrul dbang byed dang /_tshangs ris dang /_tshangs pa'i mdun na 'don dang /_tshangs 'khor dang /_gnas 
[\[80a.4\]]gtsang ma'i rigs kyi bar gyi lha'i bu gang ji snyed 'khod pa de dag thams cad lha'i tsan dan gyi phye ma dag thogs te/_bcom ldan 'das ga la ba de logs su mngon par 'thor zhing /_bcom ldan 'das ga la ba der dong ste lhags nas/_bcom ldan 'das kyi zhabs la mgo bos phyag 'tshal 
[\[80a.5\]]te phyogs gcig tu 'khod do/_/de nas sangs rgyas kyi mthus rgyal po chen po bzhi dang /_brgya byin dang /_tshangs pa dang /_gnas gtsang ma'i ris kyi bar gyi lha'i bu rnams kyis/_shar phyogs na sangs rgyas stong rnam pa 'di dag nyid dang /_ming 'di dag nyid kyis chos ston cing /_
[\[80a.6\]]sangs rgyas kyi mthus dge slong rab 'byor ces bya ba sha stag gis/_shes rab kyi pha rol tu phyin pa 'di dang shes rab kyi pha rol tu phyin pa'i le'u 'di nyid yongs su zhu ba dang /_lha'i dbang po brgya byin sha stag gis shes rab kyi pha rol tu phyin pa 'di nyid yongs su zhu ba dag bsams par 
[\[80a.7\]]gyur to/_/de bzhin du lho dang /_nub dang /_byang dang /_'og dang /_steng dang /_phyogs mtshams kun na yang sangs rgyas stong stong rnam pa de dag nyid dang ming 'di dag nyid kyis chos ston cing /_sangs rgyas kyi mthus dge slong rab 'byor ces bya ba sha stag gis/_shes rab kyi pha rol 
[\[80b\]]
[\[80b.1\]]tu phyin pa 'di dang /_shes rab kyi pha rol tu phyin pa'i le'u 'di nyid yongs su zhu ba dang /_lha'i dbang po brgya byin sha stag gis shes rab kyi pha rol tu phyin pa 'di nyid yongs su zhu ba dag bsams par gyur to/_/de nas bcom ldan 'das kyis tshe dang ldan pa rab 'byor la 'di skad ces bka' stsal to/_/
[\[80b.2\]]rab 'byor byang chub sems dpa' sems dpa' chen po byams pa bla na med pa yang dag par rdzogs pa'i byang chub mngon par rdzogs par sangs rgyas nas kyang sa phyogs 'di nyid du shes rab kyi pha rol tu phyin pa 'di nyid ston par 'gyur ro/_/gang dag bskal pa bzang po 'di la 'byung ba'i de bzhin 
[\[80b.3\]]gshegs pa dgra bcom pa yang dag par rdzogs pa'i sangs rgyas de dag kyang bla na med pa yang dag par rdzogs pa'i byang chub mngon par rdzogs par sangs rgyas nas/_sa phyogs 'di nyid du shes rab kyi pha rol tu phyin pa 'di nyid ston par 'gyur ro/_/de skad ces bka' stsal pa dang /_
[\[80b.4\]]bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das byang chub sems dpa' sems dpa' chen po byams pa bla na med pa yang dag par rdzogs pa'i byang chub mngon par rdzogs par sangs rgyas nas/_rnam pa gang dag dang rtags gang dag dang mtshan 
[\[80b.5\]]ma gang dag gis shes rab kyi pha rol tu phyin pa 'di ston par 'gyur ba lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po byams pa bla na med pa yang dag par rdzogs pa'i byang chub mngon par rdzogs par sangs rgyas nas/_gzugs 
[\[80b.6\]]rtag ces bya ba 'am/_mi rtag ces bya bar chos ston par mi 'gyur ro/_/de bzhin du gzugs bde zhes bya ba dang sdug bsngal zhes bya ba dang /_gzugs bdag ces bya ba dang bdag med ces bya ba dang /_gzugs sdug ces bya ba dang mi sdug ces bya bar chos ston par mi 'gyur ro/_/gzugs bcings 
[\[80b.7\]]zhes bya ba dang grol zhes bya bar chos ston par mi 'gyur ro/_/de bzhin du tshor ba dang /_'du shes dang /_'du byed rnams dang /_rnam par shes pa rtag ces bya ba dang mi rtag ces bya ba dang /_rnam par shes pa bde zhes bya ba dang sdug bsngal zhes bya ba dang /_rnam par shes pa bdag 
[\[81a\]]
[\[81a.1\]]ces bya ba dang bdag med ces bya ba dang /_rnam par shes pa sdug ces bya ba dang mi sdug ces bya bar chos ston par mi 'gyur ro/_/rnam par shes pa bcings zhes bya ba dang grol zhes bya bar chos ston par mi 'gyur ro/_/gzugs 'das pa dang ma 'ongs pa dang /_da ltar 
[\[81a.2\]]byung ba zhes bya bar chos ston par mi 'gyur ro/_/de bzhin du tshor ba dang /_'du shes dang /_'du byed rnams dang /_rnam par shes pa 'das pa dang ma 'ongs pa dang /_da ltar byung ba zhes bya bar chos ston par mi 'gyur ro/_/de bzhin du rnam pa thams cad mkhyen pa nyid kyi bar du 'das pa dang /_
[\[81a.3\]]ma 'ongs pa dang /_da ltar byung ba zhes bya bar chos ston par mi 'gyur ro/_/rnam pa thams cad mkhyen pa nyid bcings zhes bya ba dang /_grol zhes bya bar chos ston par mi 'gyur ro/_/de nas bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 
[\[81a.4\]]'das byang chub sems dpa' sems dpa' chen po byams pa bla na med pa yang dag par rdzogs pa'i byang chub mngon par rdzogs par sangs rgyas nas ji ltar chos ston par 'gyur lags/_bcom ldan 'das kyis bka' stsal pa/_rab 'byor gzugs shin tu rnam par dag go zhes 
[\[81a.5\]]shin tu rnam par dag pa'i chos ston par 'gyur ro/_/de bzhin du tshor ba dang /_'du shes dang /_'du byed rnams dang /_rnam par shes pa shin tu rnam par dag go zhes shin tu rnam par dag pa'i chos ston par 'gyur ro/_/de bzhin du rnam pa thams cad mkhyen pa nyid kyi bar du shin tu 
[\[81a.6\]]rnam par dag go zhes shin tu rnam par dag pa'i chos ston par 'gyur ro/_/rab 'byor gyis gsol pa/_bcom ldan 'das shes rab kyi pha rol tu phyin pa ni yongs su dag pa lags so/_/bcom ldan 'das kyis bka' stsal pa/_rab 'byor gzugs yongs su dag pa'i phyir shes 
[\[81a.7\]]rab kyi pha rol tu phyin pa yongs su dag pa yin no/_/rab 'byor tshor ba dang /_'du shes dang /_'du byed rnams dang /_rnam par shes pa yongs su dag pa'i phyir/_shes rab kyi pha rol tu phyin pa yongs su dag pa yin no/_/rab 'byor rnam pa thams cad pa mkhyen pa nyid kyi bar du 
[\[81b\]]
[\[81b.1\]]yongs su dag pa'i phyir/_shes rab kyi pha rol tu phyin pa yongs su dag pa yin no/_/rab 'byor gyis gsol pa/_bcom ldan 'das ji ltar na gzugs yongs su dag pa'i slad du shes rab kyi pha rol tu phyin pa yongs su dag pa lags/_ji ltar na tshor ba dang /_'du shes dang /_'du byed 
[\[81b.2\]]rnams dang /_rnam par shes pa yongs su dag pa'i slad du/_shes rab kyi pha rol tu phyin pa yongs su dag pa lags/_bcom ldan 'das ji ltar na rnam pa thams cad mkhyen pa nyid kyi bar du yongs su dag pa'i slad du/_shes rab kyi pha rol tu phyin pa yongs su dag pa lags/_bcom 
[\[81b.3\]]ldan 'das kyis bka' stsal pa/_rab 'byor gzugs skye ba med pa dang /_'gag pa med pa dang /_kun nas nyon mongs pa med pa dang /_rnam par byang ba med pa ni gzugs yongs su dag pa yin no/_/rab 'byor tshor ba dang /_'du shes dang /_'du byed rnams dang /_rnam par shes pa skye ba 
[\[81b.4\]]med pa dang /_'gag pa med pa dang /_kun nas nyon mongs pa med pa dang /_rnam par byang ba med pa ni rnam par shes pa yongs su dag pa yin no/_/rab 'byor de bzhin du rnam pa thams cad mkhyen pa nyid kyi bar du skye ba med pa dang /_'gag pa med pa dang /_kun nas nyon mongs pa med pa 
[\[81b.5\]]dang /_rnam par byang ba med pa ni rnam pa thams cad mkhyen pa nyid yongs su dag pa yin no/_/rab 'byor gzhan yang nam mkha' yongs su dag pa'i phyir/_shes rab kyi pha rol tu phyin pa yongs su dag pa yin no/_/rab 'byor gyis gsol pa/_bcom ldan 'das ji ltar nam mkha' 
[\[81b.6\]]yongs su dag pa'i slad du/_shes rab kyi pha rol tu phyin pa yongs su dag pa lags/_bcom ldan 'das kyis bka' stsal pa/_rab 'byor nam mkha' ni skye ba med pa dang /_'gag pa med pa dang /_kun nas nyon mongs pa med pa dang /_rnam par byang ba med pa'i phyir yongs su dag pa 
[\[81b.7\]]ste/_rab 'byor nam mkha' gos pa med pa'i phyir/_shes rab kyi pha rol tu phyin pa yongs su dag pa yin no/_/rab 'byor gyis gsol pa/_bcom ldan 'das ji ltar na nam mkha' gos pa ma mchis pa'i slad du/_shes rab kyi pha rol tu phyin pa yongs su dag pa lags/_bcom 
[\[82a\]]
[\[82a.1\]]ldan 'das kyis bka' stsal pa/_rab 'byor nam mkha' gzung du med pa'i phyir/_shes rab kyi pha rol tu phyin pa yongs su dag pa yin no/_/rab 'byor gyis gsol pa/_bcom ldan 'das ji ltar na nam mkha' gzung du ma mchis pa'i slad du/_shes rab 
[\[82a.2\]]kyi pha rol tu phyin pa yongs su dag pa lags/_bcom ldan 'das kyis bka' stsal pa/_rab 'byor nam mkha' smra ba med pa'i phyir/_shes rab kyi pha rol tu phyin pa yongs su dag pa yin no/_/rab 'byor gyis gsol pa/_bcom ldan 'das ji ltar na nam mkha' smra ba ma mchis pa'i 
[\[82a.3\]]slad du/_shes rab kyi pha rol tu phyin pa yongs su dag pa lags/_bcom ldan 'das kyis bka' stsal pa/_rab 'byor 'di lta ste dper na/_brag ca gnyis kyi sgra ji lta ba de bzhin du/_rab 'byor nam mkha' smra ba med pa'i phyir/_shes rab kyi pha rol tu phyin pa yongs su dag pa yin 
[\[82a.4\]]no/_/rab 'byor nam mkha' rab tu brjod pa med pa'i phyir/_shes rab kyi pha rol tu phyin pa yongs su dag pa yin no/_rab 'byor gyis gsol pa/_bcom ldan 'das ji ltar na nam mkha' rab tu brjod pa ma mchis pa'i slad du/_shes rab kyi pha rol tu phyin pa yongs su dag pa lags/_
[\[82a.5\]]bcom ldan 'das kyis bka' stsal pa/_rab 'byor nam mkha' la ni rab tu brjod pa gang yang med de/_de ltar na nam mkha' rab tu brjod pa med pa'i/_shes rab kyi pha rol tu phyin pa yongs su dag pa yin no/_/rab 'byor nam mkha' dmigs su med pa'i phyir/_shes 
[\[82a.6\]]rab kyi pha rol tu phyin pa yongs su dag pa yin no/_/rab 'byor gyis gsol pa/_bcom ldan 'das ji ltar na nam mkha' dmigs su ma mchis pa'i slad du/_shes rab kyi pha rol tu phyin pa yongs su dag pa lags/_bcom ldan 'das kyis bka' stsal pa/_rab 'byor nam mkha' 
[\[82a.7\]]la ni ci yang dmigs su med do/_/rab 'byor de ltar na nam mkha' dmigs su med pa'i phyir/_shes rab kyi pha rol tu phyin pa yongs su dag pa yin no/_/rab 'byor gzugs shin tu rnam par dag pa dang /_dmigs su med pa dang /_skye ba med pa dang /_'gag pa med pa dang /_kun 
[\[82b\]]
[\[82b.1\]]nas nyon mongs pa med pa dang /_rnam par byang ba med pa'i phyir/_shes rab kyi pha rol tu phyin pa yongs su dag pa yin no/_/rab 'byor de bzhin du tshor ba dang /_'du shes dang /_'du byed rnams dang /_rnam par shes pa shin tu rnam par dag pa dang /_dmigs su med pa dang /_skye ba med pa 
[\[82b.2\]]dang /_'gag pa med pa dang /_kun nas nyon mongs pa med pa dang /_rnam par byang ba med pa'i phyir/_shes rab kyi pha rol tu phyin pa yongs su dag pa yin no/_/rab 'byor de bzhin du rnam pa thams cad mkhyen pa nyid kyi bar du shin tu rnam par dag pa dang /_dmigs su med pa dang /_skye 
[\[82b.3\]]ba med pa dang /_'gag pa med pa dang /_kun nas nyon mongs pa med pa dang /_rnam par byang ba med pa'i phyir/_shes rab kyi pha rol tu phyin pa yongs su dag pa yin no/_/rab 'byor chos thams cad shin tu rnam par dag pa dang /_gang dmigs su med pa dang /_skye ba med pa dang /_'gag 
[\[82b.4\]]pa med pa dang /_kun nas nyon mongs pa med pa dang /_rnam par byang ba med pa'i phyir/_shes rab kyi pha rol tu phyin pa yongs su dag pa yin no/_/rab 'byor gyis gsol pa/_bcom ldan 'das ji ltar na chos thams cad shin tu rnam par dag pa dang /_dmigs su ma mchis pa dang /_skye ba ma 
[\[82b.5\]]mchis pa dang /_'gag pa ma mchis pa dang /_kun nas nyon mongs pa ma mchis pa dang /_rnam par byang ba ma mchis pa'i slad du/_shes rab kyi pha rol tu phyin pa yongs su dag pa lags/_bcom ldan 'das kyis bka' stsal pa/_rab 'byor chos thams cad shin tu rnam par dag pa'i 
[\[82b.6\]]phyir/_shes rab kyi pha rol tu phyin pa yongs su dag pa yin no/_/rab 'byor gyis gsol pa/_bcom ldan 'das rigs kyi bu'am rigs kyi bu mo gang shes rab kyi pha rol tu phyin pa 'di 'dzin pa dang /_'chang ba dang /_klog pa dang /_kun chub par bgyid pa dang /_tshul bzhin du yid la 
[\[82b.7\]]bgyid pa de la ni mig gi nad 'byung bar mi 'gyur lags so/_/rna ba'i nad dang /_sna'i nad dang /_lce'i nad dang /_lus kyi nad 'byung bar mi 'gyur lags so/_/yid kyi nad 'byung bar mi 'gyur lags so/_/yan lag ma tshang bar mi 'gyur lags so/_/lus ngal bar mi 'gyur lags so/_/
[\[83a\]]
[\[83a.1\]]rigs kyi bu'am rigs kyi bu mo de ni gshis ngan du 'gum par mi 'gyur lags so/_/de'i slad bzhin du chos nyan par 'tshal ba'i lha stong phrag mang po dag kyang 'brang bar 'gyur lags so/_/rgyal chen bzhi'i ris kyi lha rnams dang /_gnas gtsang ma'i ris kyi bar gyi lha rnams 
[\[83a.2\]]kyang slad bzhin du 'brang bar 'gyur lags so/_/gang na dam pa'i chos smra ba'i rigs kyi bu'am rigs kyi bu mo dag tshes brgyad dang /_bcu bzhi dang /_bco lnga dag la shes rab kyi pha rol tu phyin pa 'di smra bar bgyid pa der lha'i tshogs mang po dag kyang 'du bar 'gyur lags so/_rigs kyi bu'am 
[\[83a.3\]]rigs kyi bu mo shes rab kyi pha rol tu phyin pa 'di smra bar bgyid pa de ni bsod nams mang du skyed par 'gyur te/_bsod nams dpag tu ma mchis/_grangs ma mchis/_bsam gyis mi khyab/_gzhal du ma mchis pa dag skyed par 'gyur lags so/_/bcom ldan 'das kyis bka' stsal pa/_rab 'byor 
[\[83a.4\]]de de bzhin no/_/de de bzhin te/_rigs kyi bu'am rigs kyi bu mo gang tshes brgyad dang /_bcu bzhi dang /_bco lnga dag la lha'i 'khor gyi mdun du shes rab kyi pha rol tu phyin pa smra bar byed pa de ni bsod nams dpag tu med/_grangs med/_bsam gyis mi khyab/_gzhal du med/_brjod du med pa 
[\[83a.5\]]dag skyed par 'gyur ro/_/de ci'i phyir zhe na/_rab 'byor 'di lta ste/_shes rab kyi pha rol tu phyin pa 'di ni rin po che yin pa'i phyir ro/_/rab 'byor de la shes rab kyi pha rol tu phyin pa rin po che 'di la brten na sems can dmyal ba las thar bar 'gyur ro/_/dud 'gro'i skye gnas las thar bar 'gyur 
[\[83a.6\]]ro/_/gshin rje'i 'jig rten las thar bar 'gyur ro/_/mi dbul po las thar bar 'gyur ro/_/rgyal rigs shing sA la chen po lta bu rnams su skye bar 'gyur ro/_/bram ze'i rigs shing sA la chen po lta bu rnams su skye bar 'gyur ro/_/khyim bdag gi rigs shing sA la chen po lta bu rnams 
[\[83a.7\]]su skye bar 'gyur ro/_/rgyal chen bzhi'i ris kyi lha rnams su skye bar 'gyur ro/_/'du shes med 'du shes med min skye mched du nye bar 'gro ba'i bar gyi lha rnams su skye bar 'gyur ro/_/shes rab kyi pha rol tu phyin pa 'di ni rgyun du zhugs pa'i 'bras bu skyed par byed pa yin no/_/lan cig phyir 
[\[83b\]]
[\[83b.1\]]'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub dang /_bla na med pa yang dag par rdzogs pa'i byang chub skyed par byed pa yin no/_/de ci'i phyir zhe na/_'di ltar shes rab kyi pha rol tu phyin pa 'di las dge ba bcu'i las kyi lam rnams rgya cher 
[\[83b.2\]]bstan te/_de la brten nas rgyal rigs shing sA la chen po lta bu rnams yod pa dang /_bram ze'i rigs shing sA la chen po lta bu rnams yod pa dang /_khyim bdag gi rigs shing sA la chen po lta bu rnams yod pa dang /_rgyal chen bzhi'i ris kyi lha rnams dang /_sum cu rtsa gsum pa dang /_'thab 
[\[83b.3\]]bral dang /_dga' ldan dang /_'phrul dga' dang /_gzhan 'phrul dbang byed kyi lha rnams yod pa dang /_tshangs pa'i mdun na 'don rnams yod pa dang /_tshangs ris dang /_tshangs pa kun 'khor dang /_'od chung dang /_tshad med 'od dang /_'od gsal dang /_dge chung dang /_tshad med dge dang /_dge rgyas 
[\[83b.4\]]dang /_'bras bu che ba dang /_'du shes med pa'i sems can rnams dang /_shin tu mthong ba dang /_gya nom snang ba dang /_mi che ba dang /_mi gdung ba dang /_'og min gyi lha rnams dang /_nam mkha' mtha' yas skye mched dang /_rnam shes mtha' yas skye mched dang /_ci yang med pa'i skye 
[\[83b.5\]]mched dang /_'du shes med 'du shes med min skye mched du nye bar 'gro ba'i lha rnams yod pa dang /_rgyun tu zhugs pa'i 'bras bu yod pa dang /_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub dang /_bla na med pa yang dag par 
[\[83b.6\]]rdzogs pa'i byang chub yod pa dang /_shes rab kyi pha rol tu phyin pa 'di la bsam gtan bzhi yod pa dang /_tshad med pa bzhi dang /_gzugs med pa'i snyoms par 'jug pa bzhi dang /_sbyin pa'i pha rol tu phyin pa yod pa dang /_tshul khrims dang /_bzod pa dang /_brtson 'grus dang /_
[\[83b.7\]]bsam gtan dang /_shes rab kyi pha rol tu phyin pa yod pa dang /_dran pa nye bar gzhag pa rnams yod pa dang /_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam rnams yod pa dang /_nang stong pa nyid yod pa dang /_
[\[84a\]]
[\[84a.1\]]dngos po med pa'i ngo bo nyid stong pa nyid kyi bar du yod pa dang /_stobs bcu yod pa dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa bco brgyad yod pa dang /_rnam pa thams cad mkhyen pa nyid kyi bar du yod pa'i 
[\[84a.2\]]phyir te/_shes rab kyi pha rol tu phyin pa 'di las de dag la sogs pa'i chos rnams rgya cher bstan pas na/_de'i phyir 'di lta ste/_shes rab kyi pha rol tu phyin pa pha rol tu phyin pa 'di ni rin po che zhes bya'o/_/rab 'byor shes rab kyi pha rol tu phyin pa la ni skye ba'am/_'gag pa'am/_kun nas 
[\[84a.3\]]nyon mongs pa'am/_rnam par byang ba'am/_yongs su gzung ba'am/_dor ba'i chos gang yang med do/_/de ci'i phyir zhe na/_'di ltar gang dag skye ba'am 'gag pa'am/_kun nas nyon mongs pa'am/_rnam par byang ba'am/_yongs su gzung ba'am 'dor bar bya ba'i chos de dag med pa'i 
[\[84a.4\]]phyir ro/_/rab 'byor shes rab kyi pha rol tu phyin pa rin po che 'di la ni dge ba'am/_mi dge ba'am/_zag pa dang bcas pa 'am/_zag pa med pa'am/_kha na ma tho ba dang bcas pa'am/_kha na ma tho ba med pa'am/_nyon mongs pa med pa'am/_
[\[84a.5\]]'jig rten pa'am/_'jig rten las 'das pa'am/_'dus byas sam/_'dus ma byas kyi chos gang yang dmigs su med do/_/rab 'byor rnam grangs des kyang pha rol tu phyin pa 'di ni rin po che yin te/_rab 'byor pha rol tu phyin pa rin po che de ni chos gang gis kyang ma gos pa yin no/_/
[\[84a.6\]]de ci'i phyir zhe na/_'di ltar gang gis gos par 'gyur ba'i chos de dmigs su med pa'i phyir te/_rab 'byor des na pha rol tu phyin pa rin po che 'di ni gos pa med pa yin no/_/rab 'byor byang chub sems dpa' sems dpa' chen po shes rab kyi pha rol tu phyin pa la spyod pa gal te/_de ltar 
[\[84a.7\]]'du shes par yang mi byed/_de ltar rnam par rtog par yang mi byed/_de ltar spros par yang mi byed na/_shes rab kyi pha rol tu phyin pa la spyod pa dang /_shes rab kyi pha rol tu phyin pa la sgom pa dang /_sangs rgyas bcom ldan 'das rnams mthong ba yin te/_sangs rgyas bcom ldan 
[\[84b\]]
[\[84b.1\]]'das rnams la bsti stang du bya ba dang /_bla mar bya ba dang /_ri mor bya ba dang /_mchod par bya ba'i phyir sangs rgyas kyi zhing nas sangs rgyas kyi zhing du 'gro zhing /_sangs rgyas kyi zhing nas sangs rgyas kyi zhing du song nas kyang /_sems can rnams yongs su smin par byed cing /_sangs 
[\[84b.2\]]rgyas kyi zhing yongs su dag par byed do/_/rab 'byor shes rab kyi pha rol tu phyin pa 'di ni chos gang yang thob par byed pa ma yin/_ston par byed pa ma yin/_'dzin par byed pa ma yin/_sbyin par byed pa ma yin/_skyed par byed pa ma yin/_'gog par byed pa ma yin/_kun nas nyon 
[\[84b.3\]]mongs par byed pa ma yin/_rnam par byang bar byed pa ma yin/_'grib par byed pa ma yin/_'phel bar byed pa ma yin/_'das pa yang ma yin/_ma 'ongs pa yang ma yin/_da ltar byung ba yang ma yin no/_/rab 'byor shes rab kyi pha rol tu phyin pa 'di ni 'dod pa'i khams 
[\[84b.4\]]las yang dag par 'da' bar byed pa yang ma yin/_gnas par byed pa yang ma yin/_gzugs kyi khams dang /_gzugs med pa'i khams las yang dag par 'da' bar byed pa yang ma yin/_gnas par byed pa yang ma yin/_sbyin pa'i pha rol tu phyin pa sbyin par byed pa yang ma 
[\[84b.5\]]yin/_'dor bar byed pa yang ma yin/_tshul khrims dang /_bzod pa dang /_brtson 'grus dang /_bsam gtan dang /_shes rab kyi pha rol tu phyin pa sbyin par byed pa yang ma yin/_'dor bar byed pa yang ma yin/_nang stong pa nyid sbyin par byed pa yang ma yin/_'dor bar byed pa 
[\[84b.6\]]yang ma yin/_dngos po med pa'i ngo bo nyid stong pa nyid kyi bar du sbyin par byed pa yang ma yin/_'dor bar byed pa yang ma yin/_dran pa nye bar gzhag pa rnams sbyin par byed pa yang ma yin/_'dor bar byed pa yang ma yin/_de bzhin du yang dag par spong ba dang /_rdzu 'phrul gyi rkang 
[\[84b.7\]]pa dang /_dbang po dang /_stobs dang /_byang chub kyi yan lag dang /_lam rnams sbyin par byed pa yang ma yin/_'dor bar byed pa yang ma yin/_stobs bcu sbyin par byed pa yang ma yin/_'dor bar byed pa yang ma yin/_mi 'jigs pa bzhi dang /_so so yang dag par rig 
[\[85a\]]
[\[85a.1\]]pa bzhi dang /_sangs rgyas kyi chos ma 'dres pa bco brgyad sbyin par byed pa yang ma yin/_'dor bar byed pa yang ma yin/_rgyun tu zhugs pa'i 'bras bu sbyin par byed pa yang ma yin/_'dor bar byed pa yang ma yin/_lan cig phyir 'ong ba'i 'bras bu dang /_phyir 
[\[85a.2\]]mi 'ong ba'i 'bras bu dang /_dgra bcom pa nyid dang /_rang sangs rgyas nyid dang /_rnam pa thams cad mkhyen pa nyid sbyin par byed pa yang ma yin/_'dor bar byed pa yang ma yin no/_/shes rab kyi pha rol tu phyin pa 'di ni sangs rgyas kyi chos rnams sbyin par byed pa yang ma yin/_
[\[85a.3\]]'dor bar byed pa yang ma yin/_so so'i skye bo'i chos rnams sbyin par byed pa yang ma yin/_'dor bar byed pa yang ma yin/_nyan thos dang /_rang sangs rgyas kyi chos rnams sbyin par byed pa yang ma yin/_'dor bar byed pa yang ma yin/_sangs rgyas kyi chos rnams sbyin par byed 
[\[85a.4\]]pa yang ma yin/_'dor bar byed pa yang ma yin no/_/rab 'byor shes rab kyi pha rol tu phyin pa 'di ni 'dus byas kyi khams 'dor bar byed pa yang ma yin/_'dus ma byas kyi khams sbyin par byed pa yang ma yin no/_/de ci'i phyir zhe na/_de bzhin gshegs pa rnams byung yang rung /_
[\[85a.5\]]de bzhin gshegs pa rnams ma byung yang rung /_chos kyi dbyings kyi tshul 'di ni gnas pa nyid de/_de de bzhin gshegs pas mngon par rdzogs par sangs rgyas shing mngon par thugs su chud de/_mngon par rdzogs par sangs rgyas shing /_mngon par thugs su chud nas kyang /_
[\[85a.6\]]gsung ba dang /_rnam par 'grel ba dang /_rnam par 'byed pa dang /_ston par mdzad pa'i phyir ro/_/de nas lha'i bu 'bum phrag rab tu mang po dag steng gi bar snang la 'khod nas/_ca co dang /_ga zha 'don cing /_lha'i me tog ud pa la dang /_pad ma dang /_ku mu da dang /_
[\[85a.7\]]pad ma dkar po dang /_man dar ba dag gis gtor nas/_'di skad du/_a la la 'dzam bu'i gling du chos kyi 'khor lo lan gnyis bskor ba 'di mthong ngo /_/zhes tshig tu yang brjod do/_/shes rab kyi pha rol tu phyin pa 'di bstan pa na/_de las lha'i bu stong phrag du ma dag 
[\[85b\]]
[\[85b.1\]]phyir mi skye ba'i chos la bzod pa thob par gyur to/_/de nas bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor dngos po med pa'i ngo bo nyid stong pa nyid kyi phyir/_shes rab kyi pha rol tu phyin pa 'di ni chos gang yang 'jug par bya ba'am/_
[\[85b.2\]]ldog par bya ba'i phyir nye bar gnas pa ma yin pas/_rab 'byor 'di ni chos kyi 'khor lo bskor ba gnyis pa yang ma yin/_gcig pa yang ma yin no/_/rab 'byor gyis gsol pa/_bcom ldan 'das gang gi tshe/_shes rab kyi pha rol tu phyin pa 'di ni chos gang yang 'jug 
[\[85b.3\]]par bgyi ba 'am/_ldog par bgyi ba'i slad du nye bar gnas pa ma lags pa'i dngos po ma mchis pa'i ngo bo nyid stong pa nyid gang lags/_bcom ldan 'das kyis bka' stsal pa/_rab 'byor shes rab kyi pha rol tu phyin pa ni/_shes rab kyi pha rol tu phyin pas stong ngo /_/de bzhin 
[\[85b.4\]]du bsam gtan dang /_brtson 'grus dang /_bzod pa dang /_tshul khrims dang /_sbyin pa'i pha rol tu phyin pa ni sbyin pa'i pha rol tu phyin pas stong ngo /_/nang stong pa nyid ni nang stong pa nyid kyis stong ngo /_/dngos po med pa'i ngo bo nyid stong pa nyid kyi bar ni dngos po med pa'i ngo bo nyid stong pa 
[\[85b.5\]]nyid kyis stong ngo /_/dran pa nye bar gzhag pa rnams ni dran pa nye bar gzhag pa rnams kyis stong ngo /_/de bzhin du yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam rnams ni lam gyis stong ngo /_stobs bcu ni stobs 
[\[85b.6\]]bcus stong ngo /_/mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa bco brgyad ni sangs rgyas kyi chos ma 'dres pa rnams kyis stong ngo /_rgyun du zhugs pa'i 'bras bu ni rgyun du zhugs pa'i 'bras bus stong ngo /_/de bzhin du lan cig 
[\[85b.7\]]phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang sangs rgyas nyid dang /_rnam pa thams cad mkhyen pa nyid ni rnam pa thams cad mkhyen pa nyid kyis stong ngo /_/rab 'byor gyis gsol pa/_bcom ldan 'das 'di lta ste/_dngos po ma 
[\[86a\]]
[\[86a.1\]]mchis pa'i ngo bo nyid stong pa nyid shes rab kyi pha rol tu phyin pa pha rol tu phyin pa 'di ni che ba lags te/_chos thams cad kyang chos thams cad kyi rang bzhin gyis stong la/_byang chub sems dpa' sems dpa' chen po rnams kyang /_shes rab kyi pha rol tu phyin pa la 
[\[86a.2\]]brten nas/_bla na med pa yang dag par rdzogs pa'i byang chub mngon par rdzogs par 'tshang rgya ba yang /_chos gang yang mngon par rdzogs par 'tshang rgya ba ma mchis shing /_chos kyi 'khor lo yang skor la chos gang yang 'jug par bgyid pa'am/_ldog par bgyid pa yang ma mchis 
[\[86a.3\]]te/_chos gang yang yongs su mthong ba yang ma mchis la/_chos gang yang yongs su ma mthong ba yang ma mchis lags so/_/de ci'i slad du zhe na/_'di ltar gang yang 'jug pa'am/_ldog pa'i chos de dmigs su ma mchis pa'i slad du ste/_'di ltar chos thams cad gtan mngon 
[\[86a.4\]]par ma grub pa lags pas stong pa nyid ni 'jug par bgyid pa'am/_ldog par bgyid pa ma lags la/_mtshan ma ma mchis pa dang /_smon pa ma mchis pa yang 'jug par bgyid pa'am/_ldog par bgyid pa ma lags so/_/de ltar na gang shes rab kyi pha rol tu phyin pa bstan pa 
[\[86a.5\]]dang /_rab tu bstan pa dang /_brjod pa dang /_gdags pa dang /_'jug pa dang /_rnam par 'grel ba dang /_rnam par 'byed pa dang /_smos pa dang /_gsal bar bgyid pa dang /_yang dag par rab tu ston pa 'di ni shes rab kyi pha rol tu phyin pa bstan pa yongs su dag pa lags 
[\[86a.6\]]so/_/shes rab kyi pha rol tu phyin pa bstan pa de yang sus kyang ma bstan/_sus kyang ma bzung lags so/_/gang sus kyang ma bstan sus kyang ma bzung ba de ni sus kyang mngon sum du ma bgyid lags so/_/gang sus kyang ma bstan sus kyang ma bzung /_sus kyang mngon 
[\[86a.7\]]sum du ma bgyis pa de la ni yongs su mya ngan las 'das pa su yang ma mchis te/_chos bstan pa 'di la su yang sbyin gnas su 'gyur ba yang ma mchis lags so/_/shes rab kyi pha rol tu phyin pa khri brgyad stong pa las gnas med pa'i le'u zhes bya ste sum cu rtsa bdun pa'o//_//
[\[86b\]]
[\[86b.1\]]de nas bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni ma mchis pa lags so/_/bcom ldan 'das kyis bka' stsal pa/_rab 'byor nam mkha' med pa'i phyir ro/_/
[\[86b.2\]]rab 'byor gyis gsol pa/_bcom ldan 'das shes rab kyi pha rol tu phyin pa pha rol tu phyin pa 'di ni mnyam pa nyid lags so/_/bcom ldan 'das kyis bka' stsal pa/_rab 'byor chos thams cad dmigs su med par mnyam pa nyid kyi phyir ro/_/rab 'byor gyis gsol 
[\[86b.3\]]pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni dben pa lags so/_/bcom ldan 'das kyis bka' stsal pa/_mtha' las 'das pa stong pa nyid kyi phyir ro/_/rab 'byor gyis gsol pa/_bcom ldan 'das 'di lta ste/_shes 
[\[86b.4\]]rab kyi pha rol tu phyin pa pha rol tu phyin pa 'di ni rdzi ba ma mchis pa lags so/_/bcom ldan 'das kyis bka' stsal pa/_chos thams cad dmigs su med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha 
[\[86b.5\]]rol tu phyin pa 'di ni gzhi ma mchis pa lags so/_/bcom ldan 'das kyis bka' stsal pa/_ming med pa dang lus med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni nam mkha' lta bu 
[\[86b.6\]]lags so/_/bcom ldan 'das kyis bka' stsal pa/_dbugs phyi nang du rgyu ba dmigs su med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni brjod du ma mchis pa lags so/_/
[\[86b.7\]]bcom ldan 'das kyis bka' stsal pa/_rnam par rtog pa dang /_rnam par dpyod pa dmigs su med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni ming ma mchis pa lags so/_/bcom 
[\[87a\]]
[\[87a.1\]]ldan 'das kyis bka' stsal pa/_tshor ba dang /_'du shes dang /_'du byed rnams dang /_rnam par shes pa'i phung po dmigs su med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin 
[\[87a.2\]]pa 'di ni 'gro ba ma mchis pa lags so/_/bcom ldan 'das kyis bka' stsal pa/_chos thams cad 'gro ba med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni mi 'phrogs pa lags so/_/
[\[87a.3\]]bcom ldan 'das kyis bka' stsal pa/_chos thams cad gzung du med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni mi bas pa lags so/_/bcom ldan 'das kyis bka' stsal pa/_
[\[87a.4\]]chos thams cad shin tu byang zhing zad pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni skye ba ma mchis pa lags so/_/bcom ldan 'das kyis bka' stsal pa/_chos thams cad kyi skye ba 
[\[87a.5\]]med pa dang /_'gag pa med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni byed pa po ma mchis pa lags so/_/bcom ldan 'das kyis bka' stsal pa/_byed pa po dmigs su med 
[\[87a.6\]]pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni shes pa po ma mchis pa lags so/_/bcom ldan 'das kyis bka' stsal pa/_shes pa po dmigs su med pa'i phyir ro/_/rab 'byor 
[\[87a.7\]]gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni 'pho ba ma mchis pa lags so/_/bcom ldan 'das kyis bka' stsal pa/_'chi 'pho dang skye ba dmigs su med pa'i phyir ro/_/rab 'byor gyis gsol pa/_bcom ldan 
[\[87b\]]
[\[87b.1\]]'das 'di lta ste/_shes rab kyi pha rol tu phyin pa pha rol tu phyin pa 'di ni 'jig pa ma mchis pa lags so/_/bcom ldan 'das kyis bka' stsal pa/_chos thams cad rang bzhin gyis 'jig pa med pa'i phyir ro/_/rab 'byor gyis gsol pa/_bcom ldan 'das 'di lta ste/_
[\[87b.2\]]shes rab kyi pha rol tu phyin pa pha rol tu phyin pa 'di ni rmi lam lta bu lags so/_/bcom ldan 'das kyis bka' stsal pa/_rmi lam rmis pa dmigs su med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu 
[\[87b.3\]]phyin pa 'di ni brag ca lta bu lags so/_/bcom ldan 'das kyis bka' stsal pa/_sgra'i brjod pa dmigs su med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni mig yor lta bu lags so/_/
[\[87b.4\]]bcom ldan 'das kyis bka' stsal pa/_gzugs brnyan dmigs su med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni smig rgyu lta bu lags so/_/bcom ldan 'das kyis bka' stsal pa/_
[\[87b.5\]]chu 'bab pa dmigs su med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni sgyu ma lta bu lags so/_/bcom ldan 'das kyis bka' stsal pa/_mtshan ma dmigs su med pa'i phyir ro/_/rab 'byor 
[\[87b.6\]]gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni gti mug ma mchis pa lags so/_/bcom ldan 'das kyis bka' stsal pa/_ma rig pa'i mun pa dmigs su med pa'i phyir ro/_/rab 'byor gyis gsol pa/_bcom ldan 
[\[87b.7\]]'das 'di lta ste/_shes rab kyi pha rol tu phyin pa pha rol tu phyin pa 'di ni kun nas nyon mongs pa ma mchis pa lags so/_/bcom ldan 'das kyis bka' stsal pa/_kun nas nyon mongs pa dmigs su med pa'i phyir ro/_/rab 'byor gyis gsol ba/_bcom ldan 'das 
[\[88a\]]
[\[88a.1\]]'di lta ste/_shes rab kyi pha rol tu phyin pa pha rol tu phyin pa 'di ni rnam par byang ba ma mchis pa lags so/_/bcom ldan 'das kyis bka' stsal pa/_kun nas nyon mongs pa yod par mi dmigs pa'i phyir ro/_/rab 'byor gyis gsol pa/_bcom 
[\[88a.2\]]ldan 'das 'di lta ste/_shes rab kyi pha rol tu phyin pa pha rol tu phyin pa 'di ni gnas ma mchis pa lags so/_/bcom ldan 'das kyis bka' stsal pa/_chos thams cad dmigs su med pa'i phyir ro/_/rab 'byor gyis gsol pa/_bcom ldan 'das 'di lta ste/_shes 
[\[88a.3\]]rab kyi pha rol tu phyin pa pha rol tu phyin pa 'di ni dmigs su ma mchis pa lags so/_/bcom ldan 'das kyis bka' stsal pa/_gnas dmigs su med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu 
[\[88a.4\]]phyin pa 'di ni spros pa ma mchis pa lags so/_/bcom ldan 'das kyis bka' stsal pa/_spros pa thams cad yang dag par bcom pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni rlom 
[\[88a.5\]]sems ma mchis pa lags so/_/bcom ldan 'das kyis bka' stsal pa/_rlom sems thams cad yang dag par bcom pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni g.yo ba ma mchis pa 
[\[88a.6\]]lags so/_/bcom ldan 'das kyis bka' stsal pa/_chos kyi dbyings gnas pa nyid kyi phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni 'dod chags dang bral ba lags so/_/bcom ldan 'das 
[\[88a.7\]]kyis bka' stsal pa/_chos thams cad ma nor ba de bzhin nyid du mngon par rdzogs par byang chub par byed pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni kun nas ldang ba ma mchis pa lags so/_/
[\[88b\]]
[\[88b.1\]]bcom ldan 'das kyis bka' stsal pa/_chos thams cad rnam par rtog pa med pa nyid kyi phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni zhi ba lags so/_/bcom ldan 'das kyis bka' stsal pa/_
[\[88b.2\]]chos thams cad mtshan ma med cing dmigs su med pa nyid kyi phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni 'dod chags ma mchis pa lags so/_/bcom ldan 'das kyis bka' stsal pa/_'dod 
[\[88b.3\]]chags kyi mtshan ma dmigs su med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni zhe sdang ma mchis pa lags so/_/bcom ldan 'das kyis bka' stsal pa/_zhe sdang yod pa ma yin pa'i 
[\[88b.4\]]phyir ro//_//shes rab kyi pha rol tu phyin pa khri brgyad stong pa/_bam po sum cu pa/_rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni gti mug ma mchis pa lags so/_/bcom ldan 'das 
[\[88b.5\]]kyis bka' stsal pa/_gti mug gi mun pa rnam par sel ba nyid kyi phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni nyon mongs pa ma mchis pa lags so/_/bcom ldan 'das kyis bka' stsal 
[\[88b.6\]]pa/_yongs su rtog pa med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni sems can ma mchis pa lags so/_/bcom ldan 'das kyis bka' stsal pa/_sems can dmigs su 
[\[88b.7\]]med pa nyid kyi phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni tshad ma mchis pa lags so/_/bcom ldan 'das kyis bka' stsal pa/_chos thams cad kun nas ldang ba med pa'i phyir ro/_/
[\[89a\]]
[\[89a.1\]]rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni mtha' gnyis su ma mchis pa lags so/_/bcom ldan 'das kyis bka' stsal pa/_mtha' dmigs su med pa nyid kyi phyir ro/_/
[\[89a.2\]]rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni ma 'dres pa lags so/_/bcom ldan 'das kyis bka' stsal pa/_chos thams cad 'dres pa med pa'i phyir ro/_/rab 'byor gyis gsol pa/_bcom ldan 
[\[89a.3\]]'das 'di lta ste/_shes rab kyi pha rol tu phyin pa pha rol tu phyin pa 'di ni nag nog ma mchis pa lags so/_/bcom ldan 'das kyis bka' stsal pa/_nyan thos dang /_rang sangs rgyas kyi sa las yang dag par 'das pa'i phyir ro/_/rab 'byor gyis gsol pa/_bcom ldan 'das 
[\[89a.4\]]'di lta ste/_shes rab kyi pha rol tu phyin pa pha rol tu phyin pa 'di ni rnam par mi rtog pa lags so/_/bcom ldan 'das kyis bka' stsal pa/_rnam par rtog pa dmigs su med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha 
[\[89a.5\]]rol tu phyin pa pha rol tu phyin pa 'di ni tshad ma mchis pa lags so/_/bcom ldan 'das kyis bka' stsal pa/_chos thams cad kyi tshad dmigs su med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di 
[\[89a.6\]]ni nam mkha' lta bu lags so/_/bcom ldan 'das kyis bka' stsal pa/_chos thams cad nam mkha' ltar chags pa med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni mi rtag pa lags 
[\[89a.7\]]so/_/bcom ldan 'das kyis bka' stsal pa/_chos thams cad 'jig pa med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni sdug bsngal ba lags so/_/bcom ldan 'das kyis bka' stsal 
[\[89b\]]
[\[89b.1\]]pa/_chos thams cad lhag par chags par bya ba'i 'os ma yin pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni bdag ma mchis pa lags so/_/bcom ldan 'das kyis bka' stsal pa/_
[\[89b.2\]]chos thams cad mngon par zhen pa med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni stong pa nyid lags so/_/bcom ldan 'das kyis bka' stsal pa/_chos thams cad kyi rang bzhin dmigs 
[\[89b.3\]]su med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni mtshan nyid ma mchis pa lags so/_/bcom ldan 'das kyis bka' stsal pa/_chos thams cad mtshan ma med pa'i phyir ro/_/rab 'byor 
[\[89b.4\]]gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni nang stong pa nyid lags so/_/bcom ldan 'das kyis bka' stsal pa/_nang gi chos rnams dmigs su med pa'i phyir ro/_/rab 'byor gyis gsol pa/_bcom ldan 
[\[89b.5\]]'das 'di lta ste/_shes rab kyi pha rol tu phyin pa pha rol tu phyin pa 'di ni phyi stong pa nyid lags so/_/bcom ldan 'das kyis bka' stsal pa/_phyi'i chos rnams dmigs su med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha 
[\[89b.6\]]rol tu phyin pa pha rol tu phyin pa 'di ni phyi nang stong pa nyid lags so/_/bcom ldan 'das kyis bka' stsal pa/_phyi dang nang gi chos rnams dmigs su med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 
[\[89b.7\]]'di ni stong pa nyid stong pa nyid lags so/_/bcom ldan 'das kyis bka' stsal pa/_stong pa nyid stong pa nyid dmigs su med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni chen po stong pa nyid 
[\[90a\]]
[\[90a.1\]]lags so/_/bcom ldan 'das kyis bka' stsal pa/_chen po stong pa nyid dmigs su med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni don dam pa stong pa nyid lags so/_/bcom 
[\[90a.2\]]ldan 'das kyis bka' stsal pa/_don dam pa stong pa nyid dmigs su med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni 'dus byas stong pa nyid lags so/_/bcom ldan 'das kyis bka' 
[\[90a.3\]]stsal pa/_'du byas stong pa nyid dmigs su med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni 'dus ma byas stong pa nyid lags so/_/bcom ldan 'das kyis bka' stsal pa/_'dus 
[\[90a.4\]]ma byas stong pa nyid dmigs su med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni mtha' las 'das pa stong pa nyid lags so/_/bcom ldan 'das kyis bka' stsal pa/_mtha' las 'das pa 
[\[90a.5\]]stong pa nyid dmigs su med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni thog ma dang tha ma med pa stong pa nyid lags so/_/bcom ldan 'das kyis bka' stsal pa/_thog ma dang tha ma med 
[\[90a.6\]]pa stong pa nyid dmigs su med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni dor ba med pa stong pa nyid lags so/_/bcom ldan 'das kyis bka' stsal pa/_dor ba med pa stong pa nyid dmigs 
[\[90a.7\]]su med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni rang bzhin stong pa nyid lags so/_/bcom ldan 'das kyis bka' stsal pa/_'dus byas dang 'dus ma byas kyi chos dmigs su 
[\[90b\]]
[\[90b.1\]]med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni chos thams cad stong pa nyid lags so/_/bcom ldan 'das kyis bka' stsal pa/_chos thams cad stong pa nyid dmigs su med pa'i phyir 
[\[90b.2\]]ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni rang gi mtshan nyid stong pa nyid lags so/_/bcom ldan 'das kyis bka' stsal pa/_rang gi mtshan nyid stong pa nyid dmigs su med pa'i phyir ro/_/rab 
[\[90b.3\]]'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni mi dmigs pa stong pa nyid lags so/_/bcom ldan 'das kyis bka' stsal pa/_mi dmigs pa stong pa nyid dmigs su med pa'i phyir ro/_/rab 'byor gyis 
[\[90b.4\]]gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni dngos po med pa stong pa nyid lags so/_/bcom ldan 'das kyis bka' stsal pa/_dngos po med pa stong pa nyid dmigs su med pa'i phyir ro/_/rab 'byor gyis gsol pa/_
[\[90b.5\]]bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni ngo bo nyid stong pa nyid lags so/_/bcom ldan 'das kyis bka' stsal pa/_ngo bo nyid stong pa nyid dmigs su med pa'i phyir ro/_/rab 'byor gyis gsol pa/_bcom ldan 'das 'di lta ste/_
[\[90b.6\]]shes rab kyi pha rol tu phyin pa pha rol tu phyin pa 'di ni dngos po med pa'i ngo bo nyid stong pa nyid lags so/_/bcom ldan 'das kyis bka' stsal pa/_dngos po med pa'i ngo bo nyid stong pa nyid dmigs su med pa'i phyir ro/_/rab 'byor gyis gsol pa/_bcom ldan 'das 'di 
[\[90b.7\]]lta ste/_shes rab kyi pha rol tu phyin pa pha rol tu phyin pa 'di ni dran pa nye bar gzhag pa lags so/_/bcom ldan 'das kyis bka' stsal pa/_lus dang /_tshor ba dang /_sems dang /_chos dmigs su med pa'i phyir ro/_/rab 'byor gyis gsol pa/_bcom ldan 'das 'di 
[\[91a\]]
[\[91a.1\]]lta ste/_shes rab kyi pha rol tu phyin pa pha rol tu phyin pa 'di ni yang dag pa'i spong ba lags so/_/bcom ldan 'das kyis bka' stsal pa/_dge ba dang /_mi dge ba'i chos rnams dmigs su med pa'i phyir ro/_/rab 'byor gyis gsol pa/_bcom 
[\[91a.2\]]ldan 'das 'di lta ste/_shes rab kyi pha rol tu phyin pa pha rol tu phyin pa 'di ni rdzu 'phrul gyi rkang pa lags so/_/bcom ldan 'das kyis bka' stsal pa/_rdzu 'phrul gyi rkang pa bzhi dmigs su med pa'i phyir ro/_/rab 'byor gyis gsol pa/_bcom ldan 'das 'di 
[\[91a.3\]]lta ste/_shes rab kyi pha rol tu phyin pa pha rol tu phyin pa 'di ni dbang po lags so/_/bcom ldan 'das kyis bka' stsal pa/_dbang po lnga dmigs su med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol 
[\[91a.4\]]tu phyin pa 'di ni stobs lags so/_/bcom ldan 'das kyis bka' stsal pa/_stobs lnga dmigs su med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni byang chub kyi yan lag lags so/_/
[\[91a.5\]]bcom ldan 'das kyis bka' stsal pa/_byang chub kyi yan lag bdun dmigs su med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni lam lags so/_/bcom ldan 'das kyis bka' 
[\[91a.6\]]stsal pa/_lam yan lag brgyad pa dmigs su med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni stong pa nyid lags so/_/bcom ldan 'das kyis bka' stsal pa/_lta bar gyur pa 
[\[91a.7\]]dmigs su med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni mtshan ma ma mchis pa lags so/_/bcom ldan 'das kyis bka' stsal pa/_rnam par rtog pa dmigs su med pa'i phyir 
[\[91b\]]
[\[91b.1\]]ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni smon pa ma mchis pa lags so/_/bcom ldan 'das kyis bka' stsal pa/_smon lam dmigs su med pa'i phyir ro/_/rab 'byor gyis gsol pa/_
[\[91b.2\]]bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni rnam par thar pa lags so/_/bcom ldan 'das kyis bka' stsal pa/_rnam par thar pa brgyad dmigs su med pa'i phyir ro/_/rab 'byor gyis gsol pa/_bcom ldan 'das 'di 
[\[91b.3\]]lta ste/_shes rab kyi pha rol tu phyin pa pha rol tu phyin pa 'di ni snyoms par 'jug pa lags so/_/bcom ldan 'das kyis bka' stsal pa/_mthar gyis gnas pa'i snyoms par 'jug pa dgu dmigs su med pa'i phyir ro/_/rab 'byor gyis gsol pa/_bcom ldan 'das 
[\[91b.4\]]'di lta ste/_shes rab kyi pha rol tu phyin pa pha rol tu phyin pa 'di ni 'phags pa'i bden pa lags so/_/bcom ldan 'das kyis bka' stsal pa/_sdug bsngal ba dang /_kun 'byung ba dang /_'gog pa dang /_lam dmigs su med pa'i phyir ro/_/rab 'byor gyis gsol pa/_
[\[91b.5\]]bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni sbyin pa lags so/_/bcom ldan 'das kyis bka' stsal pa/_ser sna dmigs su med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha 
[\[91b.6\]]rol tu phyin pa pha rol tu phyin pa 'di ni tshul khrims lags so/_/bcom ldan 'das kyis bka' stsal pa/_'chal pa'i tshul khrims dmigs su med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu 
[\[91b.7\]]phyin pa 'di ni bzod pa lags so/_/bcom ldan 'das kyis bka' stsal pa/_gnod sems dmigs su med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni brtson 'grus lags 
[\[92a\]]
[\[92a.1\]]so/_/bcom ldan 'das kyis bka' stsal pa/_le lo dmigs su med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni bsam gtan lags so/_/bcom ldan 
[\[92a.2\]]'das kyis bka' stsal pa/_g.yeng ba dmigs su med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni shes rab lags so/_/bcom ldan 'das kyis bka' stsal pa/_'chal 
[\[92a.3\]]pa'i shes rab dmigs su med pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni stobs bcu lags so/_/bcom ldan 'das kyis bka' stsal pa/_chos thams cad dmigs su med 
[\[92a.4\]]pa'i phyir ro/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni mi 'jigs pa lags so/_/bcom ldan 'das kyis bka' stsal pa/_lam gyi rnam pa shes pa nyid dmigs su med pa'i phyir ro/_/rab 'byor 
[\[92a.5\]]gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni so so yang dag par rig pa lags so/_/bcom ldan 'das kyis bka' stsal pa/_thams cad du ye shes chags pa med cing thogs pa med pa'i phyir ro/_/rab 'byor gyis 
[\[92a.6\]]gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni snying rje chen po lags so/_/bcom ldan 'das kyis bka' stsal pa/_sems can thams cad yongs su mi gtong ba'i phyir ro/_/rab 'byor gyis gsol pa/_bcom 
[\[92a.7\]]ldan 'das 'di lta ste/_shes rab kyi pha rol tu phyin pa pha rol tu phyin pa 'di ni sangs rgyas kyi chos ma 'dres pa lags so/_/bcom ldan 'das kyis bka' stsal pa/_nyan thos dang /_rang sangs rgyas kyi chos thams cad las yang dag par 'das pa'i phyir ro/_/rab 
[\[92b\]]
[\[92b.1\]]'byor gyis gsol pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni de bzhin nyid lags so/_/bcom ldan 'das kyis bka' stsal pa/_brjod pa thams cad kyi de bzhin nyid yin pa'i phyir ro/_/rab 'byor gyis gsol 
[\[92b.2\]]pa/_bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni rang byung lags so/_/bcom ldan 'das kyis bka' stsal pa/_chos thams cad la dbang sgyur ba'i phyir ro/_/rab 'byor gyis gsol pa/_bcom ldan 'das 'di lta ste/_
[\[92b.3\]]shes rab kyi pha rol tu phyin pa pha rol tu phyin pa 'di ni sangs rgyas lags so/_/bcom ldan 'das kyis bka' stsal pa/_chos thams cad rnam pa thams cad du mngon par rdzogs par byang chub pa'i phyir ro/_/shes rab kyi pha rol tu phyin pa khri brgyad stong pa las/_
[\[92b.4\]]dmigs su med pa'i le'u zhes bya ste sum cu rtsa brgyad pa'o//_//de nas lha'i dbang po brgya byin 'di snyam du sems te/_rigs kyi bu'am rigs kyi bu mo gang dag gi rna lam du shes rab kyi pha rol tu phyin pa 'di grag pa de dag kyang sngon gyi rgyal ba la lhag par bya 
[\[92b.5\]]ba byas pa yin la/_gang dag gi rna lam du shes rab kyi pha rol tu phyin pa 'di grag par 'gyur ba de dag kyang /_de bzhin gshegs pa las dge ba'i rtsa ba rnams bskyed cing /_dge ba'i bshes gnyen gyis yongs su zin pa yin no/_/gang dag 'dzin pa dang /_'chang ba 
[\[92b.6\]]dang /_klog pa dang /_kun chub par byed pa dang /_bzung zhing bcangs la blags shing kun chub par byas nas kyang /_de bzhin nyid du sgrub par byed pa dag lta smos kyang ci dgos/_rigs kyi bu'am rigs kyi bu mo gang dag shes rab kyi pha rol tu phyin pa 'di 'dzin pa 
[\[92b.7\]]dang /_'chang ba dang /_klog pa dang /_kun chub par byed pa dang /_bzung zhing bcangs la blags shing kun chub par byas nas kyang /_de bzhin nyid du sgrub par byed pa de dag gis ni sangs rgyas mang po dag la bsnyen bkur byas pa yin no/_/rigs kyi bu'am rigs 
[\[93a\]]
[\[93a.1\]]kyi bu mo gang dag gis shes rab kyi pha rol tu phyin pa zab mo 'di thos nas kyang mi skrag mi dngang zhing /_dngang bar mi 'gyur ba de dag gis ni sngon gyi de bzhin gshegs pa dgra bcom pa yang dag par rdzogs pa'i sangs rgyas rnams la yang yongs su zhu ba 
[\[93a.2\]]byas pa yin no/_/gang dag gis shes rab kyi pha rol tu phyin pa zab mo 'di thos nas kyang mi skrag mi dngang zhing dngang bar mi 'gyur ba de dag gis ni bskal pa bye ba phrag mang po dag nas/_sbyin pa'i pha rol tu phyin pa la spyad cing /_tshul khrims dang /_bzod pa dang /_
[\[93a.3\]]brtson 'grus dang /_bsam gtan dang /_shes rab kyi pha rol tu phyin pa la spyad pa yin no snyam mo/_/de nas bcom ldan 'das la tshe dang ldan pa shA ri'i bus 'di skad ces gsol to/_/bcom ldan 'das rigs kyi bu'am/_rigs kyi bu mo gang dag shes rab kyi pha rol 
[\[93a.4\]]tu phyin pa zab mo 'di thos nas mi skrag mi dngang zhing /_dngang bar mi 'gyur la/_'chang ba dang /_klog pa dang /_kun chub par bgyid pa dang /_tshul bzhin du yang brtson par bgyid pa'i rigs kyi bu'am rigs kyi bu mo de dag ni phyir mi ldog pa'i byang chub sems 
[\[93a.5\]]dpa' sems dpa' chen po rnams ji lta ba de ltar gzung bar bgyid lags so/_/de ci'i slad du zhe na/_bcom ldan 'das 'di ltar shes rab kyi pha rol tu phyin pa 'di ni zab lags te/_sngon pha rol tu phyin pa drug po dag la ma spyad pa dag gis ni/_shes rab kyi pha rol tu 
[\[93a.6\]]phyin pa zab mo 'di la mos par rngo mi thogs pa'i slad du'o/_/bcom ldan 'das rigs kyi bu'am rigs kyi bu mo gang gis shes rab kyi pha rol tu phyin pa zab mo 'di spong bar sems pa'i rigs kyi bu'am rigs kyi bu mo de dag gis ni/_sngon gyi mthar yang shes rab kyi pha 
[\[93a.7\]]rol tu phyin pa zab mo 'di spangs pa lags so/_/de ci'i slad du zhe na/_bcom ldan 'das 'di ltar rigs kyi bu 'am rigs kyi bu mo de dag ni shes rab kyi pha rol tu phyin pa zab mo 'di la dad pa ma mchis pa dang /_dga' ba ma mchis pa dang /_dad pa ma mchis pas 
[\[93b\]]
[\[93b.1\]]rigs kyi bu 'am rigs kyi bu mo de dag gis sangs rgyas rnams dang /_sangs rgyas kyi nyan thos rnams la 'di skad du/_sbyin pa'i pha rol tu phyin pa la ni ji ltar spyad par bgyi/_tshul khrims dang /_bzod pa dang /_brtson 'grus dang /_bsam gtan dang /_shes rab 
[\[93b.2\]]kyi pha rol tu phyin pa la ni ji ltar spyad par bgyi/_nang stong pa nyid la ni ji ltar bsgom par bgyi/_phyi stong pa nyid la ni ji ltar bsgom par bgyi/_phyi nang stong pa nyid la ni ji ltar bsgom par bgyi/_dngos po med pa'i ngo bo nyid stong pa nyid kyi bar la ni ji ltar bsgom par 
[\[93b.3\]]bgyi/_dran pa nye bar gzhag pa rnams la ni ji ltar bsgom par bgyi/_yang dag pa'i spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam rnams la ni ji ltar bsgom par bgyi/_de bzhin gshegs pa'i 
[\[93b.4\]]stobs bcu la ni ji ltar bsgom par bgyi/_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa rnams la ni ji ltar bsgom par bgyi/_zhes yongs su zhu ba ma bgyis pa'i slad du'o/_/de nas lha'i dbang po brgya byin 
[\[93b.5\]]gyis tshe dang ldan pa shA ri'i bu la 'di skad ces smras so/_/btsun pa shA ri'i bu de ltar ngo mtshar yang ci che ste/_shes rab kyi pha rol tu phyin pa ni shin tu zab pas na/_byang chub sems dpa' sems dpa' chen po gang sngon gyi mthar yang shes rab kyi pha rol tu phyin pa zab 
[\[93b.6\]]mo 'di la mos par ma gyur pa dang /_sbyin pa'i pha rol tu phyin pa dang /_tshul khrims dang /_bzod pa dang /_brtson 'grus dang /_bsam gtan dang /_shes rab kyi pha rol tu phyin pa la mos par ma gyur pa dang /_nang stong pa nyid la mos par ma gyur pa dang /_dngos 
[\[93b.7\]]po med pa'i ngo bo nyid stong pa nyid kyi bar la mos par ma gyur pa dang /_byang chub kyi phyogs kyi chos sum cu rtsa bdun la mos par ma gyur pa dang /_stobs bcu dang /_mi 'jigs pa bzhi dang /_so so yang dag par rig pa bzhi dang /_mngon par shes pa lnga dang /_sangs 
[\[94a\]]
[\[94a.1\]]rgyas kyi chos ma 'dres pa bco brgyad la mos par ma gyur pa dag gis shes rab kyi pha rol tu phyin pa zab mo 'di spong bar byed pa ni ngo mtshar mi che'o/_/btsun pa shA ri'i bu gang shes rab kyi pha rol tu phyin pa la phyag 'tshal ba de ni/_rnam pa thams cad 
[\[94a.2\]]mkhyen pa nyid kyi ye shes la phyag 'tshal ba yin pas na/_bcom ldan 'das ma shes rab kyi pha rol tu phyin pa la bdag phyag 'tshal lo/_/de nas bcom ldan 'das kyis lha'i dbang po brgya byin la 'di skad ces bka' stsal to/_/kau shi ka de de bzhin no/_/de de bzhin te/_
[\[94a.3\]]gang shes rab kyi pha rol tu phyin pa la phyag 'tshal ba de ni/_rnam pa thams cad mkhyen pa nyid kyi ye shes la phyag 'tshal ba yin no/_/de ci'i phyir zhe na/_kau shi ka 'di ltar sangs rgyas bcom ldan 'das rnams kyi rnam pa thams cad mkhyen pa nyid kyang shes rab kyi pha rol 
[\[94a.4\]]tu phyin pa 'di las nges par byung la/_shes rab kyi pha rol tu phyin pa yang rnam pa thams cad mkhyen pa nyid kyi ye shes kyis rab tu bskyed pa yin pa'i phyir te/_kau shi ka rnam pa thams cad mkhyen pa nyid la gnas par 'dod pa'i rigs kyi bu'am rigs kyi bu mos shes 
[\[94a.5\]]rab kyi pha rol tu phyin pa la gnas par bya'o/_/de bzhin du rnam pa thams cad mkhyen pa nyid kyi ye shes skyed par 'dod pa dang /_bag chags kyi mtshams sbyor ba dang /_nyon mongs pa thams cad yang dag par 'joms par 'dod pa dang /_bla na med pa yang dag par 
[\[94a.6\]]rdzogs pa'i byang chub mngon par rdzogs par 'tshang rgya bar 'dod pa dang /_chos kyi 'khor lo skor bar 'dod pa'i rigs kyi bu'am rigs kyi bu mos kyang shes rab kyi pha rol tu phyin pa la gnas par bya'o/_/de bzhin du sems can rnams rgyun tu zhugs pa'i 'bras bu la 
[\[94a.7\]]dgod par 'dod pa dang /_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid la dgod par 'dod pa dang /_rang byang chub la dgod par 'dod pa dang /_sems can rnams bla na med pa yang dag par rdzogs pa'i byang 
[\[94b\]]
[\[94b.1\]]chub la dgod par 'dod pa dang /_dge slong gi dge 'dun yongs su bsdu bar 'dod pa'i byang chub sems dpa' sems dpa' chen pos kyang shes rab kyi pha rol tu phyin pa la rnal 'byor du bya'o/_/de skad ces bka' stsal pa dang /_bcom ldan 'das la lha'i dbang po brgya 
[\[94b.2\]]byin gyis 'di skad ces gsol to/_/bcom ldan 'das ji ltar na byang chub sems dpa' sems dpa' chen po de shes rab kyi pha rol tu phyin pa la gnas pa lags/_ji ltar na rnal 'byor du bgyid pa lags/_ji ltar na bsam gtan dang /_brtson 'grus dang /_bzod pa 
[\[94b.3\]]dang /_tshul khrims dang /_sbyin pa'i pha rol tu phyin pa la gnas pa lags/_ji ltar na rnal 'byor du bgyid pa lags/_ji ltar na shes rab kyi pha rol tu phyin pa la spyad na/_nang stong pa nyid la rnal 'byor du bgyid pa lags/_ji ltar na dngos po med pa'i ngo bo nyid 
[\[94b.4\]]stong pa nyid kyi bar la rnal 'byor du bgyid pa lags/_bcom ldan 'das byang chub sems dpa' sems dpa' chen pos ji ltar shes rab kyi pha rol tu phyin pa la spyad na/_byang chub kyi phyogs kyi chos sum cu rtsa bdun la rnal 'byor du bgyid pa lags/_de bzhin du byang 
[\[94b.5\]]chub sems dpa' sems dpa' chen pos ji ltar shes rab kyi pha rol tu phyin pa la spyad na/_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_mngon par shes pa lnga dang /_sangs rgyas kyi chos ma 'dres pa bco 
[\[94b.6\]]brgyad la rnal 'byor du bgyid pa lags/_de skad ces gsol pa dang /_bcom ldan 'das kyis lha'i dbang po brgya byin la 'di skad ces bka' stsal to/_/kau shi ka gang khyod de bzhin gshegs pa la don de yongs su zhu bar sems pa ni legs so legs so/_/kau shi ka khyod 
[\[94b.7\]]kyi spobs pa skyes pa de yang sangs rgyas kyi mthu yin te/_kau shi ka de'i phyir legs par rab tu nyon la yid la zung shig dang /_ngas khyod la bshad par bya'o/_/kau shi ka 'di la byang chub sems dpa' sems dpa' chen po shes rab kyi pha rol tu phyin pa la spyod pa gzugs la mi 
[\[95a\]]
[\[95a.1\]]gnas te/_gang gi tshe gzugs la mi gnas pa de'i tshe gzugs la rnal 'byor du byed pa yin no/_/de bzhin du tshor ba dang /_'du shes dang /_'du byed rnams dang /_rnam par shes pa la mi gnas te/_gang gi tshe rnam par shes pa la mi gnas 
[\[95a.2\]]pa de'i tshe/_rnam par shes pa la rnal 'byor du byed pa yin no/_/de bzhin du mig la mi gnas/_rna ba dang /_sna dang /_lce dang /_lus dang /_yid la mi gnas te/_de ltar shes rab kyi pha rol tu phyin pa la rnal 'byor du byed do/_/de bzhin du gzugs la mi gnas/_
[\[95a.3\]]sgra dang /_dri dang /_ro dang /_reg bya dang /_chos rnams la mi gnas te/_de ltar shes rab kyi pha rol tu phyin pa la rnal 'byor du byed do/_/de bzhin du sbyin pa'i pha rol tu phyin pa la mi gnas par shes rab kyi pha rol tu phyin pa la rnal 'byor du byed do/_/de bzhin du tshul khrims 
[\[95a.4\]]dang /_bzod pa dang /_brtson 'grus dang /_bsam gtan dang /_shes rab kyi pha rol tu phyin pa la mi gnas par shes rab kyi pha rol tu phyin pa la rnal 'byor du byed do/_/nang stong pa nyid la mi gnas par shes rab kyi pha rol tu phyin pa la rnal 'byor du byed do/_/dngos po med 
[\[95a.5\]]pa'i ngo bo nyid stong pa nyid kyi bar la mi gnas par shes rab kyi pha rol tu phyin pa la rnal 'byor du byed do/_/dran pa nye bar gzhag pa rnams la mi gnas par shes rab kyi pha rol tu phyin pa la rnal 'byor du byed do/_/de bzhin du yang dag pa'i spong ba rnams dang /_rdzu 'phrul gyi 
[\[95a.6\]]rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_lam la mi gnas par shes rab kyi pha rol tu phyin pa la rnal 'byor du byed do/_/tshad med pa bzhi la mi gnas par shes rab kyi pha rol tu phyin pa la rnal 'byor du byed 
[\[95a.7\]]do/_/bsam gtan bzhi dang /_gzugs med pa'i snyoms par 'jug pa bzhi dang /_mngon par shes pa lnga la mi gnas/_stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa bco brgyad la mi gnas 
[\[95b\]]
[\[95b.1\]]par shes rab kyi pha rol tu phyin pa la rnal 'byor du byed do/_/de ci'i phyir zhe na/_'di ltar gang la gnas pa dang gang la rnal 'byor du byed pa'i gzugs de dmigs su med pa dang /_de bzhin du gang la gnas pa dang /_gang la rnal 'byor du byed pa'i tshor ba dang /_'du shes 
[\[95b.2\]]dang /_'du byed rnams dang /_rnam par shes pa dang /_de bzhin du khams rnams dang /_skye mched rnams dang /_rten cing 'brel par 'byung ba dang /_pha rol tu phyin pa rnams dang /_byang chub kyi phyogs kyi chos sum cu rtsa bdun dang /_stong pa nyid thams cad dang /_stobs 
[\[95b.3\]]bcu dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa bco brgyad dmigs su med pa'i phyir ro/_/kau shi ka gzhan yang byang chub sems dpa' sems dpa' chen po gzugs la sbyor bar mi byed de/_gang gi phyir 
[\[95b.4\]]gzugs la sbyor bar mi byed pa de ltar gzugs la rnal 'byor du byed do/_/de bzhin du tshor ba dang /_'du shes dang /_'du byed rnams dang /_rnam par shes pa la sbyor bar mi byed de/_gang gi phyir rnam par shes pa la sbyor bar mi byed pa de ltar rnam par shes pa la rnal 
[\[95b.5\]]'byor du byed do/_/de bzhin du khams rnams dang /_skye mched rnams dang /_rten cing 'brel par 'byung ba dang /_pha rol tu phyin pa rnams dang /_byang chub kyi phyogs kyi chos sum cu rtsa bdun dang /_stong pa nyid thams cad dang /_stobs bcu dang /_mi 'jigs pa rnams dang /_
[\[95b.6\]]so so yang dag par rig pa rnams dang /_sangs rgyas kyi chos ma 'dres pa bco brgyad la sbyor bar mi byed de/_gang gi phyir sangs rgyas kyi chos ma 'dres pa bco brgyad la sbyor bar mi byed pa de ltar/_sangs rgyas kyi chos ma 'dres pa bco brgyad la rnal 'byor du byed do/_/de ci'i 
[\[95b.7\]]phyir zhe na/_'di ltar byang chub sems dpa' sems dpa' chen po des gzugs sngon gyi mthar mi dmigs/_gzugs phyi ma'i mthar mi dmigs/_gzugs da ltar byung bar mi dmigs shing de bzhin du tshor ba dang /_'du shes dang /_'du byed rnams dang /_rnam par shes 
[\[96a\]]
[\[96a.1\]]pa sngon gyi mthar mi dmigs/_rnam par shes pa phyi ma'i mthar mi dmigs/_rnam par shes pa da ltar byung bar mi dmigs la de bzhin du khams rnams dang /_skye mched rnams dang /_rten cing 'brel par 'byung ba dang /_pha rol tu phyin pa rnams dang /_
[\[96a.2\]]byang chub kyi phyogs kyi chos sum cu rtsa bdun dang /_stong pa nyid thams cad dang /_stobs bcu dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa bco brgyad sngon gyi mthar mi dmigs/_phyi ma'i mthar mi dmigs/_
[\[96a.3\]]da ltar byung bar mi dmigs pa'i phyir ro/_/de nas bcom ldan 'das la tshe dang ldan pa shA ri'i bus 'di skad ces gsol to/_/bcom ldan 'das shes rab kyi pha rol tu phyin pa ni zab pa lags so/_/bcom ldan 'das kyis bka' stsal pa/_shA ri'i bu gzugs kyi de bzhin nyid 
[\[96a.4\]]zab pa'i phyir/_shes rab kyi pha rol tu phyin pa zab pa yin no/_/shA ri'i bu de bzhin du tshor ba dang /_'du shes dang /_'du byed rnams dang /_rnam par shes pa'i de bzhin nyid zab pa'i phyir/_shes rab kyi pha rol tu phyin pa zab pa yin no/_/shA ri'i bu de bzhin du khams rnams 
[\[96a.5\]]dang /_skye mched rnams dang /_rten cing 'brel par 'byung ba dang /_pha rol tu phyin pa rnams dang /_stong pa nyid thams cad dang /_byang chub kyi phyogs kyi chos rnams dang /_stobs bcu dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos 
[\[96a.6\]]ma 'dres pa'i de bzhin nyid zab pa'i phyir/_shes rab kyi pha rol tu phyin pa zab pa yin no/_shA ri'i bus gsol pa/_bcom ldan 'das shes rab kyi pha rol tu phyin pa ni gting dpag dka' ba lags so/_/bcom ldan 'das kyis bka' stsal pa/_shA ri'i bu gzugs gting dpag 
[\[96a.7\]]dka' ba'i phyir/_shes rab kyi pha rol tu phyin pa gting dpag dka' ba yin no/_/shA ri'i bu de bzhin du tshor ba dang /_'du shes dang /_'du byed rnams dang /_rnam par shes pa gting dpag dka' ba'i phyir/_shes rab kyi pha rol tu phyin pa gting dpag dka' ba yin no/_/shA ri'i 
[\[96b\]]
[\[96b.1\]]bu de bzhin du khams rnams dang /_skye mched rnams dang /_rten cing 'brel par 'byung ba dang /_pha rol tu phyin pa rnams dang /_stong pa nyid thams cad dang /_byang chub kyi phyogs kyi chos rnams dang /_stobs bcu dang /_mi 'jigs pa rnams dang /_so so yang dag par rig pa rnams 
[\[96b.2\]]dang /_sangs rgyas kyi chos ma 'dres pa rnams gting dpag dka' ba'i phyir/_shes rab kyi pha rol tu phyin pa gting dpag dka' ba yin no/_/shA ri'i bus gsol pa/_bcom ldan 'das shes rab kyi pha rol tu phyin pa ni tshad ma mchis pa lags so/_/bcom ldan 'das 
[\[96b.3\]]kyis bka' stsal pa/_shA ri'i bu gzugs tshad med pa'i phyir/_shes rab kyi pha rol tu phyin pa tshad med pa yin no/_/shA ri'i bu tshor ba dang /_'du shes dang /_'du byed rnams dang /_rnam par shes pa tshad med pa'i phyir/_shes rab kyi pha rol tu phyin pa tshad med pa yin no/_/
[\[96b.4\]]shA ri'i bu de bzhin du khams rnams dang /_skye mched rnams dang /_rten cing 'brel par 'byung ba dang /_pha rol tu phyin pa rnams dang /_stong pa nyid thams cad dang /_byang chub kyi phyogs kyi chos rnams dang /_stobs bcu dang /_mi 'jigs pa rnams dang /_so so yang dag 
[\[96b.5\]]par rig pa rnams dang /_sangs rgyas kyi chos ma 'dres pa rnams tshad med pa'i phyir/_shes rab kyi pha rol tu phyin pa tshad med pa yin no/_/shA ri'i bus gsol pa/_bcom ldan 'das ji ltar na byang chub sems dpa' sems dpa' chen po shes rab kyi pha rol tu phyin pa la 
[\[96b.6\]]spyod pa lags/_bcom ldan 'das kyis bka' stsal pa/_shA ri'i bu byang chub sems dpa' sems dpa' chen po gal te/_gzugs zab ces bya bar mi spyod na/_shes rab kyi pha rol tu phyin pa la spyod pa yin no/_/de bzhin du tshor ba dang /_'du shes dang /_'du byed rnams 
[\[96b.7\]]dang /_rnam par shes pa zab ces bya bar mi spyod na/_shes rab kyi pha rol tu phyin pa la spyod pa yin no/_/de bzhin du khams rnams dang /_skye mched rnams dang /_rten cing 'brel par 'byung ba dang /_pha rol tu phyin pa rnams dang /_stong pa nyid thams cad dang /_byang chub kyi phyogs 
[\[97a\]]
[\[97a.1\]]kyi chos rnams dang /_stobs bcu dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa rnams zab ces bya bar mi spyod na/_shes rab kyi pha rol tu phyin pa la spyod pa yin no/_/de ci'i phyir zhe na/_shA ri'i 
[\[97a.2\]]bu 'di ltar gzugs kyi zab pa nyid gang yin pa de ni gzugs ma yin la/_tshor ba dang /_'du shes dang /_'du byed rnams dang /_rnam par shes pa zab pa nyid gang yin pa de ni rnam par shes pa ma yin zhing /_de bzhin du khams rnams dang /_skye mched rnams dang /_rten cing 'brel par 
[\[97a.3\]]'byung ba dang /_pha rol tu phyin pa rnams dang /_stong pa nyid thams cad dang /_byang chub kyi phyogs kyi chos rnams dang /_stobs bcu dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa rnams kyi zab pa nyid gang yin pa de ni 
[\[97a.4\]]sangs rgyas kyi chos rnams ma yin no/_/zhes bya ba de ltar yang mi spyod na/_shes rab kyi pha rol tu phyin pa la spyod pa yin pa'i phyir ro/_/shA ri'i bu byang chub sems dpa' sems dpa' chen po shes rab kyi pha rol tu phyin pa la spyod pa ni gal te gzugs gting dpag dka' zhes bya bar mi 
[\[97a.5\]]spyod na/_shes rab kyi pha rol tu phyin pa la spyod pa yin no/_/gal te tshor ba dang /_'du shes dang /_'du byed rnams dang /_rnam par shes pa gting dpag dka' zhes bya bar mi spyod na/_shes rab kyi pha rol tu phyin pa la spyod pa yin no/_/de bzhin du khams rnams dang /_skye mched 
[\[97a.6\]]rnams dang /_rten cing 'brel par 'byung ba dang /_pha rol tu phyin pa rnams dang /_stong pa nyid thams cad dang /_byang chub kyi phyogs kyi chos rnams dang /_stobs bcu dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres 
[\[97a.7\]]pa rnams gting dpag dka' zhes bya bar mi spyod na/_shes rab kyi pha rol tu phyin pa la spyod pa yin no/_/de ci'i phyir zhe na/_shA ri'i bu 'di ltar gzugs kyi gting dpag dka' ba nyid gang yin pa de ni gzugs ma yin la/_tshor ba dang /_'du shes dang /_'du byed rnams 
[\[97b\]]
[\[97b.1\]]dang /_rnam par shes pa'i gting dpag dka' ba nyid gang yin pa de ni rnam par shes pa ma yin zhing /_de bzhin du khams rnams dang /_skye mched rnams dang /_rten cing 'brel par 'byung ba dang /_pha rol tu phyin pa rnams dang /_stong pa nyid thams cad dang /_byang chub kyi 
[\[97b.2\]]phyogs kyi chos rnams dang /_stobs bcu dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa rnams kyi gting dpag dka' ba nyid gang yin pa de ni sangs rgyas kyi chos rnams ma yin no zhes bya bar yang mi spyod na/_shes 
[\[97b.3\]]rab kyi pha rol tu phyin pa la spyod pa yin pa'i phyir ro/_/de ci'i phyir zhe na/_sangs rgyas kyi chos rnams kyi gting dpag dka' ba nyid gang yin pa de ni sangs rgyas kyi chos rnams ma yin pa'i phyir ro/_/shA ri'i bu gzhan yang byang chub sems dpa' sems dpa' chen po shes rab 
[\[97b.4\]]kyi pha rol tu phyin pa la spyod pa gal te/_gzugs tshad med do zhes bya bar mi spyod na/_shes rab kyi pha rol tu phyin pa la spyod pa yin no/_/de bzhin du tshor ba dang /_'du shes dang /_'du byed rnams dang /_rnam par shes pa tshad med do zhes bya bar mi spyod na/_shes rab kyi pha 
[\[97b.5\]]rol tu phyin pa la spyod pa yin no/_/de ci'i phyir zhe na/_shA ri'i bu 'di ltar gzugs kyi tshad med pa gang yin pa de ni gzugs ma yin la/_tshor ba dang /_'du shes dang /_'du byed rnams dang /_rnam par shes pa tshad med pa nyid gang yin pa de ni rnam par shes pa ma yin zhing de 
[\[97b.6\]]bzhin du khams rnams dang /_skye mched rnams dang /_rten cing 'brel par 'byung ba dang /_pha rol tu phyin pa rnams dang /_stong pa nyid thams cad dang /_byang chub kyi phyogs kyi chos sum cu rtsa bdun dang /_stobs bcu dang /_mi 'jigs pa rnams dang /_so so yang dag par rig 
[\[97b.7\]]pa rnams dang /_sangs rgyas kyi chos ma 'dres pa rnams kyi tshad med pa nyid gang yin pa de ni sangs rgyas kyi chos rnams ma yin no zhes bya ba de ltar yang mi spyod na/_shes rab kyi pha rol tu phyin pa la spyod pa yin pa'i phyir ro/_/de ci'i phyir zhe na/_shA ri'i bu 'di ltar sangs rgyas kyi 
[\[98a\]]
[\[98a.1\]]chos rnams kyi tshad med pa nyid gang yin pa de ni sangs rgyas kyi chos rnams ma yin pa'i phyir ro/_/shA ri'i bus gsol pa/_bcom ldan 'das shes rab kyi pha rol tu phyin pa 'di ni de tsam du zab pa dang /_de tsam du gting dpag dka' ba dang /_de tsam du rtogs 
[\[98a.2\]]par dka' ba dang /_de tsam du tshad ma mchis pa lags te/_bcom ldan 'das shes rab kyi pha rol tu phyin pa 'di ni theg pa la gsar du zhugs pa'i byang chub sems dpa' sems dpa' chen po rnams kyi mdun du bshad par mi bgyi ste/_de dag gis shes rab kyi pha rol tu phyin pa 'di 
[\[98a.3\]]thos na skrag cing dngang la dngang bar 'gyur lags so/_/bcom ldan 'das 'di ni phyir mi ldog pa'i byang chub sems dpa' sems dpa' chen po'i mdun du bshad par bgyi ste/_des shes rab kyi pha rol tu phyin pa zab mo 'di thos na mi skrag mi dngang la dngang bar mi 'gyur zhing /_nem 
[\[98a.4\]]nur bgyid par mi 'gyur/_the tshom 'tshal bar mi 'gyur ba'i steng du thos nas kyang mos par 'gyur lags so/_/de nas lha'i dbang po brgya byin gyis tshe dang ldan pa shA ri'i bu la 'di skad ces smras so/_/btsun pa shA ri'i bu theg pa la gsar du zhugs pa'i byang chub sems dpa' 
[\[98a.5\]]sems dpa' chen po'i mdun du gal te/_shes rab kyi pha rol tu phyin pa zab mo 'di bshad na/_nyes pa cir 'gyur/_shA ri'i bus smras pa/_kau shi ka theg pa la gsar du zhugs pa'i byang chub sems dpa' sems dpa' chen po'i mdun du gal te/_shes rab kyi pha rol tu 
[\[98a.6\]]phyin pa zab mo 'di bshad par gyur na/_skrag cing dngang la/_dngang bar 'gyur zhing /_phyir spong bar 'gyur te/_mos par mi 'gyur la/_kau shi ka gang gi phyir theg pa la gsar du zhugs pa'i byang chub sems dpa' sems dpa' chen po des shes rab kyi pha rol tu phyin pa zab mo 'di 
[\[98a.7\]]thos na phyir spong zhing /_log par ltung bar 'gro ba lags par 'gyur te/_yun ring pos kyang bla na med pa yang dag par rdzogs pa'i byang chub mngon par rdzogs par 'tshang rgya bar dka' ba'i gnas de yod do/_/brgya byin gyis smras pa/_btsun pa shA ri'i bu byang chub sems dpa' 
[\[98b\]]
[\[98b.1\]]sems dpa' chen po lung ma bstan pa gang dag gis shes rab kyi pha rol tu phyin pa zab mo 'di thos na/_mi skrag mi dngang zhing /_dngang bar mi 'gyur ba lta yod dam/_shA ri'i bus smras pa/_kau shi ka byang chub sems dpa' sems dpa' chen po gang dag gis shes rab kyi pha 
[\[98b.2\]]rol tu phyin pa zab mo 'di thos na/_mi skrag mi dngang zhing /_dngang bar mi 'gyur ba de dag ni ring po mi thogs par bla na med pa yang dag par rdzogs pa'i byang chub tu lung bstan pa 'thob par 'gyur te/_de dag ni de bzhin gshegs pa gcig gam/_gnyis las mi 'da' ba'i bar 
[\[98b.3\]]gyis bla na med pa yang dag par rdzogs pa'i byang chub tu lung bstan pa 'thob par 'gyur ba yin no/_/de nas bcom ldan 'das kyis tshe dang ldan pa shA ri'i bu la bka' stsal pa/_shA ri'i bu de de bzhin no/_/de de bzhin te/_shA ri'i bu byang chub sems dpa' sems dpa' chen po 
[\[98b.4\]]gang dag gis shes rab kyi pha rol tu phyin pa zab mo 'di thos na/_mi skrag mi dngang zhing /_dngang bar mi 'gyur ba'i steng du thos nas kyang 'dzin pa dang /_'chang ba dang /_klog pa dang /_kun chub par byed cing ji skad bstan pa bzhin du/_shes rab kyi pha rol tu phyin pa la 
[\[98b.5\]]gnas par 'gyur ba de dag ni/_yun ring po nas theg pa la yang dag par zhugs shing /_pha rol tu phyin pa drug la spyod spyod pa dang /_sangs rgyas mang po la bsnyen bkur byed byed pa yin no/_/de nas bcom ldan 'das la tshe dang ldan pa shA ri'i bus 'di skad ces gsol 
[\[98b.6\]]to/_/bcom ldan 'das dper brjod par bdag shin tu spobs lags so/_/bde bar gshegs pa bdag spobs lags so/_/bcom ldan 'das kyis bka' stsal pa/_shA ri'i bu khyod spobs par gyis shig_/shA ri'i bus gsol pa/_bcom ldan 'das 'di lta 
[\[98b.7\]]ste dper bgyi na/_theg pa chen po la yang dag par zhugs pa'i rigs kyi bu 'am rigs kyi bu mo zhig gi g.yar lam du/_shes rab kyi pha rol tu phyin pa la sgom pa dang /_bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol 
[\[99a\]]
[\[99a.1\]]tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa la sgom pa dang /_byang chub kyi snying po la mchis pa'i bar dag rmis par gyur na/_bcom ldan 'das rigs kyi bu'am rigs kyi bu mo de ni bla na med pa yang dag par rdzogs 
[\[99a.2\]]pa'i byang chub dang nye bar gyur pa lags par rigs par bgyi na/_bcom ldan 'das gang dag sad pa na/_shes rab kyi pha rol tu phyin pa la sgom pa dang /_bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_
[\[99a.3\]]tshul khrims kyi pha rol tu phyin pa dang /_sbyin pa'i pha rol tu phyin pa la sgom pa dang /_bla na med pa yang dag par rdzogs pa'i byang chub mngon par rdzogs par sangs rgyas shing /_mngon par rdzogs par sangs rgyas nas kyang /_byang chub kyi snying po la mchis shing /_chos 
[\[99a.4\]]kyi 'khor lo bskor bar sems pa'i rigs kyi bu'am rigs kyi bu mo de dag bla na med pa yang dag par rdzogs pa'i byang chub dang nye bar 'gyur ba lta smos kyang ci 'tshal te/_bcom ldan 'das rigs kyi bu'am rigs kyi bu mo gang dag gis shes rab kyi pha rol tu phyin pa zab 
[\[99a.5\]]mo 'di mnyan pa'i slad du rnyed cing thos nas kyang /_de bzhin nyid du sgrub par bgyid pa de dag ni dge ba'i rtsa ba yongs su smin pa lags so/_/bcom ldan 'das rigs kyi bu'am rigs kyi bu mo gang dag shes rab kyi pha rol tu phyin pa zab mo 'di thos nas/_'dzin pa dang /_'chang 
[\[99a.6\]]ba dang /_klog pa dang /_kun chub par bgyid pa dang /_tshul bzhin du yid la bgyid pa de dag ni yun ring po nas theg pa la yang dag par zhugs pa dang /_dge ba'i rtsa ba bskrun pa dang /_sangs rgyas mang po la bsnyen bkur bgyis pa dang /_dge ba'i bshes gnyen gyis yongs 
[\[99a.7\]]su zin pa lags so/_/bcom ldan 'das byang chub sems dpa' rnams dang /_rigs kyi bu'am rigs kyi bu mo gang dag gis shes rab kyi pha rol tu phyin pa 'di rnyed par 'gyur zhing /_rnyed par gyur nas kyang 'dzin pa dang /_'chang ba dang /_klog pa dang /_kun chub par bgyid 
[\[99b\]]
[\[99b.1\]]pa dang /_tshul bzhin du yid la bgyid pa'i rigs kyi bu'am rigs kyi bu mo de dag ni bla na med pa yang dag par rdzogs pa'i byang chub tu lung bstan du nye ba'am/_lung bstan par 'gyur ba'am/_bla na med pa yang dag par rdzogs pa'i byang chub las phyir mi ldog par 'gyur lags 
[\[99b.2\]]so/_/bcom ldan 'das 'di lta ste dper bgyi na/_mi zhig 'brog dgon pa dpag tshad brgya pa zhig nas byung bar gyur tam/_'brog dgon pa dpag tshad nyis brgya pa zhig nas sam/_dpag tshad sum brgya pa zhig nas sam/_dpag tshad bzhi brgya pa zhig nas sam/_dpag 
[\[99b.3\]]tshad lnga brgya pa zhig nas byung bar gyur nas/_de byung ba'i tshe grong khyer gyi snga ltas ba lang rdzi dag gam/_phyugs rdzi dag gam sa mtshams sam/_kun dga' ra ba'am tshal dag gam/_skyed mos tshal dag mthong bar gyur tam/_grong khyer gyi snga ltas grong dag gam/_grong 
[\[99b.4\]]rdal dag gam ljongs dag gam/_yul 'khor dag gam mtshan ma gzhan gang yang rung ba dag mthong bar gyur na/_de 'di snyam du snga ltas 'di lta bu 'di dag gda' ba las na/_'di nas grong dang /_grong rdal dang /_grong khyer dang /_yul 'khor dang /_rgyal po'i pho brang dang 
[\[99b.5\]]nye bar 'gyur ro snyam nas/_dbugs phyin par 'gyur zhing /_de la slan chad chom rkun gyis 'jigs pa 'am/_gdug pas 'jigs pa 'am/_gdol pas 'jigs pa'am/_gcan gzan khro bos 'jigs pa'am/_bkres pa dang skom pas 'jigs pa dag 'byung bar mi 
[\[99b.6\]]'gyur lags so/_/bcom ldan 'das de bzhin du byang chub sems dpa' sems dpa' chen po gang shes rab kyi pha rol tu phyin pa zab mo 'di rnyed par 'gyur zhing rnyed par gyur nas kyang 'dzin par bgyid/_'chang bar bgyid/_klog par bgyid/_kun chub par bgyid/_tshul 
[\[99b.7\]]bzhin du yid la bgyid na/_bcom ldan 'das byang chub sems dpa' sems dpa' chen po de ni lung bstan du nye ba dang /_bla na med pa yang dag par rdzogs pa'i byang chub kyang ring po mi thogs par mngon par rdzogs par 'tshang rgya bar 'gyur bar rig par bgyi ste/_byang chub 
[\[100a\]]
[\[100a.1\]]sems dpa' sems dpa' chen po des nyan thos kyi sa'am/_rang sangs rgyas kyi sas 'jigs par mi bgyid lags so/_/de ci'i slad du zhe na/_'di ltar byang chub sems dpa' sems dpa' chen po des 'di lta ste/_shes rab kyi pha rol tu phyin pa zab mo 'di la 
[\[100a.2\]]blta ba dang phyag bgyi ba dang bsnyen bkur bgyi ba rnyed cing mnyan du rnyed de/_snga ltas de dag mchis pa'i slad du'o/_/de skad ces gsol pa dang /_bcom ldan 'das kyis tshe dang ldan pa shA ri'i bu la 'di skad ces bka' stsal to/_/shA ri'i bu de de bzhin no/_/de de bzhin te/_shA ri'i 
[\[100a.3\]]bu sangs rgyas kyi mthus khyod shin tu spobs par gyis shig_/shA ri'i bus gsol pa/_bcom ldan 'das 'di lta ste dper bgyi na mi zhig rgya mtsho chen po lta 'tshal bar gyur nas de rgya mtsho chen po blta ba'i slad du mchis na ji lta ji ltar rgya mtsho chen po blta ba'i slad du mchis pa/_de lta de ltar 
[\[100a.4\]]des yal ga gel ba'am/_yal ga gel ba'i mtshan ma'am/_ri'am ri'i mtshan ma dag mthong bar gyur na des 'di ltar rgya mtsho chen po ni 'di nas thag ring ste rgya mtsho chen po ni 'di nas thag nye ba ma lags so snyam du rig par bgyi'o/_/de ci'i slad du zhe na/_rgya mtsho chen po dang nye ba 
[\[100a.5\]]na yal ga gel ba'am/_yal ga gel ba'i mtshan ma'am/_ri'am ri'i mtshan ma dag ma mchis pa'i slad du'o/_/bcom ldan 'das 'di lta ste dper bgyi na/_mi zhig rgya mtsho chen po lta 'tshal bar gyur nas/_ji lta ji ltar mchis pa de lta de ltar des yal ga gel ba'am/_yal 
[\[100a.6\]]ga gel ba'i mtshan ma'am/_ri'am ri'i mtshan ma dag ma mthong bar gyur na/_de 'di snyam du rgya mtsho chen po ni 'di nas thag mi ring ngo snyam du sems par 'gyur lags so/_/de ci'i slad du zhe na/_rgya mtsho chen po dang nye ba na yal ga gel ba'am/_yal ga gel ba'i mtshan 
[\[100a.7\]]ma'am/_ri'am ri'i mtshan ma dag mi gda' ba'i slad du'o/_/mi de'i mig gis rgya mtsho chen po ma mthong du lags kyang /_des bdag ni rgya mtsho chen po dang nye bar gyur te/_rgya mtsho chen po ni 'di nas thag nye'o/_/rgya mtsho chen po ni 'di nas thag mi ring ngo zhes bgyi bar nges 
[\[100b\]]
[\[100b.1\]]par rtogs lags so/_/bcom ldan 'das de bzhin du byang chub sems dpa' sems dpa' chen po shes rab kyi pha rol tu phyin pa 'di nyan pa dang /_'dzin pa dang /_'chang ba dang /_klog pa dang /_kun chub par bgyid pa des kyang 'di ltar rig par bgyi zhing /_'di ltar 
[\[100b.2\]]bsam par bgyi ste/_bdag de bzhin gshegs pas bskal pa 'di snyed cig gam/_bskal pa brgya phrag 'di snyed cig gam/_bskal pa stong phrag 'di snyed cig gam/_bskal pa 'bum phrag 'di snyed cig gam/_bskal pa bye ba khrag khrig phrag 'bum phrag 'di snyed 
[\[100b.3\]]cig na/_bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/_/zhes mngon sum du lung ma bstan kyang /_byang chub sems dpa' sems dpa' chen po des bdag bla na med pa yang dag par rdzogs pa'i byang chub tu lung bstan du nye ba 
[\[100b.4\]]lags so snyam du rig par bgyi'o/_/de ci'i slad du zhe na/_'di ltar bdag gis shes rab kyi pha rol tu phyin pa zab mo 'di blta zhing mnyan du rnyed la thos nas kyang gzung ba dang /_bcang ba dang /_klag pa dang /_kun chub par bgyid pa dang /_tshul bzhin du yid la bgyir 
[\[100b.5\]]mchis so snyam du sems pa'i slad du'o/_/bcom ldan 'das 'di lta ste/_dper bgyi na/_dpyid byung ste/_yal ga 'gel ba rnams kyi lo ma dang /_'dab ma lhags par gyur pa na/_'dzam bu'i gling gi mi rnams kyis 'di ltar da ni ring po mi thogs par lo ma dang /_me tog dang /_
[\[100b.6\]]'bras bu dag 'byung bar 'gyur ro snyam du rig par bgyi lags so/_/de ci'i slad du zhe na/_'di ltar yal ga 'gel ba rnams la snga ltas de dag gda' ba'i slad du ste/_'dzam bu'i gling gi mi rnams kyis yal ga 'gel ba rnams la snga ltas de dag mthong nas/_'di snyam du de 
[\[100b.7\]]ni ring po mi thogs par lo ma dang /_me tog dang /_'bras bu dag 'byung bar 'gyur ro snyam nas/_yid dga' bar 'gyur lags so/_/bcom ldan 'das de bzhin du gang gi tshe/_byang chub sems dpa' sems dpa' chen pos shes rab kyi pha rol tu phyin pa zab mo 'di blta ba 
[\[101a\]]
[\[101a.1\]]dang /_mnyan pa'i slad du rnyed cing thos nas kyang 'dzin par bgyid/_'chang bar bgyid/_klog par bgyid/_kun chub par bgyid/_tshul bzhin du yid la bgyid na/_bcom ldan 'das byang chub sems dpa' sems dpa' chen po de ni dge 
[\[101a.2\]]ba'i rtsa ba yongs su smin pa lags par rig par bgyi'o/_/bcom ldan 'das rigs kyi bu'am/_rigs kyi bu mo de ni/_sangs rgyas mang po la bsnyen bkur bgyid bgyid pa lags par rig par bgyi'o/_/bcom ldan 'das byang chub sems dpa' sems dpa' 
[\[101a.3\]]chen po de dag gis kyang 'di snyam du/_gang gi slad du bdag cag gi shes rab kyi pha rol tu phyin pa zab mo 'di rnyed cing bltar mchis pa dang /_mnyan du mchis pa dang /_phyag bgyir mchis pa dang /_ji skad bstan pa'i shes rab kyi pha rol tu phyin pa la bsgrub tu mchis 
[\[101a.4\]]pa las na/_bdag cag ni sngon gyi dge ba'i rtsa ba dag gis/_bla na med pa yang dag par rdzogs pa'i byang chub la bsnyen pa lags so snyam du rig par bgyi lags so/_/de na gang dag sngon sangs rgyas mthong bar gyur pa'i lha'i bu dag 'di snyam du/_sngon gyi byang chub 
[\[101a.5\]]sems dpa' sems dpa' chen po rnams la yang lung bstan par 'gyur ba'i snga ltas 'di lta bu de dag byung bar gyur pas na/_byang chub sems dpa' sems dpa' chen po 'di dag kyang /_ring po mi thogs par bla na med pa yang dag par rdzogs pa'i byang chub tu lung bstan par 
[\[101a.6\]]'gyur ro snyam nas yi rangs shing rab tu dga' ste/_dga' ba dang yid bde ba skye lags so/_/bcom ldan 'das 'di lta ste dper bgyi na/_bud med sbrum pa ni ji lta ji ltar bu btsa' bar nye ba de lta de ltar de'i lus 'gyur te/_lus ngal ba'i tshor ba chen po skye ba 
[\[101a.7\]]dang /_'chag par mi bgyid pa dang /_dran pa chung ba dang /_g.yar zas kyi dad chung ba dang /_rmugs pa dang /_gnyid chung ba dang /_tshor ba de lta bu dag byung bas smra ba nyung ba dang /_des sngon tshul bzhin ma lags pa yid la bgyis shing bsten pa dang /_lan mang du 
[\[101b\]]
[\[101b.1\]]bgyis shing kun du bsten pas 'di lta bu'i tshor ba 'di dag nyams su myong ngo snyam du rtogs nas/_mi sten pa'i ngang tshul can du 'gyur zhing /_bud med gzhan dag gis kyang /_bud med de'i mtshan ma gang lags pa de dag mthong nas/_'di snyam du bud med 'di ni ring po mi 
[\[101b.2\]]thogs par bu btsa' bar 'gyur ro zhes rtogs par 'gyur lags so/_/bcom ldan 'das de bzhin du byang chub sems dpa' sems dpa' chen po dge ba'i rtsa ba bskrun pa/_sangs rgyas mang po la bsnyen bkur bgyis pa spyod pa legs par spyad pa/_dge ba'i 
[\[101b.3\]]bshes gnyen gyis yongs su zin pa dge ba'i rtsa ba yongs su smin pa dag shes rab kyi pha rol tu phyin pa zab mo 'di rnyed cing rnyed nas kyang /_'dzin pa dang /_'chang ba dang /_klog pa dang /_kun chub par bgyid pa dang /_tshul bzhin du yid la bgyid pa'i byang chub sems 
[\[101b.4\]]dpa' sems dpa' chen po de dag kyang ring po mi thogs par/_bla na med pa yang dag par rdzogs pa'i byang chub tu lung bstan par 'gyur bar rig par bgyi lags so/_/bcom ldan 'das kyis bka' stsal pa/_shA ri'i bu khyod spobs pa skyes pa 'di ni sangs rgyas kyi mthu 
[\[101b.5\]]yin te/_shA ri'i bu legs so legs so//_//'phags pa shes rab kyi pha rol tu phyin pa khri brgyad stong pa/_bam po sum cu rtsa gcig pa/_de nas bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das 'di ltar 
[\[101b.6\]]de bzhin gshegs pa dgra bcom pa yang dag par rdzogs pa'i sangs rgyas kyis byang chub sems dpa' sems dpa' chen po rnams la sman btags pa ni ngo mtshar lags so/_/bcom ldan 'das kyis bka' stsal pa/_rab 'byor 'di ltar byang chub sems dpa' sems 
[\[101b.7\]]dpa' chen po rnams ni skye bo mang po la phan pa dang /_skye bo mang po la bde ba dang /_'jig rten la snying brtse ba dang /_lha dang mi rnams kyi skye bo phal po che'i don dang /_phan pa dang bde ba'i phyir/_bla na med pa yang dag par rdzogs pa'i byang chub tu zhugs pa yin te/_byang 
[\[102a\]]
[\[102a.1\]]chub sems dpa' sems dpa' chen po de dag spyad pa spyod pa na/_bsdu ba'i dngos po bzhi po sbyin pa dang /_snyan par smra ba dang /_don 'thun pa dang /_don spyad pa dag gis byang chub sems dpa' stong phrag mang po dag la phan 'dogs shing /_sems 
[\[102a.2\]]can rnams kyang dge ba bcu'i las kyi lam rnams yang dag par 'dzin du 'jug pa dang /_bsam gtan bzhi dang /_tshad med pa bzhi dang /_gzugs med pa'i snyoms par 'jug pa bzhi yang dag par 'dzin du 'jug cing /_bdag kyang chos de dag la gnas par byed do/_/
[\[102a.3\]]bdag kyang sbyin pa'i pha rol tu phyin pa la spyod cing /_gzhan dag kyang sbyin pa'i pha rol tu phyin pa yang dag par 'dzin du 'jug go/_bdag kyang tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam 
[\[102a.4\]]gtan gyi pha rol tu phyin pa dang /_shes rab kyi pha rol tu phyin pa la spyod cing /_gzhan dag kyang shes rab kyi pha rol tu phyin pa yang dag par 'dzin du 'jug ste/_de shes rab kyi pha rol tu phyin pa la brten cing /_thabs la mkhas pas sems can rnams rgyun du zhugs pa'i 
[\[102a.5\]]'bras bu la 'god par byed kyang /_bdag nyid kyis mngon sum du ni mi byed do/_/de bzhin du lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub la 'god par byed kyang bdag nyid kyang rang byang chub mngon sum du mi 
[\[102a.6\]]byed do/_/bdag kyang phyir mi ldog pa'i sa gnon par byed cing /_gzhan dag kyang phyir mi ldog pa'i sa la 'god par byed do/_/de bdag kyang sangs rgyas kyi zhing yongs su dag par byed cing /_byang chub sems dpa' gzhan dag kyang /_sangs rgyas kyi zhing yongs su 
[\[102a.7\]]dag par bya ba yang dag par 'dzin du 'jug go/_/bdag kyang sems can rnams yongs su smin par byed cing /_gzhan dag kyang sems can rnams yongs su smin par bya ba yang dag par 'dzin du 'jug go/_/bdag kyang mngon par shes pa rnams skyed par byed cing /_
[\[102b\]]
[\[102b.1\]]gzhan dag kyang mngon par shes pa rnams thob par bya ba yang dag par 'dzin du 'jug go/_/bdag kyang gzungs kyi sgo yongs su dag par byed cing /_gzhan dag kyang gzungs kyi sgo yongs su dag par bya ba la yang dag par 'dzin du 'jug go/_/bdag kyang spobs pa phun 
[\[102b.2\]]sum tshogs pa thob par byed cing /_gzhan dag kyang spobs pa phun sum tshogs pa yang dag par 'dzin du 'jug go/_/bdag kyang gzugs phun sum tshogs pa yongs su 'dzin par byed cing /_gzhan dag kyang gzugs phun sum tshogs pa thob par bya ba yang dag 
[\[102b.3\]]par 'dzin du 'jug go/_/bdag kyang mtshan phun sum tshogs pa yongs su 'dzin par byed cing /_gzhan dag kyang mtshan phun sum tshogs pa thob par bya ba yang dag par 'dzin du 'jug go/_/bdag kyang gzhon nur gyur pa phun sum tshogs pa yongs su 'dzin par byed 
[\[102b.4\]]cing /_gzhan dag kyang gzhon nur gyur pa phun sum tshogs pa thob par bya ba yang dag par 'dzin du 'jug go/_/bdag kyang de bzhin gshegs pa'i stobs rnams sgrub par byed cing /_gzhan dag kyang de bzhin gshegs pa'i stobs rnams bsgrub par bya ba yang dag 
[\[102b.5\]]par 'dzin du 'jug go/_/bdag kyang bsam gtan bzhi skyed par byed cing /_gzhan dag kyang bsam gtan bzhi bskyed par bya ba yang dag par 'dzin du 'jug go/_/bdag kyang tshad med pa bzhi dang /_gzugs med pa'i snyoms par 'jug pa bzhi dang /_mi 'jigs 
[\[102b.6\]]pa bzhi dang /_so so yang dag par rig pa bzhi skyed par byed cing /_gzhan dag kyang so so yang dag par rig pa bzhi thob par bya ba yang dag par 'dzin du 'jug go/_/bdag kyang sangs rgyas kyi chos ma 'dres pa bco brgyad sgrub par byed cing /_gzhan dag kyang sangs rgyas kyi 
[\[102b.7\]]chos ma 'dres pa bco brgyad yang dag par 'dzin du 'jug go/_/bdag kyang rnam pa thams cad mkhyen pa nyid thob par byed cing /_gzhan dag kyang rnam pa thams cad mkhyen pa nyid yang dag par 'dzin du 'jug go/_/bdag kyang bag chags dang mtshams sbyor ba dang /_nyon mongs 
[\[103a\]]
[\[103a.1\]]pa thams cad spong bar byed cing /_gzhan dag kyang bag chags dang /_mtshams sbyor ba dang /_nyon mongs pa thams cad spang bar bya ba yang dag par 'dzin du 'jug go/_/bdag kyang bla na med pa yang dag par rdzogs pa'i byang chub mngon par rdzogs 
[\[103a.2\]]par 'tshang rgya bar byed cing /_gzhan dag kyang bla na med pa yang dag par rdzogs pa'i byang chub mngon par rdzogs par byang chub par bya bar yang dag par 'dzin du 'jug go/_/bdag kyang chos kyi 'khor lo skor bar byed cing /_gzhan dag kyang chos kyi 'khor lo bskor ba yang 
[\[103a.3\]]dag par 'dzin du 'jug go/_/rab 'byor gyis gsol pa/_bcom ldan 'das 'di ltar byang chub sems dpa' sems dpa' chen po gang dag sems can rnams kyi slad du/_shes rab kyi pha rol tu phyin pa la spyod pa ni/_bla na med pa yang dag par rdzogs pa'i byang chub 
[\[103a.4\]]mngon par rdzogs par 'tshang rgya zhing /_yon tan mang po dang ldan pa ni ngo mtshar lags so/_/bde bar gshegs pa ngo mtshar lags so/_/bcom ldan 'das ji ltar na byang chub sems dpa' sems dpa' chen po rnams kyi shes rab kyi pha rol tu phyin pa bsgom pa yongs su 
[\[103a.5\]]rdzogs par 'gyur ba lags/_bcom ldan 'das kyis bka' stsal pa/_rab 'byor gang gi tshe byang chub sems dpa' sems dpa' chen po shes rab kyi pha rol tu phyin pa la spyod pa na/_gzugs kyi rnam par 'phel ba yang dag par rjes su mi mthong ba dang /_tshor ba dang /_
[\[103a.6\]]'du shes dang /_'du byed rnams dang /_rnam par shes pa'i rnam par 'phel ba yang dag par rjes su mi mthong ba de'i tshe/_byang chub sems dpa' sems dpa' chen po rnams kyi shes rab kyi pha rol tu phyin pa bsgom pa yongs su rdzogs pa yin no/_/de bzhin du khams 
[\[103a.7\]]rnams dang /_skye mched rnams dang /_rten cing 'brel par 'byung ba dang /_pha rol tu phyin pa rnams dang /_stong pa nyid thams cad dang /_byang chub kyi phyogs kyi chos rnams dang /_stobs bcu dang /_mi 'jigs pa rnams dang /_so so yang dag par rig pa 
[\[103b\]]
[\[103b.1\]]rnams dang /_sangs rgyas kyi chos ma 'dres pa rnams dang /_rnam pa thams cad mkhyen pa nyid kyi rnam par 'phel ba yang dag par rjes su mi mthong ba de'i tshe/_byang chub sems dpa' sems dpa' chen po rnams kyi shes rab kyi pha rol tu phyin pa bsgom pa yongs su 
[\[103b.2\]]rdzogs pa yin no/_/rab 'byor gang gi tshe byang chub sems dpa' sems dpa' chen po shes rab kyi pha rol tu phyin pa la spyod pa na/_gzugs kyi yongs su 'grib pa yang dag par rjes su mi mthong ba dang /_tshor ba dang /_'du shes dang /_'du byed rnams 
[\[103b.3\]]dang /_rnam par shes pa'i yongs su 'grib pa yang dag par rjes su mi mthong ba de'i tshe/_byang chub sems dpa' sems dpa' chen po rnams kyi shes rab kyi pha rol tu phyin pa bsgom pa yongs su rdzogs pa yin no/_/de bzhin du khams rnams dang /_skye mched 
[\[103b.4\]]rnams dang /_rten cing 'brel par 'byung ba dang /_pha rol tu phyin pa rnams dang /_stong pa nyid thams cad dang /_byang chub kyi phyogs kyi chos rnams dang /_stobs bcu dang /_mi 'jigs pa rnams dang /_so so yang dag par rig pa rnams dang /_sangs rgyas 
[\[103b.5\]]kyi chos ma 'dres pa rnams dang /_rnam pa thams cad mkhyen pa nyid kyi yongs su 'grib pa yang dag par rjes su mi mthong ba de'i tshe/_byang chub sems dpa' sems dpa' chen po rnams kyi shes rab kyi pha rol tu phyin pa bsgom pa yongs su rdzogs pa yin no/_/
[\[103b.6\]]rab 'byor gzhan yang gang gi tshe byang chub sems dpa' sems dpa' chen po shes rab kyi pha rol tu phyin pa la spyod pa na/_chos zhes bya bar yang dag par rjes su mi mthong ngo /_chos ma yin zhes bya bar yang dag par rjes su mi mthong /_'das pa zhes bya bar yang dag 
[\[103b.7\]]par rjes su mi mthong /_ma 'ongs pa zhes bya bar yang dag par rjes su mi mthong /_da ltar byung ba zhes bya bar yang dag par rjes su mi mthong /_dge ba dang mi dge ba dang /_lung bstan du yod pa dang /_lung du ma bstan pa zhes bya bar yang dag par rjes su 
[\[104a\]]
[\[104a.1\]]mi mthong /_'dus byas dang /_'dus ma byas zhes bya bar yang dag par rjes su mi mthong /_'dod pa'i khams yang dag par rjes su mi mthong /_gzugs kyi khams yang dag par rjes su mi mthong /_gzugs med pa'i khams yang dag par 
[\[104a.2\]]rjes su mi mthong /_sbyin pa'i pha rol tu phyin pa yang dag par rjes su mi mthong /_tshul khrims dang /_bzod pa dang /_brtson 'grus dang /_bsam gtan dang /_shes rab kyi pha rol tu phyin pa yang dag par rjes su mi mthong /_rnam pa thams cad mkhyen pa nyid kyi 
[\[104a.3\]]bar du yang dag par rjes su mi mthong ba de'i tshe/_byang chub sems dpa' sems dpa' chen po rnams kyi shes rab kyi pha rol tu phyin pa bsgom pa yongs su rdzogs pa yin no/_/de ci'i phyir zhe na/_rab 'byor 'di ltar chos rnams kyi chos kyi mtshan nyid ni phyir mi ldog pa nyid 
[\[104a.4\]]dang /_gsog nyid dang /_gsob nyid dang /_snying po med pa nyid dang /_ya ma brla nyid yin pa'i phyir ro/_/rab 'byor gyis gsol pa/_bcom ldan 'das bsam gyis mi khyab pa bstan pa lags so/_/bcom ldan 'das kyis bka' stsal pa/_rab 'byor 
[\[104a.5\]]gzugs bsam gyis mi khyab pa'i phyir/_bsam gyis mi khyab pa bstan pa yin no/_/rab 'byor tshor ba dang /_'du shes dang /_'du byed rnams dang /_rnam par shes pa bsam gyis mi khyab pa'i phyir/_bsam gyis mi khyab pa bstan pa yin no/_/rab 'byor sbyin pa'i 
[\[104a.6\]]pha rol tu phyin pa bsam gyis mi khyab pa'i phyir/_bsam gyis mi khyab pa bstan pa yin no/_/de bzhin du tshul khrims dang /_bzod pa dang /_brtson 'grus dang /_bsam gtan dang /_shes rab kyi pha rol tu phyin pa bsam gyis mi khyab pa'i phyir/_bsam gyis mi khyab 
[\[104a.7\]]pa bstan pa yin no/_/de bzhin du khams rnams dang /_skye mched rnams dang /_rten cing 'brel par 'byung ba dang /_pha rol tu phyin pa rnams dang /_stong pa nyid thams cad dang /_byang chub kyi phyogs kyi chos sum cu rtsa bdun dang /_stobs bcu dang /_mi 'jigs pa rnams dang /_
[\[104b\]]
[\[104b.1\]]so so yang dag par rig pa rnams dang /_sangs rgyas kyi chos ma 'dres pa rnams dang /_rnam pa thams cad mkhyen pa nyid kyi bar du bsam gyis mi khyab pa'i phyir/_bsam gyis mi khyab pa bstan pa yin no/_/rab 'byor gal te byang chub sems dpa' sems dpa' 
[\[104b.2\]]chen po shes rab kyi pha rol tu phyin pa la spyod pa/_gzugs bsam gyis mi khyab ces bya bar kun tu shes par mi byed/_tshor ba dang /_'du shes dang /_'du byed rnams dang /_rnam par shes pa bsam gyis mi khyab ces bya bar kun tu shes par mi byed na/_shes rab kyi pha 
[\[104b.3\]]rol tu phyin pa bsgom pa yongs su rdzogs pa yin no/_/gal te khams rnams dang /_skye mched rnams dang /_rten cing 'brel par 'byung ba dang /_pha rol tu phyin pa rnams dang /_stong pa nyid thams cad dang /_byang chub kyi phyogs kyi chos rnams dang /_stobs rnams dang /_
[\[104b.4\]]mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa rnams dang /_rnam pa thams cad mkhyen pa nyid bsam gyis mi khyab ces bya bar kun du shes par mi byed na/_shes rab kyi pha rol tu phyin pa bsgom pa yongs su rdzogs 
[\[104b.5\]]pa yin no/_/rab 'byor gyis gsol pa/_bcom ldan 'das shes rab kyi pha rol tu phyin pa zab mo 'di la su dag mos par 'gyur lags/_bcom ldan 'das kyis bka' stsal pa/_rab 'byor gang dag sngon pha rol tu phyin pa drug la spyod spyod pa dang /_de bzhin gshegs 
[\[104b.6\]]pa la dge ba'i rtsa ba skyed skyed pa dang /_sangs rgyas mang po la bsnyen bkur byed byed pa dang /_dge ba'i bshes gnyen gyis yongs su zin pa'i byang chub sems dpa' sems dpa' chen po de dag shes rab kyi pha rol tu phyin pa zab mo 'di la mos par 'gyur ro/_/rab 'byor gyis 
[\[104b.7\]]gsol pa/_bcom ldan 'das ji tsam gyis na/_byang chub sems dpa' sems dpa' chen po pha rol tu phyin pa drug la spyod cing /_de bzhin gshegs pa las dge ba'i rtsa ba bskrun pa dang /_sangs rgyas mang po la bsnyen bkur bgyis pa dang /_dge ba'i bshes gnyen gyis yongs 
[\[105a\]]
[\[105a.1\]]su zin pa lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po shes rab kyi pha rol tu phyin pa la spyod pa ni gzugs su mi rtog rnam par mi rtog go/_/gzugs kyi mtshan mar mi rtog rnam par mi rtog go/_/
[\[105a.2\]]gzugs kyi rang bzhin du mi rtog rnam par mi rtog go/_/tshor ba dang /_'du shes dang /_'du byed rnams dang /_rnam par shes par mi rtog rnam par mi rtog go/_/rnam par shes pa'i mtshan mar mi rtog rnam par mi rtog go/_/rnam par shes pa'i rang bzhin du mi rtog rnam par mi rtog 
[\[105a.3\]]go/_/de bzhin du khams rnams dang /_skye mched rnams dang /_rten cing 'brel bar 'byung ba dang /_'dod pa dang /_gzugs dang /_gzugs med pa'i khams dang /_sbyin pa'i pha rol tu phyin pa dang /_tshul khrims dang /_bzod pa dang /_brtson 'grus dang /_bsam gtan dang /_
[\[105a.4\]]shes rab kyi pha rol tu phyin pa dang /_nang stong pa nyid dang /_dngos po med pa'i ngo bo nyid stong pa nyid kyi bar dang /_dran pa nye bar gzhag pa dang /_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam dang /_
[\[105a.5\]]stobs bcu dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa rnams su mi rtog rnam par mi rtog go/_/rnam pa thams cad mkhyen pa nyid kyi bar du mi rtog rnam par mi rtog go/_/rnam pa thams cad mkhyen pa nyid kyi mtshan mar mi 
[\[105a.6\]]rtog rnam par mi rtog go/_/rnam pa thams cad mkhyen pa nyid kyi rang bzhin du mi rtog rnam par mi rtog go/_/de ci'i phyir zhe na/_rab 'byor 'di ltar gzugs ni bsam gyis mi khyab/_tshor ba dang /_'du shes dang /_'du byed rnams dang /_rnam par shes pa yang bsam gyis mi khyab 
[\[105a.7\]]la/_de bzhin du khams rnams dang /_skye mched rnams dang /_rten cing 'brel par 'byung ba dang /_pha rol tu phyin pa rnams dang /_stong pa nyid thams cad dang /_byang chub kyi phyogs kyi chos rnams dang /_stobs bcu dang /_mi 'jigs pa dang /_so so yang dag par rig pa dang /_
[\[105b\]]
[\[105b.1\]]sangs rgyas kyi chos ma 'dres pa dang /_rnam pa thams cad mkhyen pa nyid kyang bsam gyis mi khyab pa'i phyir te/_rab 'byor de ltar na byang chub sems dpa' sems dpa' chen po pha rol tu phyin pa drug la spyad cing /_de bzhin gshegs pa las dge ba'i rtsa ba bskyed pa dang /_sangs 
[\[105b.2\]]rgyas mang po la bsnyen bkur byas pa dang /_dge ba'i bshes gnyen gyis yongs su zin pa yin no/_/rab 'byor gyis gsol pa/_bcom ldan 'das gzugs zab pa'i slad du shes rab kyi pha rol tu phyin pa zab pa lags so/_/tshor ba dang /_'du shes dang /_'du byed 
[\[105b.3\]]rnams dang /_rnam par shes pa zab pa'i slad du/_shes rab kyi pha rol tu phyin pa zab pa lags so/_/de bzhin du khams rnams dang /_skye mched rnams dang /_rten cing 'brel par 'byung ba dang /_pha rol tu phyin pa rnams dang /_stong pa nyid thams cad dang /_byang chub kyi 
[\[105b.4\]]phyogs kyi chos rnams dang /_stobs bcu dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa zab pa'i slad du/_shes rab kyi pha rol tu phyin pa zab pa lags so/_/rnam pa thams cad mkhyen pa nyid zab pa'i slad du/_shes 
[\[105b.5\]]rab kyi pha rol tu phyin pa zab pa lags so/_/bcom ldan 'das shes rab kyi pha rol tu phyin pa ni rgyun du zhugs pa'i 'bras bu dang /_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub dang /_bla na med pa yang dag par 
[\[105b.6\]]rdzogs pa'i byang chub rin po che dag skyed par bgyid pas/_rin po che'i phung po lags so/_/bcom ldan 'das shes rab kyi pha rol tu phyin pa 'di ni chos kyi 'khor lo skor bar bgyid pa lags so/_/bcom ldan 'das shes rab kyi pha rol tu phyin pa ni chos thams cad kyi dag pa'i 
[\[105b.7\]]phung po lags so/_/bcom ldan 'das kyis bka' stsal pa/_rab 'byor gzugs dag pa nyid dang /_tshor ba dang /_'du shes dang /_'du byed rnams dang /_rnam par shes pa dag pa nyid dang /_khams dang /_skye mched dang /_rten cing 'brel par 'byung ba dang /_pha rol 
[\[106a\]]
[\[106a.1\]]tu phyin pa dang /_stong pa nyid thams cad dang /_byang chub kyi phyogs kyi chos dang /_stobs bcu dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa dang /_rnam pa thams cad mkhyen pa nyid dag pa nyid kyi phyir ro/_/
[\[106a.2\]]rab 'byor gyis gsol pa/_bcom ldan 'das 'di ltar shes rab kyi pha rol tu phyin pa zab mo 'di bshad pa na bar chad mang po mi 'byung ba ni ngo mtshar lags so/_/bcom ldan 'das kyis bka' stsal pa/_rab 'byor de de bzhin no/_/de de bzhin te/_shes rab kyi pha rol tu 
[\[106a.3\]]phyin pa zab mo 'di la ni bar chad mang ste/_rigs kyi bu'am rigs kyi bu mo shes rab kyi pha rol tu phyin pa zab mo 'di yi ger 'dri ba dang /_ston pa dang /_klog pa dang /_'chad pa dang /_tshul bzhin du yid la byed pa dang /_sgom par byed pa dag gis shes rab kyi pha rol tu 
[\[106a.4\]]phyin pa zab mo 'di yi ger 'dri ba dang /_bklag pa dang /_bstan pa dang /_bshad pa dang /_tshul bzhin du yid la byed pa'i bar dag la bar chad 'byung bar mi 'gyur bar myur ba nyid du yi ger bri bar bya zhing myur ba nyid du bsgom par bya'o/_/de ci'i phyir zhe na/_rab 'byor rigs kyi bu'am 
[\[106a.5\]]rigs kyi bu mo des gal te shes rab kyi pha rol tu phyin pa zab mo 'di zla ba gcig gis yi ger bri bar byas na yang des de bzhin du yi ger bri bar bya/_gal te zla ba gnyis sam/_gsuma'am/_bzhi'am/_lnga'am/_drug gam/_bdun nam lo'i bar gyis yi ger bri bar bya na yang des de 
[\[106a.6\]]bzhin du yi ger bri bar bya/_gal te lo'i bar gyis bshad pa dang /_kha ton du bya ba dang /_rab tu bstan par bya ba dang /_tshul bzhin du yid la bya ba dang bsgom par bya na yang des de bzhin du bsgom par bya ba'i phyir ro/_/de ci'i phyir zhe na/_rab 'byor rin po che chen po 'di la bar chad 
[\[106a.7\]]mang du 'byung bar 'gyur ba'i phyir ro/_/rab 'byor gyis gsol pa/_bcom ldan 'das bdud sdig can 'di lta ste/_shes rab kyi pha rol tu phyin pa zab mo 'di yi ger mi bri ba dang /_mi klag pa dang /_kha ton du mi bgyi ba dang /_tshul bzhin du yid la mi bgyi ba dang /_bsgom par mi 
[\[106b\]]
[\[106b.1\]]bgyi ba'i slad du bar chad bgyid par mi 'gyur lags sam/_bcom ldan 'das kyis bka' stsal pa/_rab 'byor bdud sdig can ni 'di lta ste/_shes rab kyi pha rol tu phyin pa zab mo 'di ci nas kyang yi ger mi bri ba dang /_mi klag pa dang /_kha ton du mi bya ba dang /_mi bsgom 
[\[106b.2\]]par bya ba'i bar gyi phyir bar chad bya bar brtson mod kyi/_'on kyang byang chub sems dpa' sems dpa' chen po shes rab kyi pha rol tu phyin pa zab mo 'di yi ger 'dri ba dang /_klog pa dang /_kha ton du byed pa dang /_tshul bzhin du yid la byed pa dang /_sgom pa rnams la bar chad byed 
[\[106b.3\]]mi nus so/_/de nas bcom ldan 'das la tshe dang ldan pa shA ri'i bus 'di skad ces gsol to/_/bcom ldan 'das su'i mthus na/_byang chub sems dpa' sems dpa' chen po shes rab kyi pha rol tu phyin pa zab mo 'di yi ger 'dri ba dang /_klog pa dang /_sgom pa'i bar dag la 
[\[106b.4\]]bdud sdig can gyis bar chad bgyid par rngo mi thogs pa lags/_bcom ldan 'das kyis bka' stsal pa/_shA ri'i bu sangs rgyas kyi mthus na/_byang chub sems dpa' sems dpa' chen po shes rab kyi pha rol tu phyin pa zab mo 'di yi ger 'dri ba dang /_klog pa dang /_
[\[106b.5\]]'chad pa dang /_kha ton du byed pa dang /_tshul bzhin du yid la byed pa dang /_sgom pa dag la bdud sdig can bar chad byed mi nus so/_/shA ri'i bu gang yang phyogs bcu kun na/_sangs rgyas bcom ldan 'das gang dag bzhugs te 'tsho zhing gzhes pa'i sangs rgyas bcom ldan 
[\[106b.6\]]'das de dag gi mthu dang /_sangs rgyas bcom ldan 'das de dag byang chub sems dpa' sems dpa' chen po de la dgongs shing phan 'dogs par 'gyur te/_sangs rgyas bcom ldan 'das de dag gis dgongs shing phan btags pa'i byang chub sems dpa' sems dpa' chen po 
[\[106b.7\]]shes rab kyi pha rol tu phyin pa zab mo 'di yi ger 'dri ba dang /_klog pa dang /_ston pa dang /_kha ton du byed pa dang /_tshul bzhin du yid la byed pa dang /_sgom pa rnams la bdud sdig can bar chad byed mi nus so/_/de ci'i phyir zhe na/_shA ri'i bu 'di ltar sangs rgyas kyis 
[\[107a\]]
[\[107a.1\]]yongs su gzung ba'i byang chub sems dpa' sems dpa' chen po shes rab kyi pha rol tu phyin pa zab mo 'di yi ger 'dri ba dang /_klog pa dang /_kha ton du byed pa dang /_'chad pa dang /_tshul bzhin du yid la byed pa dang /_sgom pa rnams la bdud sdig can bar chad 
[\[107a.2\]]byed mi nus pa'i phyir ro/_/de ci'i phyir zhe na/_shA ri'i bu phyogs bcu kun gyi 'jig rten gyi khams tshad med grangs med pa dag na/_de bzhin gshegs pa dgra bcom pa yang dag par rdzogs pa'i sangs rgyas tshad med grangs med pa gang dag bzhugs te/_'tsho zhing gzhes pa de dag 
[\[107a.3\]]byang chub sems dpa' sems dpa' chen po gang shes rab kyi pha rol tu phyin pa zab mo 'di yi ger 'dri ba dang /_klog pa dang /_kha ton du byed pa dang /_'chad pa dang /_tshul bzhin du yid la byed cing sgom pa de la dgongs par 'gyur ba ni chos nyid yin pa'i phyir ro/_/shA ri'i 
[\[107a.4\]]bu rigs kyi bu'am rigs kyi bu mo shes rab kyi pha rol tu phyin pa zab mo 'di yi ger 'dri ba dang /_klog pa dang /_kha ton du byed pa dang /_ston pa dang /_tshul bzhin du yid la byed pa dang /_sgom pa des kyang 'di ltar bdag ni sangs rgyas kyi mthus/_shes rab kyi pha rol tu phyin 
[\[107a.5\]]pa 'di yi ger 'dri'o/_/klog go/_/kha ton du byed do/_/ston to/_/tshul bzhin du yid la byed do/_/sgom mo snyam du rig par bya'o/_/shA ri'i bus gsol pa/_bcom ldan 'das rigs kyi bu'am rigs kyi bu mo gang shes rab kyi pha rol tu phyin pa zab mo 'di yi ger 'dri ba dang /_
[\[107a.6\]]klog pa dang /_kha ton du bgyid pa dang /_ston pa dang /_sgom pa dang /_tshul bzhin du yid la bgyid pa de dag thams cad sangs rgyas kyi mthu lags sam/_kun kyang sangs rgyas kyis yongs su gzung ba lags sam/_bcom ldan 'das kyis bka' stsal pa/_shA ri'i bu de de bzhin te/_
[\[107a.7\]]de de bzhin no/_/ji skad smras pa de bzhin te/_rigs kyi bu'am rigs kyi bu mo gang la la shes rab kyi pha rol tu phyin pa 'di yi ger 'dri ba dang /_klog pa dang /_lung nod pa dang /_kha ton du byed pa dang /_gzhan dag la yang ston par byed pa dang /_tshul bzhin du yid la byed pa dang /_sgom 
[\[107b\]]
[\[107b.1\]]par byed pa de dag thams cad ni/_shA ri'i bu sangs rgyas kyi mthu yin pa dang /_kun kyang sangs rgyas kyis yongs su bzung ba yin par rig par bya'o/_/shA ri'i bus gsol pa/_bcom ldan 'das rigs kyi bu'am rigs kyi bu mo gang dag shes rab kyi pha rol tu phyin pa zab mo 'di 
[\[107b.2\]]yi ger 'dri ba dang /_klog pa dang /_lung nod pa dang /_kha ton du bgyid pa dang /_'chad pa dang /_ston pa dang /_sgom pa dang /_tshul bzhin du yid la bgyid pa de dag ni phyogs bcu kun gyi 'jig rten gyi khams tshad ma mchis/_grangs ma mchis pa dag na/_de bzhin gshegs 
[\[107b.3\]]pa dgra bcom pa yang dag par rdzogs pa'i sangs rgyas gang dag bzhugs te 'tsho zhing gzhes pa de dag gis mkhyen lags so/_/byang chub sems dpa' sems dpa' chen po gang dag shes rab kyi pha rol tu phyin pa zab mo 'di yi ger 'dri ba dang /_klog pa dang /_lung nod pa dang /_
[\[107b.4\]]kha ton du bgyid pa dang /_'chad pa dang /_ston pa dang /_sgom pa dang /_tshul bzhin du yid la bgyid pa de dag ni sangs rgyas bcom ldan 'das de dag gis sangs rgyas kyi spyan gyis gzigs shing thugs su chud lags so/_/bcom ldan 'das kyis bka' stsal pa/_shA ri'i 
[\[107b.5\]]bu de de bzhin no/_/de de bzhin te/_rigs kyi bu'am rigs kyi bu mo gang dag shes rab kyi pha rol tu phyin pa 'di yi ger 'dri ba dang /_klog pa dang /_lung nod pa dang /_kha ton du byed pa dang /_'chad pa dang /_ston pa dang /_sgom pa dang /_tshul bzhin du yid la byed cing /_
[\[107b.6\]]de bzhin nyid du sgrub par byed pa de dag ni phyogs bcu kun gyi de bzhin gshegs pa dgra bcom pa yang dag par rdzogs pa'i sangs rgyas de dag gis mkhyen to/_/byang chub sems dpa' sems dpa' chen po de dag ni sangs rgyas bcom ldan 'das de dag gis sangs rgyas kyi spyan gyis 
[\[107b.7\]]gzigs shing thugs su chud de/_shA ri'i bu theg pa chen po pa'i rigs kyi bu dang rigs kyi bu mo de dag ni bla na med pa yang dag par rdzogs pa'i byang chub dang nye bar 'gyur ba yin no/_/shA ri'i bu byang chub sems dpa'i theg pa pa'i rigs kyi bu 'am rigs kyi bu mo gang dag shes rab 
[\[108a\]]
[\[108a.1\]]kyi pha rol tu phyin pa zab mo 'di 'dzin par 'gyur ba'i rigs kyi bu'am rigs kyi bu mo de dag ni shes rab kyi pha rol tu phyin pa zab mo 'di la mos pa mang bar 'gyur zhing /_me tog dang /_bdug pa dang /_spos dang /_me tog phreng dang /_byug pa dang /_phye ma dang /_gos 
[\[108a.2\]]dang /_gdugs dang /_rgyal mtshan dang /_ba dan dag gis shes rab kyi pha rol tu phyin pa zab mo 'di la bsti stang du byed/_bla mar byed/_ri mo byed mchod pa byed par 'gyur te/_shA ri'i bu byang chub sems dpa' sems dpa' chen po de dag dang /_rigs kyi bu'am rigs kyi bu mo de 
[\[108a.3\]]dag kyang /_de bzhin gshegs pas sangs rgyas kyi spyan gyis gzigs so/_/shA ri'i bu rigs kyi bu'am rigs kyi bu mo gang shes rab kyi pha rol tu phyin pa zab mo 'di yi ger bris shing 'chad pa de dag kyang don che ba dang /_phan yon che ba dang /_'bras bu che ba dang /_rnam par 
[\[108a.4\]]smin pa che bar 'gyur te/_dge ba'i rtsa ba des nam yang sangs rgyas bcom ldan 'das rnams dang 'bral bar mi 'gyur la/_nam yang ngan song rnams su skye bar mi 'gyur zhing /_lha dang mi rnams su skyes na yang /_sangs rgyas dang byang chub sems dpa' rnams dang 'bral bar mi 
[\[108a.5\]]'gyur zhing /_phyir mi ldog pa'i sa gnon par yang 'gyur ro/_/shA ri'i bu byang chub sems dpa' sems dpa' chen po de dag dang /_rigs kyi bu'am rigs kyi bu mo de dag ni dge ba'i rtsa ba des nam yang pha rol tu phyin pa drug dang 'bral bar mi 'gyur ro/_/nam yang nang stong pa nyid 
[\[108a.6\]]dang /_dngos po med pa'i ngo bo nyid stong pa nyid kyi bar dang 'bral bar mi 'gyur ro/_/nam yang dran pa nye bar gzhag pa rnams dang /_yang dag par spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams 
[\[108a.7\]]dang /_lam dang 'bral bar mi 'gyur ro/_/nam yang de bzhin gshegs pa'i stobs bcu dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa bco brgyad dang 'bral bar mi 'gyur ro/_/nam yang rnam pa thams cad mkhyen 
[\[108b\]]
[\[108b.1\]]pa nyid dang 'bral bar mi 'gyur ro/_/shA ri'i bu shes rab kyi pha rol tu phyin pa 'di ni de bzhin gshegs pa 'das nas/_lho phyogs kyi rgyud na spyod par 'gyur te/_de na dge slong dang /_dge slong ma dang /_dge bsnyen dang /_dge bsnyen ma dag shes rab kyi pha rol tu phyin pa zab 
[\[108b.2\]]mo 'di yi ger 'dri ba dang /_'dzin pa dang /_'chang ba dang /_klog pa dang /_kun chub par byed pa dang /_tshul bzhin du yid la byed par 'gyur te/_de dag dge ba'i rtsa ba des ngan 'gro log par ltung ba rnams su 'gro bar mi 'gyur zhing /_lha dang mi'i phun sum tshogs pa dag nyams 
[\[108b.3\]]su myong ba dang /_pha rol tu phyin pa drug gis mngon par 'phags par 'gyur te/_sangs rgyas bcom ldan 'das rnams la bsti stang du byed/_bla mar byed/_ri mo byed/_mchod pa byed cing /_theg pa gsum po nyan thos kyi theg pa'am/_rang sangs rgyas kyi theg pa'am/_
[\[108b.4\]]theg pa chen pos rim gyis yongs su mya ngan las 'da' bar 'gyur ro/_/shA ri'i bu shes rab kyi pha rol tu phyin pa zab mo 'di lho phyogs kyi rgyud nas/_yul ba ta ni na spyod par 'gyur te/_der yang dge slong dang /_dge slong ma dang /_dge bsnyen dang /_dge bsnyen ma dag 
[\[108b.5\]]shes rab kyi pha rol tu phyin pa zab mo 'di yi ger 'dri ba dang /_'dzin pa dang /_'chang ba dang /_klog pa dang /_kun chub par byed pa dang /_tshul bzhin du yid la byed par 'gyur zhing /_me tog dang /_bdug pa dang /_spos dang /_me tog phreng dang /_byug pa dang /_phye ma dang /_
[\[108b.6\]]gos dang /_gdugs dang /_rgyal mtshan dang /_ba dan dag gis bsti stang du byed/_bla mar byed/_ri mo byed/_mchod pa byed par 'gyur te/_de dag dge ba'i rtsa ba des ngan 'gro log par ltung ba rnams su 'gro bar mi 'gyur zhing /_de dag lha dang mi'i phun sum tshogs pa dag 
[\[108b.7\]]nyams su myong ba dang /_pha rol tu phyin pa drug gis mngon par 'phags par 'gyur te/_sangs rgyas bcom ldan 'das rnams la mchod pa byed cing /_theg pa gsum po nyan thos kyi theg pa dang /_rang sangs rgyas kyi theg pa dang /_theg pa chen pos rim gyis nges par 'byung bar 
[\[109a\]]
[\[109a.1\]]'gyur ro/_/shA ri'i bu bu shes rab kyi pha rol tu phyin pa zab mo 'di yul ba ta ni nas/_byang phyogs kyi rgyud na spyod par 'gyur te/_shA ri'i bu der yang dge slong dang /_dge slong ma dang /_dge bsnyen dang /_dge bsnyen ma dag shes rab kyi pha rol tu phyin pa zab 
[\[109a.2\]]mo 'di yi ger 'dri ba dang /_'dzin pa dang /_'chang ba dang /_klog pa dang /_kun chub par byed pa dang /_tshul bzhin du yid la byed par 'gyur te/_de dag dge ba'i rtsa ba des ngan 'gro log par ltung ba rnams su 'gro bar mi 'gyur zhing /_de dag lha dang mi'i phun sum tshogs pa 
[\[109a.3\]]dag nyams su myong ba dang /_pha rol tu phyin pa drug gis mngon par 'phags par 'gyur te/_sangs rgyas bcom ldan 'das rnams la mchod pa byed cing /_theg pa gsum po nyan thos kyi theg pa dang /_rang sangs rgyas kyi theg pa dang /_theg pa chen pos rim gyis nges par 
[\[109a.4\]]'byung bar 'gyur te/_shA ri'i bu de ltar na shes rab kyi pha rol tu phyin pa zab mo 'di ni ma 'ongs pa'i dus lnga brgya tha ma la de dag ni sangs rgyas kyi mdzad pa byed par 'gyur ro/_/de ci'i phyir zhe na/_shA ri'i bu chos 'dul ba snying por gyur na/_dam pa'i chos nub par mi 'gyur 
[\[109a.5\]]ba'i phyir ro/_/shA ri'i bu rigs kyi bu dang rigs kyi bu mo gang dag shes rab kyi pha rol tu phyin pa zab mo 'di yi ger 'dri ba dang /_'dzin pa dang /_'chang ba dang /_klog pa dang /_kun chub par byed pa dang /_tshul bzhin du yid la byed pa dang /_de bzhin nyid du sgrub 
[\[109a.6\]]par 'gyur ba de dag ni ngas dgongs pa yin no/_/shA ri'i bu rigs kyi bu dang rigs kyi bu mo gang dag gis shes rab kyi pha rol tu phyin pa zab mo 'di yi ger 'dri bar 'gyur ba dang /_bris nas kyang me tog dang /_bdug pa dang /_spos dang /_me tog phreng dang /_byug pa dang /_
[\[109a.7\]]phye ma dang /_gos dang gdugs dang /_rgyal mtshan dang /_ba dan dag gis bsti stang du bya ba dang /_bla mar byed pa dang /_ri mor byed pa dang /_mchod par byed par 'gyur ba'i rigs kyi bu dang rigs kyi bu mo de dag ni dge ba'i rtsa ba des ngan 'gro log par ltung ba rnams su 'gro bar mi 'gyur zhing /_
[\[109b\]]
[\[109b.1\]]lha dang mi'i phun sum tshogs pa dag nyams su myong ba dang /_pha rol tu phyin pa drug gis mngon par 'phags par 'gyur te/_mngon par 'phags nas kyang sangs rgyas bcom ldan 'das rnams la bsti stang du byed/_bla mar byed/_ri mor byed/_mchod pa byed cing theg pa 
[\[109b.2\]]gsum po nyan thos kyi theg pa dang /_rang sangs rgyas kyi theg pa dang /_theg pa chen pos rim gyis nges par 'byung bar 'gyur ro/_/de ci'i phyir zhe na/_shA ri'i bu 'di ltar rigs kyi bu dang rigs kyi bu mo de dag ni de bzhin gshegs pas sangs rgyas kyi spyan gyis gzigs 
[\[109b.3\]]shing de dag ni de bzhin gshegs pas bsngags pa dang /_de dag ni de bzhin gshegs pas bstod pa yin la/_rigs kyi bu dang rigs kyi bu mo de dag ni phyogs bcu kun gyi 'jig rten gyi khams rab 'byam thams cad na sangs rgyas bcom ldan 'das gang dag bzhugs te/_'tsho 
[\[109b.4\]]zhing gzhes pa'i de bzhin gshegs pa dgra bcom pa yang dag par rdzogs pa'i sangs rgyas de dag gis kyang sangs rgyas kyi spyan gyis gzigs nas/_rigs kyi bu dang rigs kyi bu mo de dag bstod cing bsngags la rab tu bsngags pa'i phyir ro/_/shA ri'i bus gsol pa/_bcom 
[\[109b.5\]]ldan 'das slad ma'i dus slad ma'i tshe na/_shes rab kyi pha rol tu phyin pa zab mo 'di byang phyogs su rgyas par 'gyur lags sam/_bcom ldan 'das kyis bka' stsal pa/_shA ri'i bu bu de de bzhin no/_/de de bzhin te/_shA ri'i bu bu phyi ma'i dus phyi ma'i tshe na/_shes rab kyi 
[\[109b.6\]]pha rol tu phyin pa zab mo 'di byang phyogs su rgyas par 'gyur ro/_/shA ri'i bu phyi ma'i dus phyi ma'i tshe na de na rigs kyi bu dang rigs kyi bu mo de dag shes rab kyi pha rol tu phyin pa zab mo 'di nyan par 'gyur zhing /_thos nas kyang yi ger 'dri ba dang /_'dzin pa dang /_'chang 
[\[109b.7\]]ba dang /_klog pa dang /_kun chub par byed pa dang /_tshul bzhin du yid la byed cing /_de bzhin nyid du sgrub par 'gyur te/_rigs kyi bu dang rigs kyi bu mo gang dag shes rab kyi pha rol tu phyin pa zab mo 'di nyan par 'gyur zhing /_thos nas kyang 'dzin pa dang /_'chang ba 
[\[110a\]]
[\[110a.1\]]dang /_klog pa dang /_kun chub par byed pa dang /_tshul bzhin du yid la byed cing /_de bzhin nyid du sgrub par byed pa de dag ni yun ring po nas theg pa la yang dag par zhugs shing sangs rgyas mang po la bsnyen bkur byas pa dang /_de bzhin gshegs pa las 
[\[110a.2\]]dge ba'i rtsa ba bskyed pa yin no/_/shA ri'i bus gsol pa/_bcom ldan 'das slad ma'i tshe slad ma'i dus na/_byang phyogs logs su rigs kyi bu'am rigs kyi bu mo gang shes rab kyi pha rol tu phyin pa zab mo 'di nyan par 'gyur zhing thos nas kyang 'dzin pa dang /_'chang ba dang /_
[\[110a.3\]]klog pa dang /_kun chub par bgyid pa dang /_tshul bzhin du yid la bgyid cing /_de bzhin nyid du sgrub par 'gyur ba'i rigs kyi bu'am rigs kyi bu mo ji snyed cig 'byung bar 'gyur ba lags/_bcom ldan 'das kyis bka' stsal pa/_shA ri'i bu phyi ma'i tshe phyi ma'i dus na/_
[\[110a.4\]]byang phyogs logs su byang chub sems dpa' sems dpa' chen po ni mang du 'byung mod kyi/_shA ri'i bu gang dag shes rab kyi pha rol tu phyin pa zab mo 'di nyan par 'gyur ba dang /_thos nas kyang yi ger 'dri ba dang /_'dzin pa dang /_'chang ba dang /_klog pa dang /_kun chub 
[\[110a.5\]]par byed pa dang /_tshul bzhin du yid la byed cing /_de bzhin nyid du sgrub par byed pa'i byang chub sems dpa' sems dpa' chen po dang /_rigs kyi bu'am rigs kyi bu mo dag ni mang po mi 'byung ste/_byang chub sems dpa' sems dpa' chen po dang /_rigs kyi bu dang 
[\[110a.6\]]rigs kyi bu mo de dag ni shes rab kyi pha rol tu phyin pa zab mo 'di bshad pa thos na/_mi skrag mi dngang zhing dngang bar mi 'gyur ro/_/de ci'i phyir zhe na/_rigs kyi bu dang rigs kyi bu mo de dag gis/_de bzhin gshegs pa dgra bcom pa yang dag par rdzogs pa'i sangs rgyas 
[\[110a.7\]]rnams kyi phyi bzhin 'brang zhing yongs su zhu ba dang /_yongs su dri ba dag byas pa'i phyir ro/_/de ci'i phyir zhe na/_rigs kyi bu dang rigs kyi bu mo de dag shes rab kyi pha rol tu phyin pa yongs su rdzogs par 'gyur zhing /_de bzhin du rigs kyi bu dang rigs kyi bu mo de dag bsam 
[\[110b\]]
[\[110b.1\]]gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa yongs su rdzogs par 'gyur ba dang /_rigs kyi bu dang rigs kyi bu mo de dag nang stong pa 
[\[110b.2\]]nyid dang /_dngos po med pa'i ngo bo nyid stong pa nyid kyi bar dag yongs su rdzogs par 'gyur ba dang /_rigs kyi bu dang rigs kyi bu mo de dag dran pa nye bar gzhag pa rnams yongs su rdzogs par 'gyur ba dang /_rigs kyi bu dang rigs kyi bu mo de dag yang dag par spong 
[\[110b.3\]]ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_lam yongs su rdzogs par 'gyur ba dang /_rigs kyi bu dang rigs kyi bu mo de dag stobs bcu dang /_mi 'jigs pa rnams dang /_so 
[\[110b.4\]]so yang dag par rig pa rnams dang /_sangs rgyas kyi chos ma 'dres pa rnams yongs su rdzogs par 'gyur ba'i phyir ro/_/shA ri'i bu rigs kyi bu dang rigs kyi bu mo de dag ni dge ba'i rtsa bas nye bar brtan cing /_bla na med pa yang dag par rdzogs pa'i byang chub 'di las 
[\[110b.5\]]brtsams nas/_de dag skye bo mang po'i don byed par 'gyur ro/_/de ci'i phyir zhe na/_shA ri'i bu 'di ltar rigs kyi bu dang rigs kyi bu mo de dag la ngas rnam pa thams cad mkhyen pa nyid dang ldan pa'i gtam brjod cing /_'das pa'i dus na de bzhin gshegs pa dgra bcom pa 
[\[110b.6\]]yang dag par rdzogs pa'i sangs rgyas gang dag byung bar gyur pa'i sangs rgyas bcom ldan 'das de dag gis kyang rigs kyi bu dang rigs kyi bu mo de dag la rnam pa thams cad mkhyen pa nyid dang ldan pa'i gtam brjod pas/_de dag tshe rabs rjes na yang 'di ltar spyod 
[\[110b.7\]]par 'gyur te/_'di lta ste/_bla na med pa yang dag par rdzogs pa'i byang chub las brtsams shing /_de dag de lta bu'i gtam brjod par 'gyur ba'i phyir ro/_/bdud dam bdud kyi ris kyi lha rnams kyis kyang /_rigs kyi bu dang rigs kyi bu mo de dag bla na med pa yang dag 
[\[111a\]]
[\[111a.1\]]par rdzogs pa'i byang chub las dbye bar mi nus na/_gang dag shes rab kyi pha rol tu phyin pa zab mo 'di spong zhing /_sdig pa la mos pa dang /_sdig pa spyod pa gzhan dag gis lta smos kyang ci dgos/_shA ri'i bu byang chub sems dpa' sems dpa' chen po dang 
[\[111a.2\]]rigs kyi bu dang rigs kyi bu mo de dag ni shes rab kyi pha rol tu phyin pa zab mo 'di thos na/_dga' ba dang /_mchog tu dga' ba rgya chen po 'thob par 'gyur zhing /_'di lta ste/_bla na med pa yang dag par rdzogs pa'i byang chub las brtsams te/_skye bo mang po dge ba'i rtsa ba 
[\[111a.3\]]rnams la 'god par yang 'gyur ro/_/rigs kyi bu dang rigs kyi bu mo de dag gis nga'i mngon sum du 'di skad du bcom ldan 'das bdag cag byang chub sems dpa'i spyad pa spyod pa na/_srog chags brgya phrag mang po dang /_srog chags stong phrag mang po dang /_srog chags 'bum 
[\[111a.4\]]phrag mang po dag dge ba'i chos rnams la dgod par bgyi zhing /_'di lta ste/_bla na med pa yang dag par rdzogs pa'i byang chub las brtsams te/_byang chub la dgod par bgyi/_yang dag par bstan par bgyi/_yang dag par 'dzin du gzhug par bgyi/_yang dag par 
[\[111a.5\]]gzengs bstod par bgyi/_yang dag par rab tu dga' bar bgyi zhing /_phyir mi ldog pa nyid du lung bstan par bgyi'o zhes tshig tu yang brjod do/_/de ci'i phyir zhe na/_byang chub sems dpa'i theg pa pa'i rigs kyi bu dang rigs kyi bu mo de dag gis tshig de skad brjod pa'i sems 
[\[111a.6\]]la de bzhin gshegs pa dgra bcom pa yang dag par rdzogs pa'i sangs rgyas rnams kyi thugs kyis rnam par gzigs shing rjes su yi rang la/_shA ri'i bu byang chub sems dpa' sems dpa' chen po de dag byang chub kyi phyir spyod pa na/_srog chags brgya phrag mang po dang /_srog 
[\[111a.7\]]chags stong phrag mang po dang /_srog chags 'bum phrag mang po dag la bla na med pa yang dag par rdzogs pa'i byang chub yang dag par bstan par bya/_yang dag par 'dzin du gzhug par bya/_yang dag par gzengs bstod par bya/_yang dag par rab tu dga' bar bya zhing /_bla 
[\[111b\]]
[\[111b.1\]]na med pa yang dag par rdzogs pa'i byang chub la dgod par bya'o zhes zer ba'i tshig de la ngas kyang rjes su yi rang bar byas pa'i phyir ro/_/rigs kyi bu dang rigs kyi bu mo de dag gis 'das pa'i de bzhin gshegs pa dgra bcom pa yang dag par rdzogs pa'i sangs rgyas rnams kyi spyan 
[\[111b.2\]]sngar yang 'di skad du bdag cag byang chub sems dpa'i spyad pa spyod pa na srog chags brgya phrag mang po dang /_srog chags stong phrag mang po dang /_srog chags 'bum phrag mang po dag bla na med pa yang dag par rdzogs pa'i byang chub la dgod par bgyi/_yang dag par bstan 
[\[111b.3\]]par bgyi/_yang dag par 'dzin du gzhug par bgyi/_yang dag par gzengs bstod par bgyi/_yang dag par rab tu dga' bar bgyi zhing /_phyir mi ldog pa nyid du lung bstan par bgyi'o zhes tshig tu yang brjod do/_/de ci'i phyir zhe na/_'di ltar byang chub sems dpa' sems 
[\[111b.4\]]dpa' chen po dang /_rigs kyi bu dang rigs kyi bu mo de dag gis tshig de skad brjod pa'i sems la 'das pa'i de bzhin gshegs pa dgra bcom pa yang dag par rdzogs pa'i sangs rgyas rnams kyi thugs kyis rnam par gzigs shing /_rjes su yi rang bar mdzad la/_shA ri'i 
[\[111b.5\]]bu byang chub sems dpa' sems dpa' chen po de dag byang chub kyi phyir spyod pa na srog chags brgya phrag mang po dang /_srog chags stong phrag mang po dang /_srog chags 'bum phrag mang po dag la bla na med pa yang dag par rdzogs pa'i byang chub yang dag par bstan par bya/_
[\[111b.6\]]yang dag par 'dzin du gzhug par bya/_yang dag par gzengs bstod par bya/_yang dag par rab tu dga' bar bya zhing bla na med pa yang dag par rdzogs pa'i byang chub la dgod par bya'o zhes zer ba'i tshig de la ngas kyang rjes su yi rang ba byas pa'i phyir ro/_/shA ri'i bu rigs 
[\[111b.7\]]kyi bu dang rigs kyi bu mo de dag ni gzugs dang /_sgra dang /_dri dang /_ro dang /_reg bya dang /_chos rnams la mos pa rlabs chen po 'byung bar 'gyur zhing /_de dag sbyin pa rgya chen po dag gtong bar yang 'gyur ro/_/de dag gis sbyin pa rgya chen po dag btang bas/_dge ba'i 
[\[112a\]]
[\[112a.1\]]rtsa ba rgya chen po dag mngon par 'du byed par 'gyur ro/_/dge ba'i rtsa ba rgya chen po dag mngon par 'du byas pas rnam par smin pa rgya chen po yongs su 'dzin par 'gyur ro/_/rnam par smin pa rgya chen po yongs su bzung bas/_sems can de dag nyid kyi 
[\[112a.2\]]don du rnam par smin pa las/_rnam par smin pa rgya chen po yongs su 'dzin par 'gyur zhing /_sems can de dag nyid la phyi dang nang gi dngos po thams cad yongs su gtong bar 'gyur te/_de dag dge ba'i rtsa ba des gang na de bzhin gshegs pa dgra bcom pa yang dag par 
[\[112a.3\]]rdzogs pa'i sangs rgyas dag mngon sum du gyur cing /_chos ston pa'i sangs rgyas kyi zhing gzhan dag la dmigs par yang 'gyur te/_de dag gis sangs rgyas kyi zhing der shes rab kyi pha rol tu phyin pa 'di nyid thos nas kyang srog chags brgya phrag mang po dang /_srog chags stong 
[\[112a.4\]]phrag mang po dang /_srog chags 'bum phrag mang po dag bla na med pa yang dag par rdzogs pa'i byang chub yang dag par 'dzin du 'jug pa dang /_yang dag par ston pa dang /_yang dag par gzengs stod pa dang /_yang dag par rab tu dga' bar byed par 'gyur ro/_/shA ri'i 
[\[112a.5\]]bus gsol pa/_bcom ldan 'das 'di ltar de bzhin gshegs pa dgra bcom pa yang dag par rdzogs pa'i sangs rgyas kyis gang ma mkhyen pa'i chos de gang yang mi mnga' chos nyid dang /_de bzhin nyid gang mkhyen par ma gyur pa de gang yang mi mnga'/_chos bstan pa gang 
[\[112a.6\]]mkhyen par ma gyur pa de gang yang mi mnga'/_sems can rnams kyi spyod pa gang mkhyen par ma gyur pa de gang yang mi mnga' ste/_'di ltar 'das pa'i byang chub sems dpa' rnams kyang thugs su chud/_'das pa'i sangs rgyas kyi zhing rnams kyang thugs su chud/_'das pa'i 
[\[112a.7\]]de bzhin gshegs pa rnams kyi nyan thos dag kyang thugs su chud/_ma byon pa'i de bzhin gshegs pa rnams kyi byang chub sems dpa' dag kyang thugs su chud/_ma byon pa'i de bzhin gshegs pa rnams kyi sangs rgyas kyi zhing rnams dang /_nyan thos dag kyang thugs su chud/_
[\[112b\]]
[\[112b.1\]]da ltar byung ba'i de bzhin gshegs pa rnams kyi byang chub sems dpa' dag dang /_sangs rgyas kyi zhing rnams dang /_nyan thos dag kyang thugs su chud cing /_phyogs bcu'i 'jig rten gyi khams rab 'byam dag na de bzhin gshegs pa dgra bcom pa yang dag par 
[\[112b.2\]]rdzogs pa'i sangs rgyas gang dag bzhugs te/_'tsho zhing gzhes pa'i de bzhin gshegs pa dgra bcom pa yang dag par rdzogs pa'i sangs rgyas de dag gi byang chub sems dpa' rnams kyang thugs su chud/_de dag gi sangs rgyas kyi zhing rnams dang /_nyan thos dag kyang 
[\[112b.3\]]thugs su chud pa ni ngo mtshar lags so/_/bcom ldan 'das gang yang byang chub sems dpa' sems dpa' chen po dag pha rol tu phyin pa drug po 'di dag gi slad du brtson par bgyid cing /_de dag pha rol tu phyin pa drug po 'di dag tshol ba dang yongs su tshol bar bgyid de/_
[\[112b.4\]]rigs kyi bu dang rigs kyi bu mo de dag shes rab kyi pha rol tu phyin pa 'di tshol ba dang /_yongs su tshol bar bgyid pa na/_kha cig gis ni pha rol tu phyin pa drug po 'di dag tshol ba na rnyed par 'gyur lags so/_/kha cig gis ni rnyed par mi 'gyur lags so/_/bcom 
[\[112b.5\]]ldan 'das kyis bka' stsal pa/_shA ri'i bu de ni de lta ma yin no/_/de ni de lta ma yin te/_rigs kyi bu dang rigs kyi bu mo brtson par mi gtong ba de dag las phal cher pha rol tu phyin pa drug po 'di dag thams cad rnyed par 'gyur ro/_/de ci'i phyir zhe na/_shA ri'i bu 
[\[112b.6\]]'di ltar rigs kyi bu dang rigs kyi bu mo de dag ni pha rol tu phyin pa drug po 'di dag gi ched du brtson par byed pa'i phyir ro/_/shA ri'i bus gsol pa/_bcom ldan 'das rigs kyi bu'am rigs kyi bu mo de dag gis pha rol tu phyin pa drug dang ldan pa'i mdo sde zab mo 'di 
[\[112b.7\]]dag rnyed par 'gyur lags sam/_bcom ldan 'das kyis bka' stsal pa/_shA ri'i bu rigs kyi bu dang rigs kyi bu mo gang dag 'dun pa drag po dang /_dad pa chen pos lus dang srog la mi lta bar pha rol tu phyin pa drug po dag la brtson par byed pa de dag gis ni rnyed par 'gyur ro/_/
[\[113a\]]
[\[113a.1\]]de ci'i phyir zhe na/_shA ri'i bu gang dag sems can rnams bla na med pa yang dag par rdzogs pa'i byang chub la yongs su smin par byed/_yang dag par ston par byed/_yang dag par 'dzin du 'jug yang dag par gzengs stod par byed/_yang dag 
[\[113a.2\]]par rab tu dga' bar byed/_'dzud par byed 'god par byed pa de dag de ltar 'gyur ba'i phyir ro/_/shA ri'i bu rigs kyi bu dang rigs kyi bu mo de dag ni tshe rabs rjes na yang pha rol tu phyin pa drug po 'di dag rnyed par 'gyur te/_de dag ni ji srid du sangs rgyas kyi zhing rnams yongs 
[\[113a.3\]]su dag par ma byas pa dang /_sems can rnams yongs su smin par ma byas pa dang /_bla na med pa yang dag par rdzogs pa'i byang chub mngon par rdzogs par sangs rgyas kyi bar du ji skad bstan pa'i pha rol tu phyin pa drug po 'di dag la spyod cing /_brtson 'grus rgyun chad par mi 
[\[113a.4\]]'gyur ro/_/shes rab kyi pha rol tu phyin pa khri brgyad stong pa las byang phyogs kyi rgyud kyi le'u zhes bya ste sum cu rtsa dgu pa'o//_//shes rab kyi pha rol tu phyin pa khri brgyad stong pa/_bam po sum cu rtsa gnyis pa/_de nas bcom ldan 'das la tshe dang ldan pa rab 
[\[113a.5\]]'byor gyis 'di skad ces gsol to/_/bcom ldan 'das rigs kyi bu dang rigs kyi bu mo gang dag bla na med pa yang dag par rdzogs pa'i byang chub la yang dag par zhugs shing /_pha rol tu phyin pa drug la spyod pa dang /_sems can rnams yongs su smin par bgyid pa dang /_sangs 
[\[113a.6\]]rgyas kyi zhing yongs su 'dzin par 'gyur ba de dag gi yon tan ni/_bcom ldan 'das kyis yongs su brjod pa de dag lags na/_bcom ldan 'das rigs kyi bu dang rigs kyi bu mo de dag la bar chad du 'gyur ba ji lta bu dag 'byung bar 'gyur lags/_bcom ldan 'das kyis 
[\[113a.7\]]bka' stsal pa/_rab 'byor spobs pa ha cang 'phyi ste skye na/_de ni byang chub sems dpa' sems dpa' chen pos bdud kyi las su rig par bya'o/_/rab 'byor gyis gsol pa/_bcom ldan 'das ci'i slad du spobs pa ha cang 'phyi ste skye ba de byang chub sems dpa' sems dpa' 
[\[113b\]]
[\[113b.1\]]chen pos bdud kyi las su rig par bgyi ba lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po shes rab kyi pha rol tu phyin pa la spyod pa'i tshe/_shes rab kyi pha rol tu phyin pa tshegs chen pos yongs su 
[\[113b.2\]]rdzogs par byed cing /_bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa tshegs chen pos yongs su rdzogs par byed na/_rab 'byor 
[\[113b.3\]]rnam grangs des na spobs pa ha cang 'phyi ste skye bar 'gyur bas/_rab 'byor de yang byang chub sems dpa' sems dpa' chen pos bdud kyi las su rig par bya'o/_/rab 'byor gzhan yang spobs pa ha cang myur bar skye na/_rab 'byor de yang byang chub sems dpa' sems 
[\[113b.4\]]dpa' chen pos bdud kyi las su rig par bya'o/_/rab 'byor gyis gsol pa/_bcom ldan 'das ci'i slad du spobs pa ha cang myur bar skye ba de/_byang chub sems dpa' sems dpa' chen pos bdud kyi las su rig par bgyi ba lags/_bcom ldan 'das kyis bka' 
[\[113b.5\]]stsal pa/_rab 'byor 'di la byang chub sems dpa' sems dpa' chen pos sbyin pa'i pha rol tu phyin pa la spyod pa dang /_tshul khrims dang /_bzod pa dang /_brtson 'grus dang /_bsam gtan dang /_shes rab kyi pha rol tu phyin pa la spyod pa'i tshe/_spobs pa ha cang 
[\[113b.6\]]myur bar skye na/_rab 'byor rnam grangs des na/_spobs pa ha cang myur bar skye ba ni/_byang chub sems dpa' sems dpa' chen pos bdud kyi las su rig par bya'o/_/rab 'byor gzhan yang glal zhing shes rab kyi pha rol tu phyin pa 'di yi ger 'dri na/_rab 'byor de yang 
[\[113b.7\]]byang chub sems dpa' sems dpa' chen pos bdud kyi las su rig par bya'o/_/rab 'byor gzhan yang rgod cing shes rab kyi pha rol tu phyin pa 'di yi ger 'dri na/_rab 'byor de yang byang chub sems dpa' sems dpa' chen pos bdud kyi las su rig par bya'o/_/rab 'byor 
[\[114a\]]
[\[114a.1\]]gzhan yang phan tshun rgod cing shes rab kyi pha rol tu phyin pa 'di yi ger 'dri na/_rab 'byor de yang byang chub sems dpa' sems dpa' chen pos bdud kyi las su rig par bya'o/_/rab 'byor gzhan yang phan tshun co 'dri zhing shes rab kyi pha rol tu phyin pa 'di yi ger 
[\[114a.2\]]'dri na/_rab 'byor de yang byang chub sems dpa' sems dpa' chen pos bdud kyi las su rig par bya'o/_/rab 'byor gzhan yang sems rnam par g.yengs shing shes rab kyi pha rol tu phyin pa 'di yi ger 'dri na/_rab 'byor de yang byang chub sems dpa' sems dpa' chen 
[\[114a.3\]]pos bdud kyi las su rig par bya'o/_/rab 'byor gzhan yang phan tshun sems 'thun par byed cing yi ger 'dri na/_rab 'byor de yang byang chub sems dpa' sems dpa' chen pos bdud kyi las su rig par bya'o/_/rab 'byor gzhan yang byang chub sems dpa' sems dpa' 
[\[114a.4\]]chen po 'di snyam du bdag gis 'di la nyams ma rnyed do snyam nas stan las langs te 'gro na/_rab 'byor de yang byang chub sems dpa' sems dpa' chen pos bdud kyi las su rig par bya'o/_/rab 'byor gzhan yang glal zhing stan las langs te 'gro na/_rab 'byor de yang byang 
[\[114a.5\]]chub sems dpa' sems dpa' chen pos bdud kyi las su rig par bya'o/_/rab 'byor gzhan yang glal zhing kha ton byed dam/_'dzin tam/_ston tam/_glal zhing yid la byed na/_rab 'byor de yang byang chub sems dpa' sems dpa' chen pos bdud kyi las su rig par bya'o/_/
[\[114a.6\]]rab 'byor gzhan yang phan tshun rgod cing 'dzin par byed/_'chang bar byed/_klog par byed/_kun chub par byed/_phan tshun rgod cing tshul bzhin du yid la byed na/_rab 'byor de yang byang chub sems dpa' sems dpa' chen pos bdud kyi las su rig par bya'o/_/rab 'byor 
[\[114a.7\]]gzhan yang phan tshun co 'dri zhing 'dzin par byed/_'chang bar byed/_klog par byed/_kun chub par byed/_tshul bzhin du yid la byed na/_rab 'byor de yang byang chub sems dpa' sems dpa' chen pos bdud kyi las su rig par bya'o/_/rab 'byor gzhan yang sems rnam 
[\[114b\]]
[\[114b.1\]]par g.yengs shing 'dzin par byed/_'chang bar byed/_klog par byed/_kun chub par byed/_ston par byed/_tshul bzhin du yid la byed na/_rab 'byor de yang byang chub sems dpa' sems dpa' chen pos bdud kyi las su rig par bya'o/_/rab 'byor gzhan yang phan tshun 
[\[114b.2\]]sems 'thun par byed cing /_'dzin par byed/_'chang bar byed/_klog par byed/_kun chub par byed/_ston par byed/_tshul bzhin du yid la byed na/_rab 'byor de yang byang chub sems dpa' sems dpa' chen pos bdud kyi las su rig par bya'o/_/de skad ces 
[\[114b.3\]]bka' stsal pa dang /_bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das gang yang bcom ldan 'das kyis 'di skad du/_'di la nyams ma rnyed do snyam stan las langs te 'gro na/_rab 'byor de yang byang chub sems dpa' 
[\[114b.4\]]sems dpa' chen pos bdud kyi las su rig par bya'o/_/zhes bka' stsal na bcom ldan 'das ci'i slad du 'di la nyams ma rnyed pa lags/_bcom ldan 'das kyis bka' stsal pa/_rab 'byor 'di ltar byang chub sems dpa' sems dpa' chen po sngon shes rab kyi pha 
[\[114b.5\]]rol tu phyin pa la ma spyad pa dang /_sngon bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa la ma spyad pa dang /_rab 'byor 'di ltar sngon sbyin pa'i pha rol tu phyin pa la ma spyad 
[\[114b.6\]]pas/_rab 'byor de'i phyir shes rab kyi pha rol tu phyin pa zab mo 'di bshad pa na nyams ma rnyed par stan las langs te 'gro bar 'gyur ro/_/rab 'byor gzhan yang byang chub sems dpa' sems dpa' chen po dag 'di snyam du bdag cag ni shes rab kyi pha rol tu phyin pa las lung 
[\[114b.7\]]ma bstan to snyam nas/_de dag sems ma dad cing stan las langs te 'gro na/_rab 'byor de yang byang chub sems dpa' sems dpa' chen pos bdud kyi las su rig par bya'o/_/rab 'byor gyis gsol pa/_bcom ldan 'das ci'i slad du shes rab kyi pha rol tu phyin pa 
[\[115a\]]
[\[115a.1\]]las lung ma bstan pa dag stan las langs te mchi bar 'gyur lags/_bcom ldan 'das kyis bka' stsal pa/_rab 'byor byang chub sems dpa' sems dpa' chen po skyon med par ma zhugs pa rnams ni bla na med pa yang dag par rdzogs pa'i byang chub tu 
[\[115a.2\]]lung mi ston to/_/shes rab kyi pha rol tu phyin pa 'di las bdag gis ming ma smos so snyam nas dad pa mi 'thob na/_rab 'byor de yang byang chub sems dpa' sems dpa' chen pos bdud kyi las su rig par bya'o/_/rab 'byor gyis gsol pa/_bcom ldan 'das ci'i 
[\[115a.3\]]slad du shes rab kyi pha rol tu phyin pa zab mo 'di las byang chub sems dpa' sems dpa' chen po rnams kyi ming yongs su rjod pa ma mdzad lags/_bcom ldan 'das kyis bka' stsal pa/_rab 'byor de bzhin gshegs pa ni byang chub sems dpa' sems dpa' chen po lung 
[\[115a.4\]]ma bstan pa rnams kyi ming yongs su rjod pa mi mdzad de/_de dag ni bdag gis ming dang bdag gang du skyes pa'i grong ngam/_grong khyer ram/_grong rdal yang 'di las ma smos so snyam nas/_de shes rab kyi pha rol tu phyin pa mnyan par bya'o snyam du mi sems shing de 'khor de nas 
[\[115a.5\]]'gro bar bya bar sems so/_/de ji lta ji ltar 'gro bar bya bar sems shing /_'gro ba'i sems bskyed pa ji snyed byung bar gyur pa de snyed kyi bskal pa yongs su 'dzin par 'gyur ro/_/des shes rab kyi pha rol tu phyin pa spangs nas/_des mdo sde gzhan gang dag rnam pa thams cad 
[\[115a.6\]]mkhyen pa nyid thob par byed pa ma yin pa de la rnal 'byor du bya ba dang /_de dag kun chub par bya'o snyam du sems te/_de ltar na byang chub sems dpa' dang /_rigs kyi bu dang rigs kyi bu mo de dag ni rnam pa thams cad mkhyen pa nyid kyi shing gi rtsa ba spangs te/_yal ga dang 'dab 
[\[115a.7\]]ma dang lo ma dag la dmigs par bya bar sems pas/_rab 'byor de yang byang chub sems dpa' sems dpa' chen pos bdud kyi las su rig par bya'o/_/rab 'byor gyis gsol pa/_bcom ldan 'das gang dag rnam pa thams cad mkhyen pa nyid thob par bgyid pa ma lags 
[\[115b\]]
[\[115b.1\]]pa de dag kun chub par bgyi bar sems pa'i mdo sde dag gang lags/_bcom ldan 'das kyis bka' stsal pa/_rab 'byor gang dag nyan thos kyi theg pa pa dang ldan pa'i mdo sde rnams te/_gang la gnas na rigs kyi bu dang rigs kyi bu mo rnams kyis rgyun tu zhugs pa'i 'bras 
[\[115b.2\]]bu dang /_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid 'thob par 'gyur ba 'di lta ste/_dran pa nye bar gzhag pa dang /_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag 
[\[115b.3\]]dang /_lam rnams dang /_rnam par thar pa'i sgo stong pa nyid dang /_mtshan ma med pa dang /_smon pa med pa rnams so/_/rab 'byor de dag ni nyan thos kyi theg pa dang ldan pa'i mdo sde rnams te/_shes rab kyi pha rol tu phyin pa spangs nas/_rnam pa thams cad mkhyen pa nyid kyi 
[\[115b.4\]]ye shes 'thob par mi 'gyur ba de dag kun chub par bya bar sems pa yin no/_/de ci'i phyir zhe na/_rab 'byor byang chub sems dpa' sems dpa' chen po shes rab kyi pha rol tu phyin pa las nges par byung ba rnams ni 'jig rten pa dang 'jig rten las 'das pa'i chos rnams kyis nges par 
[\[115b.5\]]'byung bar 'gyur la/_rab 'byor byang chub sems dpa' sems dpa' chen po rnams shes rab kyi pha rol tu phyin pa la slob pa na yang 'jig rten pa dang /_'jig rten las 'das pa'i chos rnams la slob pa'i phyir ro/_/rab 'byor 'di lta ste dper na khyi zhig gis jo bo'i drung nas zan gong 
[\[115b.6\]]bor la/_las mi las zan kham cig blang bar sems pa de bzhin du rab 'byor ma 'ongs pa'i dus na/_theg pa chen po pa'i rigs kyi bu dang rigs kyi bu mo dag shes rab kyi pha rol tu phyin pa zab mo 'di spangs nas/_nyan thos kyi theg pa dang ldan pa dang /_rang sangs rgyas kyi 
[\[115b.7\]]theg pa dang ldan pa'i mdo sde dag kun chub par bya bar sems pa dag 'byung ste/_rab 'byor de yang byang chub sems dpa' sems dpa' chen pos bdud kyi las su rig par bya'o/_/rab 'byor gzhan yang ma 'ongs pa'i dus na byang chub sems dpa'i theg pa pa'i rigs kyi bu dang 
[\[116a\]]
[\[116a.1\]]rigs kyi bu mo shes rab kyi pha rol tu phyin pa zab mo 'di spangs nas/_rnyed pa dang bkur sti'i phyir nyan thos kyi theg pa dang ldan pa dang /_rang sangs rgyas kyi theg pa dang ldan pa'i mdo sde dag kun chub par bya bar sems pa dag 'byung ste/_rab 'byor de yang byang chub 
[\[116a.2\]]sems dpa' sems dpa' chen pos bdud kyi las su rig par bya'o/_/rab 'byor 'di lta ste dper na/_mi la la zhig glang po che 'dod par gyur la/_des glang po che rnyed nas yang glang po che'i rjes btsal bar sems na/_rab 'byor 'di ji snyam du sems/_mi de mkhas pa'i rang bzhin 
[\[116a.3\]]can zhig yin snyam 'am/_rab 'byor gyis gsol pa/_bcom ldan 'das de ni ma lags so/_/bcom ldan 'das kyis bka' stsal pa/_rab 'byor de bzhin du byang chub sems dpa'i theg pa pa'i rigs kyi bu'am rigs kyi bu mo gang dag gis shes rab kyi pha rol tu phyin pa zab mo 'di 
[\[116a.4\]]spangs nas/_mdo sde gang dag nyan thos kyi theg pa dang ldan pa dang /_rang sangs rgyas kyi theg pa dang ldan pa de dag kun chub par bya bar sems pa de dag kyang de bzhin du rig par bya ste/_rab 'byor de yang byang chub sems dpa' sems dpa' chen pos bdud kyi las su rig par bya'o/_/
[\[116a.5\]]rab 'byor gzhan yang 'di lta ste dper na/_mi zhig rgya mtsho chen po lta 'dod par gyur la/_des rgya mtsho chen po mthong nas/_ba lang gi rmig rjes kyi chu btsal bar sems shing /_des ba lang gi rmig rjes kyi chu mthong nas/_'di snyam du rgya mtsho chen po'i tshad kyang 'di tsam zhig 
[\[116a.6\]]yin nam snyam du sems na/_rab 'byor 'di ji snyam du sems/_mi de mkhas pa'i rang bzhin can yin snyam 'am/_rab 'byor gyis gsol pa/_bcom ldan 'das de ni ma lags so/_/bcom ldan 'das kyis bka' stsal pa/_rab 'byor de bzhin du theg pa chen po pa'i 
[\[116a.7\]]rigs kyi bu dang rigs kyi bu mo gang dag gis shes rab kyi pha rol tu phyin pa zab mo 'di thos sam rnyed nas de spangs te nyan thos dang /_rang sangs rgyas kyi theg pa dang ldan pa'i mdo sde dag gzung bar sems pa de dag kyang de ltar rig par bya ste/_rab 'byor de yang byang chub sems dpa' sems 
[\[116b\]]
[\[116b.1\]]dpa' chen pos bdud kyi las su rig par bya'o/_/rab 'byor 'di lta ste dper na/_shing mkhan nam/_shing mkhan gyi slob ma mkhas pa zhig khang [{]bzangs [,]bzang [}]rnam par rgyal byed kyi tshad tsam gyi khang [{]bzangs [,]bzang [}]shig rtsig 'dod par gyur la/_des nyi ma dang zla ba'i dkyil 'khor dag las 
[\[116b.2\]]tshad blang bar sems na/_rab 'byor 'di ji snyam du sems/_khang [{]bzangs [,]bzang [}]rnam par rgyal byed la dpyad nas/_rnam par rgyal byed dang mnyam pa'i khang [{]bzangs [,]bzang [}]rtsig par 'dod la/_nyi ma dang zla ba'i gzhal med khang gi dkyil 'khor dag las tshad len pa'i mi de mkhas pa'i rang 
[\[116b.3\]]bzhin can zhig yin snyama'am/_rab 'byor gyis gsol pa/_bcom ldan 'das de ni ma lags so/_/bcom ldan 'das kyis bka' stsal pa/_rab 'byor de bzhin du ma 'ongs pa'i dus na 'byung ba'i byang chub sems dpa'i theg pa pa'i rigs kyi bu dang rigs kyi bu mo gang la 
[\[116b.4\]]la dag gis shes rab kyi pha rol tu phyin pa zab mo 'di thos sam/_rnyed nas de spangs shing bor te/_nyan thos dang /_rang sangs rgyas kyi theg pa dang ldan pa'i mdo sde dag las rnam pa thams cad mkhyen pa nyid btsal bar sems na/_rab 'byor 'di ji snyam du sems/_byang chub sems 
[\[116b.5\]]dpa'i theg pa pa'i rigs kyi bu dang rigs kyi bu mo de dag mkhas pa'i rang bzhin can yin snyam 'am/_rab 'byor gyis gsol pa/_bcom ldan 'das de ni ma lags so/_/bcom ldan 'das kyis bka' stsal pa/_rab 'byor de yang byang chub sems dpa' sems dpa' chen pos bdud kyi 
[\[116b.6\]]las su rig par bya'o/_/rab 'byor gzhan yang 'di lta ste dper na/_mi la la zhig 'khor los sgyur ba'i rgyal po lta 'dod par gyur la/_des mkhar gyi rgyal po mthong nas/_'di snyam du 'khor los sgyur ba'i rgyal po'i kha dog dang /_dbyibs kyang mkhar gyi rgyal po 'di ci 'dra 
[\[116b.7\]]ba de lta bu zhig yin no snyam nas de mkhar gyi rgyal po'i kha dog dang /_dbyibs dang /_cha lugs dang /_mtshan ma dang /_rtags dag bzung nas 'di skad du 'khor los sgyur ba'i rgyal po'i kha dog dang /_dbyibs dang /_cha lugs dang /_mtshan ma dang /_rtags kyi khyad par dag kyang 
[\[117a\]]
[\[117a.1\]]'di 'dra'o zhes zer na/_rab 'byor 'di ji snyam du sems/_mi de mkhas pa'i rang bzhin can yin snyam 'am/_rab 'byor gyis gsol pa/_bcom ldan 'das de ni ma lags so/_/bcom ldan 'das kyis bka' stsal pa/_rab 'byor de bzhin du ma 'ongs pa'i 
[\[117a.2\]]dus na 'byung ba'i theg pa chen po pa'i rigs kyi bu dang rigs kyi bu mo gang dag kha cig gis shes rab kyi pha rol tu phyin pa zab mo 'di thos sam rnyed nas de bor zhing spangs te/_nyan thos dang rang sangs rgyas kyi theg pa dang ldan pa'i mdo sde dag las rnam pa thams cad mkhyen pa nyid 
[\[117a.3\]]btsal zhing kun chub par bya'o snyam du sems na/_rab 'byor 'di ji snyam du sems/_theg pa chen po pa'i rigs kyi bu dang rigs kyi bu mo de dag mkhas pa'i rang bzhin can yin snyam 'am/_rab 'byor gyis gsol pa/_bcom ldan 'das de ni ma lags so/_/bcom ldan 
[\[117a.4\]]'das kyis bka' stsal pa/_rab 'byor de yang byang chub sems dpa' sems dpa' chen pos bdud kyi las su rig par bya'o/_/rab 'byor gzhan yang rigs kyi bu dang rigs kyi bu mo gang dag shes rab kyi pha rol tu phyin pa zab mo 'di yi ger 'dri ba na/_de dag rnam 
[\[117a.5\]]par g.yengs shing 'dri bar 'gyur ba spobs pa mang du 'byung ste/_'di lta ste gzugs la spobs pa dang /_sgra dang dri dang ro dang reg bya dang chos la spobs pa dang /_sbyin pa'i pha rol tu phyin pa la spobs pa dang /_tshul khrims dang /_bzod pa dang /_brtson 'grus dang /_bsam 
[\[117a.6\]]gtan dang /_shes rab kyi pha rol tu phyin pa la spobs pa dang /_'dod pa'i khams dang /_gzugs kyi khams dang /_gzugs med pa'i khams la spobs pa dang /_lung nod pa dang kha ton bya ba la spobs pa dang /_zhal ta bya ba la spobs pa dang /_dran pa nye bar gzhag 
[\[117a.7\]]pa la spobs pa dang /_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam la spobs pa dang /_bsam gtan dang /_rnam par thar pa dang /_ting nge 'dzin dang /_snyoms par 'jug pa thams cad la spobs pa 
[\[117b\]]
[\[117b.1\]]dang /_nang stong pa nyid la spobs pa dang /_dngos po med pa'i ngo bo nyid stong pa nyid kyi bar la spobs pa dang /_stobs la spobs pa dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa la spobs pa dang /_bla na med pa yang dag par 
[\[117b.2\]]rdzogs pa'i byang chub kyi bar la spobs pa dag skye bar 'gyur ro/_/de ci'i phyir zhe na/_rab 'byor shes rab kyi pha rol tu phyin pa ni spobs pa med pa yin la/_rab 'byor shes rab kyi pha rol tu phyin pa ni bsam gyis mi khyab pa dang /_rab 'byor shes rab kyi pha rol tu phyin pa ni skye 
[\[117b.3\]]ba med cing 'gag pa med pa dang /_rab 'byor shes rab kyi pha rol tu phyin pa ni kun nas nyon mongs pa med cing rnam par byang ba med pa dang /_rab 'byor shes rab kyi pha rol tu phyin pa ni rnam par g.yeng ba med pa dang /_rab 'byor shes rab kyi pha rol tu phyin pa ni brjod du med pa dang /_
[\[117b.4\]]rab 'byor shes rab kyi pha rol tu phyin pa ni smrar med pa dang /_rab 'byor shes rab kyi pha rol tu phyin pa ni rab tu brjod du med pa dang /_rab 'byor shes rab kyi pha rol tu phyin pa ni dmigs su med pa yin pa'i phyir ro/_/de ci'i phyir zhe na/_rab 'byor 'di ltar shes rab kyi pha rol tu 
[\[117b.5\]]phyin pa zab mo 'di la ni chos de dag thams cad yod pa ma yin pa'i phyir ro/_/rab 'byor gal te byang chub sems dpa'i theg pa pa'i rigs kyi bu 'am rigs kyi bu mo shes rab kyi pha rol tu phyin pa zab mo 'di yi ger 'dri ba na/_chos de dag la rnam par g.yeng bar byed na/_rab 'byor de 
[\[117b.6\]]yang byang chub sems dpa' sems dpa' chen pos bdud kyi las su rig par bya'o/_/rab 'byor gyis gsol pa/_bcom ldan 'das shes rab kyi pha rol tu phyin pa yi ger bri bar rngo thogs lags sam/_bcom ldan 'das kyis bka' stsal pa/_rab 'byor de ni mi nus so/_/
[\[117b.7\]]de ci'i phyir zhe na/_rab 'byor shes rab kyi pha rol tu phyin pa ni rang bzhin med pa yin la/_bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i 
[\[118a\]]
[\[118a.1\]]pha rol tu phyin pa ni rang bzhin med pa yin zhing /_stong pa nyid thams cad dang /_byang chub kyi phyogs kyi chos sum cu rtsa bdun dang /_stobs bcu dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres 
[\[118a.2\]]pa bco brgyad kyang rang bzhin med pa yin la/_rnam pa thams cad mkhyen pa nyid kyang rang bzhin med pa yin te/_gang la rang bzhin med pa de ni dngos po med pa yin la/_gang la dngos po med pa de ni shes rab kyi pha rol tu phyin pa yin pas na/_dngos po med pas dngos po med 
[\[118a.3\]]pa bri bar mi nus pa'i phyir ro/_/rab 'byor gal te theg pa chen po pa'i rigs kyi bu dang rigs kyi bu mo gang la la dag gis shes rab kyi pha rol tu phyin pa zab mo 'di dngos po med ces bya bar 'du shes na/_rab 'byor de yang de dag gis bdud kyi las su rig par bya'o/_/rab 
[\[118a.4\]]'byor gyis gsol pa/_bcom ldan 'das theg pa chen po pa'i rigs kyi bu dang rigs kyi bu mo gang la la dag gis shes rab kyi pha rol tu phyin pa zab mo 'di yi ge 'bru dag gis yi ger bris nas/_shes rab kyi pha rol tu phyin pa zab mo 'di bdag gis bris so snyam du sems na/_de shes 
[\[118a.5\]]rab kyi pha rol tu phyin pa zab mo 'di la yi ge rnams su mngon par zhen pa lags pas/_bcom ldan 'das de yang de dag gis bdud kyi las su rig par bgyi lags so/_/de ci'i slad du zhe na/_bcom ldan 'das shes rab kyi pha rol tu phyin pa ni yi ge ma mchis pa lags la/_bsam 
[\[118a.6\]]gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa yang yi ge ma mchis pa dang /_sbyin pa'i pha rol tu phyin pa yang yi ge ma mchis pa dang /_bcom ldan 'das gzugs kyang yi ge ma 
[\[118a.7\]]mchis pa dang /_tshor ba dang /_'du shes dang /_'du byed rnams dang /_rnam par shes pa yang yi ge ma mchis pa dang /_bcom ldan 'das khams rnams kyang yi ge ma mchis pa dang /_skye mched rnams kyang yi ge ma mchis pa dang /_rnam par thar pa rnams kyang yi ge ma 
[\[118b\]]
[\[118b.1\]]mchis pa dang /_byang chub kyi phyogs kyi chos sum cu rtsa bdun yang yi ge ma mchis pa dang /_stobs rnams dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa bco brgyad kyang yi ge ma mchis pa dang /_rnam pa thams cad 
[\[118b.2\]]mkhyen pa nyid kyang yi ge ma mchis pa'i slad du'o/_/bcom ldan 'das gal te theg pa chen po pa'i rigs kyi bu'am rigs kyi bu mo shes rab kyi pha rol tu phyin pa ni yi ge ma mchis pa lags so snyam du mngon par zhen pa dang /_de bzhin du bsam gtan gyi pha rol tu phyin pa dang /_
[\[118b.3\]]brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa ni yi ge ma mchis pa lags so snyam du mngon par zhen pa dang /_de bzhin du byang chub kyi phyogs kyi chos sum cu rtsa bdun 
[\[118b.4\]]dang /_rnam par thar pa'i sgo rnams dang /_stobs rnams dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa bco brgyad kyang yi ge ma mchis pa lags so snyam du mngon par zhen pa dang /_bcom ldan 'das 
[\[118b.5\]]gal te byang chub sems dpa' sems dpa' chen po 'di snyam du rnam pa thams cad mkhyen pa nyid kyang yi ge ma mchis pa lags so snyam du mngon par zhen na/_bcom ldan 'das de yang bdud kyi las su rig par bgyi'o/_/bcom ldan 'das kyis bka' stsal pa/_rab 'byor de de 
[\[118b.6\]]bzhin no/_/de de bzhin te/_de yang bdud kyi las su rig par bya ba yin no/_/rab 'byor gzhan yang byang chub sems dpa' dang /_theg pa chen po pa'i rigs kyi bu dang rigs kyi bu mo de dag shes rab kyi pha rol tu phyin pa zab mo 'di yi ger 'dri ba na/_ljongs kyi rnam par rtog pa 
[\[118b.7\]]kun tu 'byung bar 'gyur na/_rab 'byor de yang byang chub sems dpa' sems dpa' chen pos bdud kyi las su rig par bya'o/_/rab 'byor gzhan yang theg pa chen po pa'i rigs kyi bu dang rigs kyi bu mo dag shes rab kyi pha rol tu phyin pa zab mo 'di yi ger 'dri ba na/_grong yid la byed 
[\[119a\]]
[\[119a.1\]]pa dang /_grong khyer yid la byed pa dang /_rgyal po'i pho brang yid la byed pa dang /_yul yid la byed pa dang /_bla ma dang mkhan po yid la byed pa dang /_pha ma dang phu nu dang /_sring mo dang nye du dang snag gi gnyen mtshams dang ldan pa'i yid la byed pa dag dang /_rkun 
[\[119a.2\]]po yid la byed pa dang /_gdol pa dang ldan pa yid la byed pa dag dang /_'jig rten dang ldan pa dang /_smad 'tshong ma dang ldan pa'i rnam par rtog pa yid la byed pa 'di dag dang /_yid la byed pa gzhan dag 'byung bar 'gyur na/_shes rab kyi pha rol tu phyin pa zab mo 'di lung 
[\[119a.3\]]nod pa dang /_kha ton du byed pa dang /_tshul bzhin du yid la byed pa na/_bdud sdig can bar chad dang rnam par g.yeng ba dag nye bar sgrub par 'gyur bas na/_rab 'byor de dag kyang byang chub sems dpa' sems dpa' chen pos bdud kyi las su rig par bya'o/_/rab 'byor gzhan 
[\[119a.4\]]yang byang chub sems dpa'i theg pa pa'i rigs kyi bu dang rigs kyi bu mo dag shes rab kyi pha rol tu phyin pa zab mo 'di yi ger 'dri ba'i tshe/_rnyed pa dang bkur sti dang tshigs su bcad pa dag dang /_gos dang zas dang mal cha dang stan dang nad kyi gsos sman dang /_yo byad dag 'byung 
[\[119a.5\]]bar 'gyur zhing /_byang chub sems dpa' dang rigs kyi bu dang rigs kyi bu mo dag de'i ro myong bar byed la/_shes rab kyi pha rol tu phyin pa zab mo 'di yi ger 'dri bar byed/_lung nod par byed/_kha ton du byed/_tshul bzhin du yid la byed na/_rab 'byor de yang byang chub sems dpa' 
[\[119a.6\]]sems dpa' chen pos bdud kyi las su rig par bya'o/_/rab 'byor gzhan yang byang chub sems dpa' sems dpa' chen po dag shes rab kyi pha rol tu phyin pa zab mo 'di yi ger 'dri ba dang /_lung nod pa dang kha ton du byed pa dang /_tshul bzhin du yid la byed pa'i tshe/_bdud 
[\[119a.7\]]sdig can mdo sde zab mo dag nye bar sgrub par byed na/_de la byang chub sems dpa' thabs la mkhas pa dag gis bdud kyis nye bar bsgrubs pa'i mdo sde zab mo de dag la dga' ba bskyed par mi bya'o/_/de ci'i phyir zhe na/_rab 'byor mdo sde de dag ni rnam pa thams cad mkhyen pa 
[\[119b\]]
[\[119b.1\]]nyid thob par byed pa ma yin pa'i phyir ro/_/rab 'byor de la byang chub sems dpa' sems dpa' chen po thabs la mi mkhas pa dag ni shes rab kyi pha rol tu phyin pa zab mo 'di thos nas spong bar 'gyur te/_de la ngas byang chub sems dpa' sems dpa' chen po rnams la thabs 
[\[119b.2\]]mkhas pa yang rgya cher bstan te/_shes rab kyi pha rol tu phyin pa zab mo 'di nyid las kyang thabs la mkhas pa dag rgya cher btsal bar bya'o/_/rab 'byor theg pa chen po pa'i rigs kyi bu dang rigs kyi bu mo shes rab kyi pha rol tu phyin pa zab mo 'di spangs nas/_nyan thos dang 
[\[119b.3\]]rang sangs rgyas kyi theg pa dang ldan pa'i mdo sde dag las thabs la mkhas pa btsal bar sems na/_rab 'byor de yang byang chub sems dpa' sems dpa' chen pos bdud kyi las su rig par bya'o/_/shes rab kyi pha rol tu phyin pa khri brgyad stong pa las bdud kyi le'u zhes bya ste 
[\[119b.4\]]bzhi bcu pa'o//_//rab 'byor gzhan yang chos nyan pa ni shes rab kyi pha rol tu phyin pa yi ger 'dri ba dang /_gzung ba dang /_lung nod pa dang /_kha ton du bya ba dang /_klag par 'dun la chos smra ba ni snyom las byed par gyur na/_rab 'byor de yang byang chub 
[\[119b.5\]]sems dpa' sems dpa' chen pos bdud kyi las su rig par bya'o/_/rab 'byor gzhan yang chos smra ba ni shes rab kyi pha rol tu phyin pa zab mo 'di yi ger bri ba dang /_gzung ba dang /_lung dbog pa dang /_kha ton du bya ba la snyom las med par gyur la/_chos nyan pa ni yul gzhan 
[\[119b.6\]]du song bar gyur na rab 'byor de yang byang chub sems dpa' sems dpa' chen pos bdud kyi las su rig par bya'o/_/rab 'byor gzhan yang chos nyan pa ni shes rab kyi pha rol tu phyin pa yi ger bri bar 'dod/_lung nod par 'dod kha ton du bya bar 'dod la/_chos smra ba ni yul gzhan du song 
[\[119b.7\]]bar gyur na/_rab 'byor de yang byang chub sems dpa' sems dpa' chen pos bdud kyi las su rig par bya'o/_/rab 'byor gzhan yang chos smra ba ni rnyed pa dang /_bkur sti dang /_tshigs su bcad pa la gdu zhing gos dang /_zas dang /_mal cha dang /_stan dang /_na ba'i gsos 
[\[120a\]]
[\[120a.1\]]sman dang /_yo byad la chags la/_chos nyan pa ni 'dod pa chung zhing chog shes pa dang /_brtson 'grus brtsams pa dang /_dran pa nye bar gnas pa dang mnyam par gzhag pa dang /_sems rtse gcig pa dang shes rab dang ldan par gyur na/_rab 'byor de yang 
[\[120a.2\]]shes rab kyi pha rol tu phyin pa'i tshogs pa dang mi ldan par 'gyur te/_byang chub sems dpa' sems dpa' chen pos bdud kyi las su rig par bya'o/_/rab 'byor gzhan yang chos smra ba ni 'dod pa chung ba dang /_chog shes pa dang /_rab tu dben pa dang /_brtson 'grus brtsams 
[\[120a.3\]]pa dang /_dran pa nye bar gnas pa dang mnyam par gzhag pa dang /_sems rtse gcig pa dang /_shes rab dang ldan par gyur la/_chos nyan pa ni 'dod pa med pa dang /_sdig pa 'dod pa dang /_rnyed pa dang /_bkur sti dang /_tshigs su bcad pa la gdu zhing /_gos dang /_
[\[120a.4\]]zas dang /_mal cha dang /_stan dang /_na ba'i gsos sman dang /_yo byad la gdu bar gyur na/_rab 'byor de yang shes rab kyi pha rol tu phyin pa zab mo 'di yi ger bri ba dang /_lung dbog pa dang /_kha ton du bya ba dang /_tshul bzhin du yid la bya ba'i tshogs pa dang mi ldan par 'gyur te/_
[\[120a.5\]]byang chub sems dpa' sems dpa' chen pos bdud kyi las su rig par bya'o/_/rab 'byor gzhan yang chos smra ba ni dgon pa pa dang /_bsod snyoms pa dang /_phyag dar khrod pa dang /_zas phyis mi len pa dang /_stan gcig pa dang /_ci rnyed pas chog pa'i bsod snyoms pa dang /_dur khrod pa dang /_bla gab med 
[\[120a.6\]]pa dang /_shing drung pa dang /_cog bu pa dang /_gzhi ji bzhin pa dang /_chos gos gsum par gyur la/_chos nyan pa ni dgon pa pa dang /_chos gos gsum pa'i bar dag la ma mos par gyur na/_rab 'byor de yang shes rab kyi pha rol tu phyin pa zab mo 'di yi ger bri ba dang /_lung dbog pa dang kha ton du bya ba'i tshogs pa 
[\[120a.7\]]dang mi ldan par 'gyur te/_byang chub sems dpa' sems dpa' chen pos bdud kyi las su rig par bya'o/_/rab 'byor gzhan yang chos nyan pa ni dgon pa pa dang /_chos gos gsum pa'i bar dag tu gyur la/_chos smra ba ni dgon pa pa dang /_chos gos gsum pa'i bar dag 
[\[120b\]]
[\[120b.1\]]tu ma gyur na/_rab 'byor de yang shes rab kyi pha rol tu phyin pa zab mo 'di yi ger bri ba dang /_lung nod pa dang /_kha ton du bya ba dang /_tshul bzhin du yid la bya ba'i bar gyi tshogs pa dang mi ldan par 'gyur te/_byang chub sems dpa' sems dpa' chen pos bdud kyi las su rig 
[\[120b.2\]]par bya'o/_/rab 'byor gzhan yang chos nyan pa ni dad cing dge ba'i chos rnams dang shes rab kyi pha rol tu phyin pa zab mo 'di yi ger 'dri bar 'dod pa dang /_'dzin par 'dod pa dang /_lung nod par 'dod pa dang /_kha ton byed par 'dod par gyur la chos smra ba ni ma dad cing /_
[\[120b.3\]]mi dge ba'i chos rnams 'dod pa dang /_shes rab kyi pha rol tu phyin pa zab mo 'di yi ger 'dri ba dang /_sbyin par mi 'dod la don gyi tshogs 'dzin par mi 'dod na/_rab 'byor de yang byang chub sems dpa' sems dpa' chen pos bdud kyi las su rig par bya'o/_/rab 'byor 
[\[120b.4\]]gzhan yang chos smra ba ni bdog pa thams cad yongs su gtong zhing sems la 'dzin pa med par gyur la/_chos nyan pa ni ser sna can du gyur cing 'dod pa che ba dang /_sdig pa 'dod pa dang /_rnyed pa dang /_bkur sti dang /_tshigs su bcad pa la gdu ba dang /_gos dang /_zas 
[\[120b.5\]]dang /_mal cha dang /_stan dang /_na ba'i gsos sman dang /_yo byad la gdu bar gyur na/_rab 'byor de yang shes rab kyi pha rol tu phyin pa zab mo 'di yi ger bri ba dang /_lung dbog pa dang /_kha ton du bya ba dang /_tshul bzhin du yid la bya ba'i bar gyi tshogs pa dang mi ldan par 
[\[120b.6\]]'gyur te/_byang chub sems dpa' sems dpa' chen pos bdud kyi las su rig par bya'o/_/rab 'byor gzhan yang chos nyan pa ni bdog pa thams cad yongs su gtong zhing /_sems la 'dzin pa med par gyur la/_chos smra ba ni ser sna can dang /_'jungs par gyur na/_rab 
[\[120b.7\]]'byor de yang shes rab kyi pha rol tu phyin pa zab mo 'di yi ger bri ba dang /_lung nod pa dang /_kha ton du bya ba dang /_tshul bzhin du yid la bya ba'i bar dag gi tshogs pa dang mi ldan par 'gyur te/_byang chub sems dpa' sems dpa' chen pos bdud kyi las su rig par bya'o/_/rab 
[\[121a\]]
[\[121a.1\]]'byor gzhan yang chos nyan pa ni chos smra ba la gos dang /_zas dang /_mal cha dang /_stan dang /_na ba'i gsos sman dang /_yo byad dag yongs su gtong bar 'dod la/_chos smra ba ni len par mi 'dod par gyur na/_rab 'byor de yang shes rab kyi pha rol tu 
[\[121a.2\]]phyin pa zab mo 'di yi ger bri ba dang /_kha ton du bya ba dang /_tshul bzhin du yid la bya ba'i bar dag gis tshogs pa dang mi ldan par 'gyur te/_rab 'byor de yang byang chub sems dpa' sems dpa' chen pos bdud kyi las su rig par bya'o/_/rab 'byor gzhan yang chos smra ba ni 
[\[121a.3\]]mgo smos pas go ba yin la/_chos nyan pa ni bkri dgos pa dang /_rnam par spros pas go ba dang tshig lhur len pa yin na/_rab 'byor de yang shes rab kyi pha rol tu phyin pa zab mo 'di yi ger bri ba dang /_lung dbog pa dang /_kha ton du bya ba dang /_tshul bzhin du yid la bya 
[\[121a.4\]]ba'i bar dag gi tshogs pa dang mi ldan par 'gyur te/_rab 'byor de yang byang chub sems dpa' sems dpa' chen pos bdud kyi las su rig par bya'o/_/rab 'byor gzhan yang chos nyan pa ni mgo smos pas go ba yin la/_chos smra ba ni bkri dgos pa dang /_rnam par spros 
[\[121a.5\]]pas go ba dang /_tshig lhur len pa yin na/_rab 'byor de yang shes rab kyi pha rol tu phyin pa zab mo 'di yi ger bri ba dang /_lung nod pa dang /_kha ton du bya ba dang /_tshul bzhin du yid la bya ba'i tshogs pa dang mi ldan par 'gyur te/_rab 'byor de yang byang chub sems 
[\[121a.6\]]dpa' sems dpa' chen pos bdud kyi las su rig par bya'o/_/rab 'byor gzhan yang chos smra ba ni mdo'i sde dang /_dbyangs kyis bsnyad pa'i sde dang /_lung bstan pa'i sde dang /_tshigs su bcad pa'i sde dang /_ched du brjod pa'i sde dang /_rtogs pa brjod pa'i sde dang /_
[\[121a.7\]]gleng gzhi'i sde dang /_de lta bu byung ba'i sde dang /_skyes pa'i rabs kyi sde dang /_shin tu rgyas pa'i sde dang /_rmad du byung ba'i chos kyi sde dang /_gtan la bab par bstan pa'i sde'i chos rnams kyi khyad par shes pa yin la/_chos nyan pa ni mdo'i sde dang /_dbyangs kyis bsnyad 
[\[121b\]]
[\[121b.1\]]pa'i sde dang /_lung bstan pa'i sde dang /_tshigs su bcad pa'i sde dang /_ched du brjod pa'i sde dang /_rtogs pa brjod pa'i sde dang /_de lta bu byung ba'i sde dang /_skyes pa'i rabs kyi sde dang /_gleng gzhi'i sde dang /_shin tu rgyas pa'i sde dang /_rmad du byung ba'i chos kyi sde dang /_gtan la 
[\[121b.2\]]bab par bstan pa'i sde'i chos rnams kyi khyad par mi shes na/_rab 'byor de yang shes rab kyi pha rol tu phyin pa zab mo 'di yi ger bri ba dang /_lung dbog pa dang /_kha ton du bya ba dang /_tshul bzhin du yid la bya ba'i tshogs pa dang mi ldan par 'gyur te/_rab 'byor de yang byang chub sems 
[\[121b.3\]]dpa' sems dpa' chen pos bdud kyi las su rig par bya'o/_/rab 'byor gzhan yang chos smra ba ni pha rol tu phyin pa drug dang ldan par gyur la chos nyan pa ni pha rol tu phyin pa drug dang mi ldan par gyur na/_rab 'byor de yang shes rab kyi pha rol tu phyin pa zab mo 'di yi ger bri ba dang /_klag 
[\[121b.4\]]pa dang /_kha ton du bya ba dang /_tshul bzhin du yid la bya ba'i tshogs pa dang mi ldan par 'gyur te/_rab 'byor de yang byang chub sems dpa' sems dpa' chen pos bdud kyi las su rig par bya'o/_/rab 'byor gzhan yang chos nyan pa ni pha rol tu phyin pa drug dang ldan par gyur la/_
[\[121b.5\]]chos smra ba ni mi ldan par gyur na/_rab 'byor de yang shes rab kyi pha rol tu phyin pa zab mo 'di yi ger bri ba dang /_tshul bzhin du yid la bya ba'i bar dag gi tshogs pa dang mi ldan par 'gyur te/_rab 'byor de yang byang chub sems dpa' sems dpa' chen pos bdud kyi las su rig 
[\[121b.6\]]par bya'o/_/rab 'byor gzhan yang chos smra ba ni pha rol tu phyin pa drug la thabs la mkhas pa yin la/_chos nyan pa ni thabs la mkhas pa ma yin na/_rab 'byor de yang shes rab kyi pha rol tu phyin pa zab mo 'di yi ger bri ba dang /_klag pa dang /_tshul bzhin du yid la bya 
[\[121b.7\]]ba'i bar dag gi tshogs pa dang mi ldan par 'gyur te/_rab 'byor de yang byang chub sems dpa' sems dpa' chen pos bdud kyi las su rig par bya'o/_/rab 'byor gzhan yang chos nyan pa ni pha rol tu phyin pa drug la thabs la mkhas pa yin la/_chos smra ba ni thabs 
[\[122a\]]
[\[122a.1\]]la mkhas pa ma yin na/_rab 'byor de yang shes rab kyi pha rol tu phyin pa zab mo 'di yi ger bri ba dang /_tshul bzhin du yid la bya ba'i bar gyi tshogs pa dang mi ldan par 'gyur te/_rab 'byor de yang byang chub sems dpa' sems dpa' chen pos bdud kyi 
[\[122a.2\]]las su rig par bya'o/_/rab 'byor gzhan yang chos smra ba ni gzungs thob par gyur la/_chos nyan pa ni gzungs thob par ma gyur na/_rab 'byor de yang shes rab kyi pha rol tu phyin pa zab mo 'di yi ger bri ba dang /_tshul bzhin du yid la bya ba'i bar gyi tshogs pa dang mi ldan 
[\[122a.3\]]par 'gyur te/_rab 'byor de yang byang chub sems dpa' sems dpa' chen pos bdud kyi las su rig par bya'o/_/rab 'byor gzhan yang chos smra ba ni yi ger bri bar 'dod cing /_tshul bzhin du yid la bya ba'i bar du 'dod la/_chos nyan pa ni yi ger bri bar mi 'dod/_
[\[122a.4\]]tshul bzhin du yid la bya ba'i bar du mi 'dod na/_rab 'byor de yang shes rab kyi pha rol tu phyin pa zab mo 'di yi ger bri ba dang /_klag pa dang /_bsgom par bya ba'i bar gyi tshogs pa dang mi ldan par 'gyur te/_rab 'byor de yang byang chub sems dpa' sems dpa' chen pos 
[\[122a.5\]]bdud kyi las su rig par bya'o/_/rab 'byor gzhan yang chos nyan pa ni yi ger bri bar 'dod cing /_tshul bzhin du yid la bya ba'i bar du 'dod la/_chos smra ba ni yi ger 'dri bar mi 'dod/_tshul bzhin du yid la bya ba'i bar du mi 'dod na/_rab 'byor de yang shes rab kyi 
[\[122a.6\]]pha rol tu phyin pa zab mo 'di yi ger bri ba dang /_bsgom pa'i bar gyi tshogs pa dang mi ldan par 'gyur te/_rab 'byor de yang byang chub sems dpa' sems dpa' chen pos bdud kyi las su rig par bya'o/_/rab 'byor gzhan yang chos smra ba ni 'dod pa la 'dun pa dang /_
[\[122a.7\]]gnod sems dang /_rmugs pa dang /_gnyid dang /_rgod pa dang /_'gyod pa dang /_the tshom dang bral bar gyur la/_chos nyan pa ni 'dod pa la 'dun pa dang /_gnod sems dang /_rmugs pa dang /_gnyid dang /_rgod pa dang /_'gyod pa dang /_the tshom dang bral bar ma gyur na/_
[\[122b\]]
[\[122b.1\]]rab 'byor de yang shes rab kyi pha rol tu phyin pa zab mo 'di yi ger bri ba dang /_bsgom par 'dod pa'i bar gyi tshogs pa dang mi ldan par 'gyur te/_rab 'byor de yang byang chub sems dpa' sems dpa' chen pos bdud kyi las su rig par bya'o/_/rab 'byor gzhan yang chos nyan 
[\[122b.2\]]pa ni 'dod pa la 'dun pa dang /_gnod sems dang /_rmugs pa dang /_gnyid dang /_rgod pa dang /_'gyod pa dang /_the tshom dang bral bar gyur la/_chos smra ba ni sgrib pa dang bral bar ma gyur na/_rab 'byor de yang shes rab kyi pha rol tu phyin pa zab mo 'di yi ger bri ba dang /_
[\[122b.3\]]bsgom pa'i bar gyi tshogs pa dang mi ldan par 'gyur te/_rab 'byor de yang byang chub sems dpa' sems dpa' chen pos bdud kyi las su rig par bya'o/_/rab 'byor gzhan yang shes rab kyi pha rol tu phyin pa zab mo 'di yi ger 'dri ba dang /_bsgom pa'i bar du byed pa na/_
[\[122b.4\]]der la la zhig 'ongs nas sems can dmyal ba rnams kyi bsngags pa ma yin pa brjod pa dang /_dud 'gro'i skye gnas dang /_gshin rje'i 'jig rten dang /[ {]yi dgas [,]yi dwags [}]rnams kyi bsngags pa ma yin pa rjod par byed cing sems can dmyal ba rnams ni 'di ltar sdug bsngal ba'o/_/
[\[122b.5\]]dud 'gro'i skye gnas rnams ni 'di ltar sdug bsngal ba'o/_/[{]yi dgas [,]yi dwags [}]kyi yul ni 'di ltar sdug bsngal ba yin pas/_khyod kyis 'di nyid du sdug bsngal mthar phyin par gyis shig_/bla na med pa yang dag par rdzogs pa'i byang chub mngon par rdzogs par sangs rgyas pas kyang 
[\[122b.6\]]khyod la ci zhig bya zhes zer na/_rab 'byor de yang shes rab kyi pha rol tu phyin pa zab mo 'di yi ger bri ba dang /_bsgom pa'i bar gyi tshogs pa dang mi ldan par 'gyur te/_rab 'byor de yang byang chub sems dpa' sems dpa' chen pos bdud kyi las su rig par bya'o/_/rab 'byor 
[\[122b.7\]]gzhan yang shes rab kyi pha rol tu phyin pa zab mo 'di yi ger 'dri ba dang /_bsgom pa'i bar du byed pa na/_der la la zhig 'ongs nas/_rgyal chen bzhi'i ris kyi lha rnams kyi bsngags pa rjod par byed pa dang /_'du shes med 'du shes med min skye mched du nye bar 'gro ba'i bar gyi lha 
[\[123a\]]
[\[123a.1\]]rnams kyi bsngags pa rjod par byed cing /_'dod pa'i khams ni 'dod pa'i longs spyod rnams kyis 'di ltar skyed do/_/gzugs kyi khams ni bsam gtan dang snyoms par 'jug pa rnams kyis 'di ltar bde'o/_/gzugs med pa'i khams ni zhi ba dang /_snyoms 
[\[123a.2\]]par 'jug pa rnams kyis 'di ltar bde ste/_de dag thams cad kyang mi rtag pa/_sdug bsngal ba bdag gi ba med pa/_rnam par 'gyur ba'i chos can zad pa'i chos can/_'dod chags dang bral ba'i chos can/_'gog pa'i chos can yin pas/_khyod kyis 'di nyid du rgyun du 
[\[123a.3\]]zhugs pa'i 'bras bu thob par gyis shig_/lan cig phyir 'ong ba'i 'bras bu'am/_phyir mi 'ong ba'i 'bras bu'am/_dgra bcom pa nyid dam/_rang byang chub thob par gyis shig_/yun ring por 'khor ba na 'khor bar gyur ta re zhes zer na/_rab 'byor de yang byang chub sems 
[\[123a.4\]]dpa' sems dpa' chen pos bdud kyi las su rig par bya'o/_/rab 'byor gzhan yang chos smra ba ni gcig pu gnyis su med par gyur cing /_rang gis byed pa yin la/_chos nyan pa ni 'khor dang lhan cig tu spyod pa yin na/_rab 'byor de yang shes rab kyi pha rol tu phyin pa 
[\[123a.5\]]zab mo 'di yi ger bri ba dang /_klag pa dang /_kha ton du bya ba dang /_bsgom pa'i tshogs pa dang mi ldan par 'gyur te/_rab 'byor de yang byang chub sems dpa' sems dpa' chen pos bdud kyi las su rig par bya'o/_/rab 'byor gzhan yang chos nyan pa ni gcig pu gnyis su 
[\[123a.6\]]med par gyur cing /_rang gis byed pa yin la/_chos smra ba ni 'khor dang lhan cig tu spyod par gyur na/_rab 'byor de yang shes rab kyi pha rol tu phyin pa zab mo 'di yi ger bri ba dang /_lung nod pa dang /_kha ton du bya ba dang /_tshul bzhin du yid la bya ba'i tshogs pa dang mi 
[\[123a.7\]]ldan par 'gyur te/_rab 'byor de yang byang chub sems dpa' sems dpa' chen pos bdud kyi las su rig par bya'o/_/rab 'byor gzhan yang chos smra ba ni 'di skad du gang dag nga'i phyi bzhin du 'brang ba de la ngas shes rab kyi pha rol tu phyin pa 'di yi ger bri ba dang /_tshul bzhin 
[\[123b\]]
[\[123b.1\]]du yid la bya ba'i bar dag sbyin par bya'o zhes zer la/_chos nyan pa ni phyi bzhin 'brang bar mi 'gyur na/_rab 'byor de yang shes rab kyi pha rol tu phyin pa zab mo 'di yi ger bri ba dang /_bsgom par bya ba'i bar gyi tshogs pa dang mi ldan par 'gyur te/_rab 'byor de yang byang chub sems 
[\[123b.2\]]dpa' sems dpa' chen pos bdud kyi las su rig par bya'o/_/rab 'byor gzhan yang chos nyan pa ni chos smra ba'i phyi bzhin 'brang bar 'dod la/_chos smra ba ni phyi bzhin 'brang ba'i skabs 'byed par mi byed na/_rab 'byor de yang shes rab kyi pha rol tu phyin pa zab mo 'di yi ger bri 
[\[123b.3\]]ba dang /_bshad pa dang /_bsgom pa'i bar gyi tshogs pa dang mi ldan par 'gyur te/_rab 'byor de yang byang chub sems dpa' sems dpa' chen pos bdud kyi las su rig par bya'o/_/rab 'byor gzhan yang chos smra ba ni zang zing cung zad tsam gyi phyir shes rab kyi pha rol tu phyin 
[\[123b.4\]]pa zab mo 'di sbyin pa dang /_yi ger bri ba dang /_lung dbog pa dang /_kha ton du bya ba dang /_bsgom pa'i bar du byed par 'dod par gyur la/_chos nyan pa ni zang zing cung zad tsam gyi phyir 'gro 'dod par mi 'gyur na/_rab 'byor de yang shes rab kyi pha rol tu phyin pa zab mo 'di 
[\[123b.5\]]yi ger bri ba dang /_lung nod pa dang /_kha ton du bya ba dang /_tshul bzhin du yid la bya ba dang /_bsgom par bya ba'i tshogs pa dang mi ldan par 'gyur te/_rab 'byor de yang byang chub sems dpa' sems dpa' chen pos bdud kyi las su rig par bya'o/_/rab 'byor gzhan 
[\[123b.6\]]yang chos smra ba ni yul gang du srog gi bar chad 'byung bar 'gyur ba'i yul der 'gro 'dod par gyur la/_chos nyan pa ni der 'gro bar mi 'dod na/_rab 'byor de yang shes rab kyi pha rol tu phyin pa zab mo 'di yi ger bri ba dang /_bsgom par bya ba'i bar gyi tshogs pa dang mi ldan 
[\[123b.7\]]par 'gyur te/_rab 'byor de yang byang chub sems dpa' sems dpa' chen pos bdud kyi las su rig par bya'o/_/rab 'byor gzhan yang chos nyan pa ni gang du srog gi bar chad 'byung bar 'gyur ba'i phyogs der 'gro 'dod par gyur la/_chos smra ba ni der 'gro bar mi 'dod na/_
[\[124a\]]
[\[124a.1\]]rab 'byor de yang shes rab kyi pha rol tu phyin pa zab mo 'di yi ger bri ba dang /_bsgom par bya ba'i bar gyi tshogs pa dang mi ldan par 'gyur te/_rab 'byor de yang byang chub sems dpa' sems dpa' chen pos bdud kyi las su rig par bya'o/_/rab 'byor 
[\[124a.2\]]gzhan yang chos nyan pa ni gang na kha zas dkon pa dang /_chu dkon pa der 'gro bar 'dod la chos smra ba ni der 'gro bar mi 'dod na/_rab 'byor de yang shes rab kyi pha rol tu phyin pa zab mo 'di yi ger bri ba dang /_bsgom par bya ba'i bar dag gi tshogs pa dang mi ldan par 'gyur te/_
[\[124a.3\]]rab 'byor de yang byang chub sems dpa' sems dpa' chen pos bdud kyi las su rig par bya'o/_/rab 'byor gzhan yang chos smra ba ni gang na kha zas mod pa dang /_chu mod pa der 'gro bar 'dod la/_chos nyan pa yang rjes su 'brang bar gyur na/_des de la 'di skad du rigs kyi bu 
[\[124a.4\]]khyod zang zing gi don du song ste ci rung /_re shig bsam pa legs par soms shig_/zas thob pa dang ma thob pas phyis 'gyod par gyur ta re zhes zer na/_chos smra ba des thabs phra mos chos spangs par gyur pas/_de yang yi chad nas 'di snyam du 'di ni spang bar bya ba'i mtshan ma 
[\[124a.5\]]yin gyi/_sbyin par 'dod pa'i mtshan ma ni ma yin no snyam du shes na/_rab 'byor de yang shes rab kyi pha rol tu phyin pa zab mo 'di yi ger bri ba dang /_bsgom par bya ba'i bar gyi tshogs pa dang mi ldan par 'gyur te/_rab 'byor de yang byang chub sems dpa' sems dpa' chen pos bdud 
[\[124a.6\]]kyi las su rig par bya'o/_/rab 'byor gzhan yang dge slong chos smra ba ni/_gang na chos rkun gyis 'jigs pa dang /_gdol pas 'jigs pa dang /_rngon pas 'jigs pa dang /_gcan gzan khro bos 'jigs pa dang /_sbrul gdug pas 'jigs pa dang /_dgon pa dang /_
[\[124a.7\]]'brog dgon pa dang /_gcong rong gis 'jigs pa yod pa der 'gro bar 'dod la/_chos nyan pa dag kyang shes rab kyi pha rol tu phyin pa zab mo 'di nyan par 'dod nas chos smra ba'i rjes su 'brang ba na/_dge slong chos smra ba de dag la 'di skad du rigs kyi bu khyed cag gang na chom rkun 
[\[124b\]]
[\[124b.1\]]gyis 'jigs pa dang /_'brog dgon pa dang /_dgon pas 'jigs pa yod pa der song ste/_ci rung zhes smra zhing de yang dge slong chos smra ba de shes rab kyi pha rol tu phyin pa zab mo 'di 'chang bar mi 'dod pa dang /_yi ger 'dri bar mi 'dod pa dang /_lung dbog pa mi 'dod pa dang /_
[\[124b.2\]]nyan du gzhug par mi 'dod pa dang /_sgom du gzhug par mi 'dod pa'i phyir te/_de dag gis dge slong chos smra ba las de skad thos nas/_yi chad pa'i tshul gyis gang du dge slong chos smra ba de 'gro bar 'gyur ba der de dag 'gro bar mi 'gyur na/_rab 'byor de yang shes rab kyi pha rol 
[\[124b.3\]]tu phyin pa zab mo 'di yi ger bri ba dang /_bsgom par bya ba'i bar gyi tshogs pa dang mi ldan par 'gyur te/_rab 'byor de yang byang chub sems dpa' sems dpa' chen pos bdud kyi las su rig par bya'o/_/rab 'byor gzhan yang dge slong chos smra ba slongs mo ster ba'i khyim la 
[\[124b.4\]]gdu bar gyur nas/_de slongs mo ster ba'i khyim la gdu ba des na/_yang dang yang du de dag gis khyim blta bar sems shing /_de yang dang yang du blta bar sems pa des chos nyan pa rnams spong zhing /_tshe dang ldan pa dag kho bo ni slongs mo ster ba'i khyim dag lta zhing der 'gro dgos 
[\[124b.5\]]pa zhig yod do zhes zer zhing chos nyan pa de dag spong bar byed la/_de dag kyang spangs pas phyir ldog par 'gyur na/_rab 'byor de yang shes rab kyi pha rol tu phyin pa zab mo 'di yi ger bri ba dang /_bsgom par bya ba'i bar gyi tshogs pa dang mi ldan par 'gyur te/_rab 'byor de yang 
[\[124b.6\]]byang chub sems dpa' sems dpa' chen pos bdud kyi las su rig par bya'o/_/rab 'byor gzhan yang bdud sdig can dge slong gi cha byad dang /_de bzhin gshegs pa'i cha byad du bsgyur cing ci nas kyang shes rab kyi pha rol tu phyin pa zab mo 'di su yang yi ger mi 'dri ba dang /_mi 'dzin 
[\[124b.7\]]pa dang /_mi 'chad pa dang /_kha ton du mi byed pa dang /_kun chub par mi byed pa dang /_tshul bzhin du yid la mi byed pa dang /_mi bsgom par 'gyur ba de lta de ltar thabs sbyor bar byed do/_/de skad ces bka' stsal pa dang /_bcom ldan 'das la tshe dang ldan pa rab 'byor gyis 'di 
[\[125a\]]
[\[125a.1\]]skad ces gsol to/_/bcom ldan 'das ci'i slad du bdud sdig can dge slong gi cha byad du bsgyur cing /_ci nas kyang shes rab kyi pha rol tu phyin pa zab mo 'di su yang yi ger mi 'dri ba dang /_lung mi nod pa dang /_mi klog pa dang /_kha ton du mi bgyid pa dang /_
[\[125a.2\]]tshul bzhin du yid la mi bgyid pa dang /_sgom par mi 'gyur ba de lta de ltar thabs sbyor bar 'gyur lags/_bcom ldan 'das kyis bka' stsal pa/_rab 'byor 'di la bdud sdig can dge slong gi cha byad du bsgyur cing /_'di skad du 'di ni shes rab kyi pha rol tu phyin pa ma yin gyi 
[\[125a.3\]]mdo sde gang kho bo la 'os shing kun chub par byed pa de ni shes rab kyi pha rol tu phyin pa yin no/_/zhes 'byed par byed cing 'bral bar byed do/_/rab 'byor de la bdud sdig can gyis de ltar 'byed par byed pa'i tshe/_byang chub sems dpa' gang dag lung bstan par ma gyur pa de dag ni the 
[\[125a.4\]]tshom skye bar 'gyur te/_de dag the tshom skyes nas/_shes rab kyi pha rol tu phyin pa zab mo 'di yi ger 'dri bar mi 'gyur/_lung nod par mi 'gyur/_klog par mi 'gyur/_kha ton du byed par mi 'gyur/_tshul bzhin du yid la byed par mi 'gyur/_sgom par mi 'gyur na rab 
[\[125a.5\]]'byor de yang shes rab kyi pha rol tu phyin pa zab mo 'di yi ger bri ba dang /_lung nod pa dang /_kun chub par bgyi ba dang /_kha ton du bya ba dang /_sgom pa dang tshul bzhin du yid la bya ba'i tshogs pa dang mi ldan par 'gyur te/_rab 'byor de yang byang chub sems dpa' sems dpa' chen pos 
[\[125a.6\]]bdud kyi las su rig par bya'o/_/rab 'byor gzhan yang bdud sdig can dge slong gi cha byad du bsgyur cing /_byang chub sems dpa' sems dpa' chen po'i drung du 'ongs nas 'di skad du byang chub sems dpa' gang shes rab kyi pha rol tu phyin pa zab mo 'di la spyod pa de ni/_yang dag pa'i 
[\[125a.7\]]mtha' mngon sum du byed cing /_rgyun du zhugs pa'i 'bras bu'am/_lan cig phyir 'ong ba'i 'bras bu'am/_phyir mi 'ong ba'i 'bras bu'am/_dgra bcom pa nyid 'thob pa dang /_rang byang chub 'thob par 'gyur ro/_/zhes zer na/_rab 'byor de yang shes rab kyi pha rol tu 
[\[125b\]]
[\[125b.1\]]phyin pa zab mo 'di yi ger bri ba dang /_bshad pa dang /_bstan pa dang /_bsgom par bya ba'i bar gyi tshogs pa dang mi ldan par 'gyur te/_rab 'byor de yang byang chub sems dpa' sems dpa' chen pos bdud kyi las su rig par bya'o/_/rab 'byor gzhan yang shes rab 
[\[125b.2\]]kyi pha rol tu phyin pa zab mo 'di yi ger 'dri ba dang /_'chang ba dang /_sgom pa'i bar du byed pa na gang dag bar chad byed par 'gyur ba'i bdud kyi las mang po dag 'byung bar 'gyur te/_byang chub sems dpas bdud kyi las de dag rig par bya zhing /_rig nas kyang rnam par spang 
[\[125b.3\]]bar bya'o/_/rab 'byor gyis gsol pa/_bcom ldan 'das byang chub sems dpa' sems dpa' chen pos bdud kyi las gang dag rig par bgyi zhing /_rig nas kyang rnam par spang bar bgyi ba de dag gang lags/_bcom ldan 'das kyis bka' stsal pa/_rab 'byor shes 
[\[125b.4\]]rab kyi pha rol tu phyin pa ltar bcos pa dang ldan pa'i bdud kyi las dag 'byung bar 'gyur ro/_/de bzhin du bsam gtan dang /_brtson 'grus dang /_bzod pa dang /_tshul khrims dang /_sbyin pa'i pha rol tu phyin pa ltar bcos pa dang ldan pa'i bdud kyi las dag 'byung bar 'gyur te/_
[\[125b.5\]]de dag ni byang chub sems dpas rig nas rnam par spang bar bya ba yin no/_/rab 'byor gzhan yang nang stong pa nyid ltar bcos pa dang /_dngos po med pa'i ngo bo nyid stong pa nyid kyi bar dag ltar bcos pa'i bdud kyi las dag kyang 'byung bar 'gyur ro/_/nyan thos kyi theg pa dang /_
[\[125b.6\]]rang sangs rgyas kyi theg pa dang ldan pa'i bdud kyi las dag kyang 'byung bar 'gyur te/_byang chub sems dpas de dag kyang rig nas rnam par spang bar bya'o/_/'di skad kyang smra bar 'gyur te/_khyod kyis dran pa nye bar gzhag pa bzhi po 'di dag sgoms shig_/yang dag pa'i spong 
[\[125b.7\]]ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam yang sgoms shig_/rnam par thar pa'i sgo stong pa nyid dang /_rnam par thar pa'i sgo mtshan ma med pa dang /_smon pa med pa yang sgoms shig_/de dag kun chub par gyis 
[\[126a\]]
[\[126a.1\]]shig_/de dag kun chub par byas nas kyang /_'di nyid la rgyun du zhugs pa'i 'bras bu thob par gyis shig_/lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid thob par gyis shig_/bla na med pa yang dag par rdzogs pa'i byang chub 
[\[126a.2\]]mngon par rdzogs par sangs rgyas pas kyang khyod la ci zhig bya zhes zer na/_rab 'byor de yang shes rab kyi pha rol tu phyin pa zab mo 'di yi ger bri ba dang /_gzung ba dang /_bstan pa dang /_lung nod pa dang /_tshul bzhin du yid la bya ba dang /_bsgom par bya ba'i bar gyi tshogs pa dang mi ldan 
[\[126a.3\]]par 'gyur te/_bdud sdig can bdud kyi las 'di lta bu 'di dag nye bar sgrub par 'gyur ro/_/rab 'byor gzhan yang bdud sdig can sangs rgyas kyi cha byad dang /_lus gser gyi mdog lta bu 'od 'dom gang dang ldan par bsgyur te 'ongs nas/_byang chub sems dpa' rnams kyis de mthong nas 
[\[126a.4\]]dga' ba skye bar 'gyur te de dag dga' ba skyes na/_rnam pa thams cad mkhyen pa nyid las yongs su nyams par 'gyur ro/_/rab 'byor de yang shes rab kyi pha rol tu phyin pa yi ger bri ba dang /_lung nod pa dang /_kha ton du bya ba dang /_bshad pa dang /_tshul bzhin du yid la bya 
[\[126a.5\]]ba'i tshogs pa dang mi ldan par 'gyur te/_rab 'byor de yang byang chub sems dpa' sems dpa' chen pos bdud kyi las su rig par bya'o/_/rab 'byor gzhan yang bdud sdig can gyis rigs kyi bu dang rigs kyi bu mo de dag gi mdun du sangs rgyas la sogs pa dge slong gi dge 'dun nye 
[\[126a.6\]]bar ston par 'gyur te/_de la byang chub sems dpa' 'dod pa skye bar 'gyur zhing /_bdag kyang ma 'ongs pa'i dus na/_de bzhin gshegs pa dgra bcom pa yang dag par rdzogs pa'i sangs rgyas 'di lta bur 'gyur bar bya'o/_/de bzhin du tshogs yongs su bsdu bar yang bya'o/_/
[\[126a.7\]]ji ltar de bzhin gshegs pas chos bstan pa de ltar bdag gis kyang bstan par bya'o snyam du de dag de la 'dod pa bskyed na/_rnam pa thams cad mkhyen pa nyid las yongs su nyams par 'gyur ro/_/rab 'byor de yang shes rab kyi pha rol tu phyin pa zab mo 'di yi ger bri ba dang /_lung 
[\[126b\]]
[\[126b.1\]]nod pa dang /_kun chub par bya ba dang /_bshad par bya ba dang /_yid la bya ba dang /_bsgom par bya ba'i tshogs pa dang mi ldan par 'gyur te/_rab 'byor de yang byang chub sems dpa' sems dpa' chen pos bdud kyi las su rig par bya'o/_/rab 'byor gzhan yang bdud 
[\[126b.2\]]sdig can gang dag sbyin pa'i pha rol tu phyin pa la spyod pa dang /_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa la spyod pa'i byang chub 
[\[126b.3\]]sems dpa' brgya phrag du ma dang /_byang chub sems dpa' stong phrag du ma dag nye bar ston par 'gyur te/_byang chub sems dpa' de dag bdud kyis sprul pa de dag la 'dod pa skyes par gyur na/_rnam pa thams cad mkhyen pa nyid las yongs su nyams par 'gyur ro/_/rab 'byor 
[\[126b.4\]]de yang shes rab kyi pha rol tu phyin pa zab mo 'di yi ger bri ba dang /_lung nod pa dang /_kha ton du bya ba dang /_bshad pa dang /_tshul bzhin du yid la bya ba dang /_bsgom par bya ba'i tshogs pa dang mi ldan par 'gyur te/_rab 'byor de yang byang chub sems dpa' sems dpa' 
[\[126b.5\]]chen pos bdud kyi las su rig par bya'o/_/de ci'i phyir zhe na/_rab 'byor shes rab kyi pha rol tu phyin pa zab mo la ni gzugs yod pa ma yin/_tshor ba dang /_'du shes dang /_'du byed rnams dang /_rnam par shes pa yod pa ma yin/_khams rnams dang /_skye mched rnams yod 
[\[126b.6\]]pa ma yin/_pha rol tu phyin pa rnams dang /_byang chub kyi phyogs kyi chos rnams dang /_stobs rnams dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa rnams dang /_rnam par thar pa'i sgo rnams dang /_byang chub yod 
[\[126b.7\]]pa ma yin te/_rab 'byor gang la gzugs yod pa ma yin pa dang /_tshor ba dang /_'du shes dang /_'du byed rnams dang /_rnam par shes pa yod pa ma yin pa dang /_byang chub kyi bar du yang yod pa ma yin pa dang /_gang la byang chub yod pa ma yin pa de la ni sangs rgyas kyang med/_
[\[127a\]]
[\[127a.1\]]byang chub sems dpa' rnams kyang med/_nyan thos rnams kyang med pa'i phyir ro/_/de ci'i phyir zhe na/_rab 'byor chos thams cad ngo bo nyid kyis stong pa'i phyir ro/_/rab 'byor gzhan yang rigs kyi bu dang rigs kyi bu mo dag shes rab kyi pha rol tu phyin pa 'di yi ger 
[\[127a.2\]]'dri ba dang /_klog pa dang /_lung nod pa dang /_kha ton bya ba dang /_tshul bzhin du yid la byed pa na/_shes rab kyi pha rol tu phyin pa 'di la bar chad mang du 'byung bar 'gyur ro/_/rab 'byor 'di lta ste dper na 'dzam bu'i gling na/_rin po che dag yod pa 'di lta ste/_gser 
[\[127a.3\]]dang /_nor bu dang /_mu tig dang /_a nad rnyil dang /_bai dUr+ya dang /_dung dang /_man shel dang /_byu ru dang /_dngul gang ji snyed yod pa de dag la ni bar chad mang zhing phyir rgol ba dag mang bar 'gyur ro/_/rab 'byor de bzhin du rigs kyi bu dang rigs kyi bu mo shes rab kyi pha rol 
[\[127a.4\]]tu phyin pa zab mo 'di yi ger 'dri ba dang /_klog pa dang /_lung nod pa dang /_kun chub par byed pa dang /_'chang ba dang /_tshul bzhin du yid la byed pa dang /_sgom pa de dag la yang bar chad mang du 'byung zhing /_phyir rgol ba mang du 'byung bar 'gyur ro/_/rab 'byor gyis 
[\[127a.5\]]gsol pa/_bcom ldan 'das de de lta lags so/_/de de lta lags te/_shes rab kyi pha rol tu phyin pa dang ldan pa'i mdo sde dag la ni slar rgol ba dang /_bar chad bgyid pa mang du 'byung lags te/_bdud kyi byin gyis brlabs pa'i mi blun po de dag ni gang dag shes rab kyi pha rol tu 
[\[127a.6\]]phyin pa zab mo 'di yi ger 'dri ba dang /_lung nod pa dang /_klog pa dang /_kha ton du bgyid pa dang /_tshul bzhin du yid la bgyid pa dag la bar chad bgyid par 'gyur lags so/_/bcom ldan 'das mi blun po blo chung zhing blo zhan pa de dag ni gang dag shes rab kyi pha rol tu phyin pa 
[\[127a.7\]]zab mo 'di yi ger 'dri ba dang /_sgom pa'i bar du bgyid pa la bar chad bgyid par 'gyur te/_gang dag shes rab kyi pha rol tu phyin pa zab mo 'di yi ger 'dri bar mi 'gyur ba 'am/_yi ge 'dri ba'i bar chad bgyid par 'gyur ba de dag ni sangs rgyas kyi chos rgya chen po dag la blo 'jug par 
[\[127b\]]
[\[127b.1\]]mi 'gyur lags so/_/gang dag shes rab kyi pha rol tu phyin pa zab mo 'di yi ger 'dri bar mi 'gyur ba'am/_yi ger 'dri ba'i bar chad bgyid pa dang /_sgom par mi 'gyur ba'am/_sgom pa'i bar chad bgyid pa de dag ni sangs rgyas kyi chos rgya chen po dag la blo 'jug par mi 'gyur lags 
[\[127b.2\]]so/_/bcom ldan 'das kyis bka' stsal pa/_rab 'byor de de bzhin no/_/de de bzhin te/_rigs kyi bu 'am rigs kyi bu mo gang dag shes rab kyi pha rol tu phyin pa zab mo 'di yi ger 'bri bar mi 'gyur ba dang /_klog par mi 'gyur ba dang /_lung nod par mi 'gyur ba dang /_kha ton 
[\[127b.3\]]byed par mi 'gyur ba dang /_tshul bzhin du yid la byed par mi 'gyur ba dang /_sgom par mi 'gyur zhing /_bar chad byed par 'gyur ba de dag ni theg pa la gsar du zhugs pa dang /_dge ba'i rtsa ba ma bskyed pa dang /_dge ba'i rtsa ba chung ba dang /_sngon gyi rgyal ba la lhag par bya ba ma byas 
[\[127b.4\]]pa dang /_dge ba'i bshes gnyen gyis yongs su ma zin pa yin no/_/rab 'byor rigs kyi bu'am rigs kyi bu mo gang dag shes rab kyi pha rol tu phyin pa zab mo 'di yi ger 'dri bar mi byed cing /_sgom pa'i bar du mi byed la/_gzhan dag yi ger 'dri ba dang /_sgom pa'i bar du byed 
[\[127b.5\]]pa la bar chad byed pa de dag ni blo chung ba dang /_blo zhan pa dang /_blo dman pa yin pas sangs rgyas kyi chos rgya chen po dag la blo 'jug par mi 'gyur ro/_/rab 'byor shes rab kyi pha rol tu phyin pa zab mo 'di yi ger 'dri ba dang /_sgom pa'i bar du byed pa la/_bdud kyi las de lta bu 
[\[127b.6\]]gzhan dag kyang 'byung bar 'gyur ro/_/rab 'byor rigs kyi bu dang rigs kyi bu mo dag shes rab kyi pha rol tu phyin pa zab mo 'di yi ger 'dri ba dang /_kha ton du byed pa dang /_tshul bzhin du yid la byed pa dang /_sgom pa dag la gal te bdud kyi las dag 'byung bar 'gyur 
[\[127b.7\]]yang /_gong nas gong du bsam gtan gyi pha rol tu phyin pa yongs su rdzogs par 'gyur zhing /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa yongs su rdzogs par 'gyur ba dang /_
[\[128a\]]
[\[128a.1\]]byang chub kyi phyogs kyi chos sum cu rtsa bdun yongs su rdzogs par 'gyur ba dang /_rnam par thar pa'i sgo rnams dang /_stobs rnams dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa rnams dang /_
[\[128a.2\]]rnam pa thams cad mkhyen pa nyid kyi bar du yongs su rdzogs par 'gyur ba de ni/_rab 'byor sangs rgyas kyi mthu yin par rig par bya ste/_de'i phyir rigs kyi bu dang rigs kyi bu mo de dag shes rab kyi pha rol tu phyin pa zab mo 'di yi ger 'dri ba dang /_klog pa dang /_lung nod pa 
[\[128a.3\]]dang /_sgom pa dang /_tshul bzhin du yid la byed pa na bar chad 'byung bar mi 'gyur la/_gong nas gong du pha rol tu phyin pa thams cad yongs su rdzogs par 'gyur zhing /_byang chub kyi phyogs kyi chos thams cad dang /_rnam par thar pa'i sgo thams cad dang /_bsam gtan bzhi dang /_
[\[128a.4\]]tshad med pa bzhi dang /_gzugs med pa'i snyoms par 'jug pa bzhi dang /_mngon par shes pa lnga yang yongs su rdzogs par 'gyur ro/_/phyogs bcu na sangs rgyas bcom ldan 'das gang dag bzhugs te/_'tsho zhing gzhes pa de dag kyang rigs kyi bu dang rigs kyi bu mo shes 
[\[128a.5\]]rab kyi pha rol tu phyin pa zab mo 'di yi ger 'dri ba dang /_klog pa dang /_lung nod pa dang /_kha ton du byed pa dang /_tshul bzhin du yid la byed pa de dag gi ched du brtson par mdzad do/_/phyogs bcu dag na phyir mi ldog pa'i byang chub sems dpa' sems dpa' chen po gang dag 'khod 
[\[128a.6\]]pa de dag kyang rigs kyi bu dang rigs kyi bu mo shes rab kyi pha rol tu phyin pa zab mo 'di yi ger 'dri ba dang /_klog pa dang /_lung nod pa dang /_kha ton du byed pa dang /_tshul bzhin du yid la byed pa dang /_sgom pa de dag la phan 'dogs par brtson par byed par 'gyur ro/_/shes 
[\[128a.7\]]rab kyi pha rol tu phyin pa khri brgyad stong pa las bdud kyi tshogs pa dang mi ldan pa'i le'u zhes bya ste/_bzhi bcu rtsa gcig pa'o//_//shes rab kyi pha rol tu phyin pa khri brgyad stong pa/_bam po sum cu rtsa gsum pa/_rab 'byor 'di lta ste dper na bud med la la zhig la 
[\[128b\]]
[\[128b.1\]]bu lnga'am/_bcu 'am/_nyi shu 'am/_sum cu'am/_lnga bcu'am/_brgya'am/_stong ngam/_'bum zhig yod par gyur la de dag thams cad dben pa'i phyir ci ltar byas na/_bdag cag gis ma la bar chad 'byung bar mi 'gyur zhig gu/_ji ltar byas na bdag cag gi ma yun ring du 'tsho bar 
[\[128b.2\]]'gyur zhig gu/_ji ltar byas na bdag cag gi ma'i lus la mi bde ba 'byung bar mi 'gyur zhig gu/_'di ni bdag cag skyed pa dang /_lus 'dzin pa dang srog sbyin pa yin no/_/zhes 'bad par byed cing 'di'i srog la bar chad 'byung ba'am lus nyam chung ba'am/_sbrang bu mchu ring 
[\[128b.3\]]dang /_sha sbrang dang /_sdig sbrul gyi gnod pa'am/_grang ba dang tsha ba dang bkres pa dang /_skom pa'i sdug bsngal mi 'byung bar bya'o zhes bu de dag ma de la rim gro mchog gis rim gror byed cing /_bsrung ba'i mchog gis srung bar byed de/_de ltar bu de dag ma de la bde bar sbyar ba 
[\[128b.4\]]thams cad snyen par byed cing 'di ni bdag cag la 'jig rten 'di ston pa yin no/_/zhes de ltar de dag ma de la rim gro byed do/_/rab 'byor de bzhin du de bzhin gshegs pa dgra bcom pa yang dag par rdzogs pa'i sangs rgyas rnams kyang /_shes rab kyi pha rol tu phyin pa zab mo 
[\[128b.5\]]'di la yang sangs rgyas kyi spyan gyis rtag tu rgyun mi chad par dgongs so/_/de ci'i phyir zhe na/_shes rab kyi pha rol tu phyin pa zab mo 'di ni sangs rgyas kyi chos thams cad skyed pa dang /_ye shes kyi snang ba byed pa yin pa'i phyir ro/_/shar phyogs kyi 'jig rten gyi khams gang gA'i 
[\[128b.6\]]klung gi bye ma snyed dag na/_sangs rgyas gang dag bzhugs pa de dag kyang /_shes rab kyi pha rol tu phyin pa zab mo 'di la sangs rgyas kyi spyan gyis rtag tu rgyun mi chad par dgongs so/_/de ci'i phyir zhe na/_'di ni de bzhin gshegs pa rnams skyed pa dang /_thams cad mkhyen pa'i ye 
[\[128b.7\]]shes yang dag par ston pa yin pa'i phyir te/_de bas na de bzhin gshegs pa de dag shes rab kyi pha rol tu phyin pa zab mo 'di la sangs rgyas kyi spyan gyis rtag tu rgyun mi chad par dgongs so/_/de ci'i phyir zhe na/_de bzhin gshegs pa rnams kyi bsam gtan gyi pha rol tu phyin 
[\[129a\]]
[\[129a.1\]]pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa ni 'di las byung zhing de bzhin gshegs pa rnams kyi nang stong pa nyid nas/_dngos po med pa'i ngo bo nyid stong pa 
[\[129a.2\]]nyid kyi bar dag kyang 'di las byung ba dang /_dran pa nye bar gzhag pa bzhi dang /_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam rnams kyang 'di las byung ba dang /_rnam par thar pa'i sgo rnams dang /_stobs 
[\[129a.3\]]bcu dang /_mi 'jigs pa bzhi dang /_so so yang dag par rig pa dang /_sangs rgyas kyi chos ma 'dres pa rnams kyang 'di las byung ba dang /_sangs rgyas thams cad kyi rnam pa thams cad mkhyen pa nyid kyi bar du yang 'di las byung ba dang /_rgyun du zhugs pa rnams dang /_lan cig 
[\[129a.4\]]phyir 'ong ba rnams dang /_phyir mi 'ong ba rnams dang /_dgra bcom pa rnams dang /_sangs rgyas rnams dang /_de bzhin gshegs pa dgra bcom pa yang dag par rdzogs pa'i sangs rgyas rnams kyang 'di las byung ba'i phyir ro/_/rab 'byor de bzhin gshegs pa dgra bcom 
[\[129a.5\]]pa yang dag par rdzogs pa'i sangs rgyas gang su dag bla na med pa yang dag par rdzogs pa'i byang chub mngon par sangs rgyas pa dang /_/mngon par rdzogs par 'tshang rgya ba dang /_mngon par rdzogs par 'tshang rgya bar 'gyur ba de dag thams cad kyang shes rab kyi pha rol tu phyin pa zab mo 
[\[129a.6\]]'di la brten nas bla na med pa yang dag par rdzogs pa'i byang chub tu mngon par rdzogs par sangs rgyas so/_/mngon par rdzogs par 'tshang rgya'o/_/mngon par rdzogs par 'tshang rgya bar 'gyur ro/_/rab 'byor rigs kyi bu'am rigs kyi bu mo theg pa chen po la yang dag par 
[\[129a.7\]]zhugs pa/_shes rab kyi pha rol tu phyin pa zab mo 'di yi ger 'dri ba dang /_klog pa dang /_lung nod pa dang /_kha ton byed pa dang /_tshul bzhin du yid la byed pa gang yin pa de dag thams cad la yang de bzhin gshegs pa dgra bcom pa yang dag par rdzogs pa'i sangs rgyas 
[\[129b\]]
[\[129b.1\]]rnams kyi sangs rgyas kyi spyan gyis rtag tu rgyun mi chad par dgongs so/_/rab 'byor byang chub sems dpa' sems dpa' chen po de dag dang /_rigs kyi bu dang rigs kyi bu mo de dag kyang ci nas bla na med pa yang dag par rdzogs pa'i byang chub las yongs su nyams par mi 'gyur ba de 
[\[129b.2\]]bzhin gshegs pa dgra bcom pa yang dag par rdzogs pa'i sangs rgyas rnams kyis rtag tu rgyun mi chad par bsrung ba dang /_bskyab pa dang /_sba ba mdzad do/_/rab 'byor gyis gsol pa/_bcom ldan 'das shes rab kyi pha rol tu phyin pa ni de bzhin gshegs pa dgra bcom pa/_
[\[129b.3\]]yang dag par rdzogs pa'i sangs rgyas rnams skyed pa dang /_'jig rten 'di ston pa'o/_/zhes bcom ldan 'das kyis de skad ces bka' stsal na/_ji ltar na shes rab kyi pha rol tu phyin pa byang chub sems dpa' sems dpa' chen po rnams dang /_sangs rgyas bcom ldan 'das rnams 
[\[129b.4\]]skyed pa lags/_bcom ldan 'das ji ltar na/_shes rab kyi pha rol tu phyin pa 'jig rten 'di ston pa lags/_bcom ldan 'das ji ltar na shes rab kyi pha rol tu phyin pa las de bzhin gshegs pa 'khrungs pa lags/_de bzhin gshegs pas bka' stsal pa'i 'jig rten ni gang 
[\[129b.5\]]lags/_bcom ldan 'das kyis bka' stsal pa/_rab 'byor shes rab kyi pha rol tu phyin pa zab mo 'di de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi 
[\[129b.6\]]chos ma 'dres pa bco brgyad dang /_rnam pa thams cad mkhyen pa nyid skyed la/_rab 'byor chos 'di dag gis kyang de bzhin gshegs pa de bzhin gshegs pa zhes bya bar grag par 'gyur te/_rab 'byor de bas na shes rab kyi pha rol tu phyin pa zab mo 'dis de bzhin gshegs pa 
[\[129b.7\]]skyed pa yin no/_/rab 'byor gyis gsol pa/_bcom ldan 'das de bzhin gshegs pas 'jig rten du gsungs pa yang gang lags/_bcom ldan 'das kyis bka' stsal pa/_rab 'byor phung po lnga ni de bzhin gshegs pas 'jig rten du gsungs so/_/rab 'byor gyis gsol 
[\[130a\]]
[\[130a.1\]]pa/_bcom ldan 'das shes rab kyi pha rol tu phyin pas phung po lnga ji ltar bstan pa lags/_bcom ldan 'das kyis bka' stsal pa/_rab 'byor shes rab kyi pha rol tu phyin pa ni phung po lnga po de dag 'jig par ston pa ma yin rab tu 'jig par ston pa ma yin no/_/
[\[130a.2\]]skye bar ston pa ma yin/_kun nas nyon mongs par ston pa ma yin/_rnam par byang bar ston pa ma yin/_'phel ba dang /_'grib par ston pa ma yin/_'das pa dang /_ma 'ongs pa dang /_da ltar byung ba'i chos rnams ston pa ma yin no/_/de ci'i phyir zhe na/_stong pa nyid kyi don ni 
[\[130a.3\]]'jig pa ma yin/_rab tu 'jig pa ma yin mtshan ma med pa dang /_smon pa med pa ni 'jig pa ma yin rab tu 'jig pa ma yin/_mngon par 'du byed pa med pa dang /_skye ba med pa dang /_'gag pa med pa dang /_dngos po med pa dang /_rang bzhin med pa ni 'jig pa ma yin 
[\[130a.4\]]rab tu 'jig pa ma yin pa'i phyir ro/_/rab 'byor de ltar na shes rab kyi pha rol tu phyin pa zab mo 'di 'jig rten ston par bshad do/_/rab 'byor sems can tshad med pa dag gi sems kyi spyod pa dpag tu med grangs med pa gang yin pa de dag de bzhin gshegs pas rab tu mkhyen pa 
[\[130a.5\]]yang shes rab kyi pha rol tu phyin pa nyid la brten nas rab tu mkhyen te/_rab 'byor 'on kyang shes rab kyi pha rol tu phyin pa zab mo 'di la ni sems can dang sems can du gdags pa mi dmigs so/_/gzugs dang gzugs su gdags pa mi dmigs so/_/tshor ba dang /_'du shes 
[\[130a.6\]]dang /_'du byed rnams dang /_rnam par shes pa dang /_rnam par shes par gdags pa mi dmigs so/_/mig dang /_mig gi rnam par shes pa dang /_mig gi 'dus te reg pa mi dmigs shing /_mig gi 'dus te reg par gdags pa mi dmigs so/_/rna ba dang /_sgra dang /_
[\[130a.7\]]sna dang /_dri dang /_lce dang /_ro dang /_lus dang /_reg bya dang /_yid dang /_chos dang /_yid kyi rnam par shes pa dang /_yid kyi 'dus te reg pa mi dmigs shing /_yid kyi 'dus te reg par gdags pa mi dmigs so/_/pha rol tu phyin pa rnams dang /_byang chub kyi phyogs 
[\[130b\]]
[\[130b.1\]]kyi chos rnams dang /_rnam par thar pa'i sgo rnams dang /_stobs dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa rnams kyi bar dang /_rnam pa thams cad mkhyen pa nyid du gdags pa'i bar du mi dmigs so/_/rab 'byor de ltar 
[\[130b.2\]]na shes rab kyi pha rol tu phyin pa zab mo 'di ni de bzhin gshegs pa rnams la 'jig rten 'di ston pa yin no/_/de ci'i phyir zhe na/_rab 'byor shes rab kyi pha rol tu phyin pa nyid kyang /_shes rab kyi pha rol tu phyin pa zab mo 'di nyid la med cing mi dmigs na gzugs dang /_tshor 
[\[130b.3\]]ba dang /_'du shes dang /_'du byed rnams dmigs par lta ga la 'gyur/_rnam par shes pa dmigs par lta ga la 'gyur/_rnam pa thams cad mkhyen pa nyid kyi bar du dmigs par lta ga la 'gyur/_rab 'byor gzhan yang sems can ci snyed sems can du gdags pas 
[\[130b.4\]]btags pa gzugs can nam/_gzugs med pa'am/_'du shes can nam/_'du shes med pa'am/_'du shes med 'du shes med min gyi sems can gang dag 'jig rten 'di'am/_phyogs bcu'i 'jig rten gyi khams rab 'byam gzhan dag na gnas pa de dag gi sems 
[\[130b.5\]]bsdus pa dang /_sems rnam par g.yeng ba gang yin pa de dag de bzhin gshegs pas yang dag pa ji lta ba bzhin du rab tu mkhyen te/_rab 'byor de bzhin gshegs pas sems can de dag gi sems bsdus pa dang /_rnam par g.yeng ba rnams yang dag pa ci ltar rab tu 
[\[130b.6\]]mkhyen ce na/_rab 'byor de bzhin gshegs pas sems can de dag gi sems bsdus pa dang /_rnam par g.yeng ba rnams chos nyid kyis yang dag pa ji lta ba bzhin du rab tu mkhyen to/_/rab 'byor gyis gsol pa/_bcom ldan 'das de bzhin gshegs pas chos nyid 
[\[130b.7\]]gang gis sems can de dag gi sems bsdus pa dang /_rnam par g.yeng ba rnams yang dag pa ji lta ba bzhin du rab tu mkhyen pa lags/_bcom ldan 'das kyis bka' stsal pa/_rab 'byor chos nyid gang la chos nyid kho na yang mi dmigs na/_sems bsdus pa dang /_rnam 
[\[131a\]]
[\[131a.1\]]par g.yeng ba rnams lta ci smos te/_rab 'byor de bzhin gshegs pas chos nyid 'dis sems bsdus pa dang /_rnam par g.yeng ba rnams yang dag pa ci lta ba bzhin du rab tu mkhyen to/_/rab 'byor gzhan yang de bzhin gshegs pa dgra bcom pa yang dag 
[\[131a.2\]]par rdzogs pa'i sangs rgyas kyis sems can de dag gi sems bsdus pa dang /_rnam par g.yeng ba rnams mi zad pa nyid du yang dag pa ci lta ba bzhin du rab tu mkhyen te/_sems bsdus pa dang /_rnam par g.yeng ba rnams mi zad pa nyid du yang dag pa ji lta ba bzhin du ji ltar 
[\[131a.3\]]rab tu mkhyen ce na/_rab 'byor 'di la de bzhin gshegs pas sems can de dag gi sems de dag 'dod chags dang bral ba dang /_'gog pa dang /_spang bar yang dag pa ji lta ba bzhin du rab tu mkhyen te/_rab 'byor 'di ltar de bzhin gshegs pa dgra bcom pa yang dag 
[\[131a.4\]]par rdzogs pa'i sangs rgyas kyis sems can de dag gi sems bsdus pa dang /_rnam par g.yeng ba rnams dben par yang dag pa ji lta ba bzhin du rab tu mkhyen to/_/rab 'byor gzhan yang de bzhin gshegs pas sems can de dag gi sems 'dod chags dang bcas pa la 
[\[131a.5\]]sems 'dod chags dang bcas par yang dag pa ji lta ba bzhin du rab tu mkhyen to/_/sems 'dod chags dang bral ba la sems 'dod chags dang bral bar yang dag pa ji lta ba bzhin du rab tu mkhyen to/_/de bzhin du sems zhe sdang bcas pa dang /_zhe sdang dang bral ba 
[\[131a.6\]]dang /_gti mug dang bcas pa dang /_gti mug dang bral bar yang dag pa ci lta ba bzhin du rab tu mkhyen to/_/rab 'byor gyis gsol pa/_bcom ldan 'das ji ltar na de bzhin gshegs pa dgra bcom pa yang dag par rdzogs pa'i sangs rgyas kyis sems can de dag gi 
[\[131a.7\]]sems 'dod chags dang bcas pa la/_sems 'dod chags dang bcas par yang dag pa ci lta ba bzhin du rab tu mkhyen pa lags/_sems 'dod chags dang bral ba la/_sems 'dod chags dang bral bar yang dag pa ji lta ba bzhin du rab tu mkhyen pa lags/_de 
[\[131b\]]
[\[131b.1\]]bzhin du sems zhe sdang dang bcas pa dang /_zhe sdang dang bral ba dang /_gti mug dang bcas pa dang /_gti mug dang bral bar yang dag pa ji lta ba bzhin du rab tu mkhyen pa lags/_bcom ldan 'das kyis bka' stsal pa/_rab 'byor sems 'dod chags dang bcas pa 
[\[131b.2\]]gang yin pa de ni yang dag pa ji lta ba nyid ma yin no/_/de ci'i phyir zhe na/_rab 'byor sems dang sems las byung ba'i chos rnams kyang yang dag pa ji lta ba bzhin du/_dmigs su med na 'dod chags dang bcas pa dang /_'dod chags dang bral ba'am/_zhe sdang dang 
[\[131b.3\]]bcas pa dang /_zhe sdang dang bral ba'am/_gti mug dang bcas pa dang /_gti mug dang bral ba lta ci smos/_rab 'byor sems gti mug dang bcas pa nyid gang yin pa de ni yang dag pa ji lta ba nyid ma yin no/_/de ci'i phyir zhe na/_rab 'byor sems dang sems las byung 
[\[131b.4\]]ba'i chos rnams kyang yang dag pa ji lta ba bzhin du dmigs su med na/_sems gti mug dang bral ba lta ci smos te/_rab 'byor de ltar na de bzhin gshegs pas shes rab kyi pha rol tu phyin pa la brten nas/_sems 'dod chags dang bcas pa la sems 'dod chags dang bcas 
[\[131b.5\]]par yang dag pa ci lta ba bzhin du rab tu mkhyen to/_/de bzhin du sems 'dod chags dang bral ba dang bral ba dang /_zhe sdang dang bcas pa dang /_zhe sdang dang bral ba dang /_gti mug dang bcas pa dang /_gti mug dang bral ba la sems gti mug dang bral bar yang dag pa ji lta ba bzhin du 
[\[131b.6\]]rab tu mkhyen to/_/rab 'byor de bzhin gshegs pas sems can rnams kyi sems 'dod chags dang bral ba la sems 'dod chags dang bral bar yang dag pa ji lta ba bzhin du rab tu mkhyen ce na/_rab 'byor sems 'dod chags dang bcas pa nyid gang yin pa de ni sems 'dod 
[\[131b.7\]]chags dang bral ba nyid ma yin no/_/de ci'i phyir zhe na/_rab 'byor sems gnyis phrad pa med pa'i phyir ro/_/rab 'byor de ltar na sems 'dod chags dang bral ba nyid gang yin pa de ni/_sems 'dod chags dang bcas pa ma yin no/_/de bzhin du sems zhe sdang dang bral ba 
[\[132a\]]
[\[132a.1\]]nyid gang yin pa de/_zhe sdang dang bcas pa ma yin no/_/sems gti mug dang bral ba nyid gang yin pa de sems gti mug dang bcas pa ma yin no/_/de ci'i phyir zhe na/_rab 'byor sems gnyis phrad pa med pa'i phyir ro/_/rab 'byor de ltar na de 
[\[132a.2\]]bzhin gshegs pas sems can de dag gi sems gti mug dang bral ba la/_sems gti mug dang bral bar yang dag pa ji lta ba bzhin du rab tu mkhyen to/_/rab 'byor gzhan yang de bzhin gshegs pas shes rab kyi pha rol tu phyin pa zab mo 'di la brten nas/_sems can 
[\[132a.3\]]gzhan dag dang gang zag gzhan dag gi sems rgya che ba la sems rgya che bar yang dag pa ji lta ba bzhin du rab tu mkhyen to/_/rab 'byor de bzhin gshegs pas shes rab kyi pha rol tu phyin pa la brten nas/_sems can gzhan dag dang /_gang zag gzhan dag gi sems rgya che 
[\[132a.4\]]ba la sems rgya che bar yang dag pa ji lta ba bzhin du ji ltar rab tu mkhyen ce na/_rab 'byor 'di la de bzhin gshegs pas sems can gzhan dang gang zag gzhan de dag gi sems rgya che ba ma yin/_sems zhum pa ma yin/_sems 'phel ba ma yin/_sems 'bri ba ma yin 
[\[132a.5\]]sems 'ong ba ma yin/_sems 'gro ba ma yin par yang dag pa ji lta ba bzhin du rab tu mkhyen to/_/de ci'i phyir zhe na/_rab 'byor 'di ltar gang gi rgya che bar bya ba dang /_'ong ba'am 'gro ba'i bar gyi rang bzhin mi dmigs pa'i phyir ro/_/rab 'byor de ltar na de bzhin gshegs 
[\[132a.6\]]pas shes rab kyi pha rol tu phyin pa 'di la brten nas/_sems can gzhan dag dang /_gang zag gzhan dag gi sems rgya che ba la/_sems rgya che bar yang dag pa ji lta ba bzhin du rab tu mkhyen to/_/rab 'byor gzhan yang de bzhin gshegs pas shes rab kyi pha rol tu phyin 
[\[132a.7\]]pa 'di la brten nas/_sems can gzhan dag dang /_gang zag gzhan dag gi sems chen por gyur pa la sems rgya chen por gyur par yang dag pa ji lta ba bzhin du rab tu mkhyen te/_rab 'byor gzhan yang de bzhin gshegs pas shes rab kyi pha rol tu phyin pa 'di la brten nas/_
[\[132b\]]
[\[132b.1\]]sems can gzhan dag dang /_gang zag gzhan dag gi sems chen por gyur pa la sems chen por gyur par yang dag pa ji lta ba bzhin du rab tu mkhyen ce na/_rab 'byor 'di la de bzhin gshegs pas sems can gzhan dag dang /_gang zag gzhan dag gi sems kyi rang bzhin 'ong ba 
[\[132b.2\]]dang /_'gro ba dang /_gnas pa dang /_skye ba dang /_'gag pa dang /_gnas pa las gzhan du 'gyur bar yang dag par rjes su mi gzigs so/_/de ci'i phyir zhe na/_rab 'byor sems de dag gi ngo bo nyid gang 'ong ba'am 'gro ba'am skye ba'am 'gag pa'am/_gnas pa'am 
[\[132b.3\]]gnas pa las gzhan du 'gyur ba med pa'i phyir ro/_/rab 'byor de ltar na de bzhin gshegs pas shes rab kyi pha rol tu phyin pa 'di la brten nas/_sems can gzhan dag dang gang zag gzhan dag gi sems chen por gyur pa la sems chen por gyur par yang dag pa ji lta ba bzhin du 
[\[132b.4\]]rab tu mkhyen to/_/rab 'byor gzhan yang de bzhin gshegs pas shes rab kyi pha rol tu phyin pa 'di la brten nas/_sems can gzhan dag dang gang zag gzhan dag gi sems tshad med pa la sems tshad med par yang dag pa ji lta ba bzhin du rab tu mkhyen te/_rab 'byor de bzhin 
[\[132b.5\]]gshegs pas shes rab kyi pha rol phyin pa 'di la brten nas/_sems can gzhan dag dang /_gang zag gzhan dag gi sems tshad med pa la/_sems tshad med par yang dag pa ji lta ba bzhin du ji ltar rab tu mkhyen ce na/_rab 'byor 'di la de bzhin gshegs pas sems 
[\[132b.6\]]can gzhan dag dang /_gang zag gzhan dag gi sems de gnas pa ma yin pa dang /_rnam par gnas pa yin pa dang /_yang dag par gnas pa ma yin pa dang /_yang dag par mi gnas pa ma yin par yang dag par rjes su gzigs so/_/de ci'i phyir zhe na/_rab 'byor 
[\[132b.7\]]sems kyi rgyud rnams ni zag pa med cing tshad med de/_de dag gang la gnas pa'i rten de yang med pa'i phyir ro/_/rab 'byor de ltar na de bzhin gshegs pas shes rab kyi pha rol tu phyin pa 'di la brten nas/_sems can gzhan dag dang /_gang zag gzhan dag gi sems chad 
[\[133a\]]
[\[133a.1\]]med pa la sems tshad med par yang dag pa ji lta ba bzhin du rab tu mkhyen to/_/rab 'byor gzhan yang de bzhin gshegs pas shes rab kyi pha rol tu phyin pa 'di la brten nas/_sems can gzhan dag dang /_gang zag gzhan dag gi sems bstan du 
[\[133a.2\]]med pa la sems bstan du med par yang dag pa ji lta ba bzhin du rab tu mkhyen te/_rab 'byor de bzhin gshegs pas sems can gzhan dag dang /_gang zag gzhan dag gi sems bstan du med pa la sems bstan du med par yang dag pa ji lta ba bzhin du ji ltar rab tu mkhyen ce na/_
[\[133a.3\]]rab 'byor 'di la de bzhin gshegs pas shes rab kyi pha rol tu phyin pa 'di la brten nas/_rang gi mtshan nyid kyis stong pa'i phyir ro/_/sems can gzhan dag dang /_gang zag gzhan dag gi sems de mtshan nyid med cing ngo bo nyid dang bral bar gzigs te/_rab 'byor de 
[\[133a.4\]]ltar na de bzhin gshegs pas shes rab kyi pha rol tu phyin pa 'di la brten nas/_sems can gzhan dag dang /_gang zag gzhan dag gi sems bstan du med pa la sems bstan du med par yang dag pa ji lta ba bzhin du rab tu mkhyen to/_/rab 'byor gzhan yang de bzhin 
[\[133a.5\]]gshegs pas shes rab kyi pha rol tu phyin pa 'di la brten nas/_sems can gzhan dag dang /_gang zag gzhan dag gi sems mi snang ba la sems mi snang bar yang dag pa ji lta ba bzhin du rab tu mkhyen to/_/rab 'byor de bzhin gshegs pas shes rab kyi pha rol tu phyin pa 'di 
[\[133a.6\]]la brten nas/_sems can gzhan dag dang /_gang zag gzhan dag gi sems mi snang ba la sems mi snang bar yang dag pa ji lta ba bzhin du rab tu mkhyen ce na/_rab 'byor 'di la de bzhin gshegs pa'i spyan lnga la gzhan gyi sems de dag snang bar mi 'gyur te/_rab 'byor de ltar 
[\[133a.7\]]na de bzhin gshegs pa dgra bcom pa yang dag par rdzogs pa'i sangs rgyas kyis shes rab kyi pha rol tu phyin pa 'di la brten nas sems can gzhan dag dang /_gang zag gzhan dag gi sems mi snang ba la sems mi snang bar yang dag pa ji lta ba bzhin du rab tu mkhyen to/_/rab 'byor gzhan yang de 
[\[133b\]]
[\[133b.1\]]bzhin gshegs pas shes rab kyi pha rol tu phyin pa 'di la brten nas/_sems can gzhan dag dang /_gang zag gzhan dag gi sems lhag par g.yo ba dang /_bral bar g.yo ba rnams dang /_bsdus par g.yo ba rnams dang /_rgyas pa rnams yang dag pa ji lta ba bzhin du rab tu 
[\[133b.2\]]mkhyen te/_rab 'byor de bzhin gshegs pas shes rab kyi pha rol tu phyin pa 'di la brten nas/_sems can gzhan dag dang /_gang zag gzhan dag gi sems lhag par g.yo ba dang /_bral bar g.yo ba rnams dang /_bsdus par g.yo ba dang /_rgyas pa rnams yang dag pa 
[\[133b.3\]]ji lta ba bzhin du/_ji ltar rab tu mkhyen ce na/_rab 'byor 'di la de bzhin gshegs pas sems can gzhan dang gang zag gzhan de dag gi sems de dag 'di ltar rab tu mkhyen to/_/sems can rnams kyi sems lhag par g.yo ba dang /_bral bar g.yo ba rnams dang /_
[\[133b.4\]]bsdus par g.yo ba dang /_rgyas pa rnams skye ba na/_skye ba gang ci yang rung ba de dag thams cad ni gzugs la brten tam/_tshor ba la brten tam/_'du shes la brten tam/_'du byed rnams la brten tam/_rnam par shes pa la brten nas skye ba na skye ste/_rab 'byor de ltar 
[\[133b.5\]]na de bzhin gshegs pas/_shes rab kyi pha rol tu phyin pa 'di la brten nas/_sems can gzhan dag dang /_gang zag gzhan dag gi sems lhag par g.yo ba dang /_bral bar g.yo ba rnams dang /_bsdus par g.yo ba dang /_rgyas pa rnams yang dag pa ji lta ba bzhin du 
[\[133b.6\]]rab tu mkhyen te/_bdag dang 'jig rten rtag pa'o zhes bya ba 'di kho na bden gyi/_gzhan ni [{]brdzun [,]rdzun [}]pa'o/_/zhes bya ba de ni gzugs la gnas pa'o/_/bdag dang 'jig rten ni mi rtag pa dang /_rtag kyang rtag la mi rtag kyang mi rtag pa dang /_rtag pa yang ma yin/_mi rtag pa yang 
[\[133b.7\]]ma yin/_zhes bya ba 'di kho na bden gyi gzhan ni [{]brdzun [,]rdzun [}]pa'o/_/zhes bya ba de ni gzugs la gnas pa'o/_/tshor ba dang /_'du shes dang /_'du byed rnams la yang de bzhin du sbyar ro/_/bdag dang 'jig rten ni rtag pa'o zhes bya ba 'di kho na bden gyi/_gzhan ni [{]brdzun [,]rdzun [}]pa'o 
[\[134a\]]
[\[134a.1\]]zhes bya ba de ni rnam par shes pa la gnas pa'o/_/bdag dang 'jig rten ni mi rtag pa dang /_rtag kyang rtag la/_mi rtag kyang mi rtag pa dang /_rtag pa yang ma yin mi rtag pa yang ma yin no/_/zhes bya ba 'di kho na bden gyi/_gzhan ni [{]brdzun [,]rdzun [}]pa'o/_/zhes 
[\[134a.2\]]bya ba de ni rnam par shes pa la gnas pa'o/_/de bzhin du bdag dang /_'jig rten ni mtha' yod pa'o zhes bya ba 'di kho na bden gyi/_gzhan ni [{]brdzun [,]rdzun [}]pa'o/_/zhes bya ba de ni gzugs la gnas pa'o/_/bdag dang 'jig rten ni mtha' yod pa ma yin pa dang /_mtha' yod 
[\[134a.3\]]kyang yod la mtha' med kyang med pa dang /_mtha' yod pa yang ma yin mtha' med pa yang ma yin pa zhes bya ba 'di kho na bden gyi gzhan ni [{]brdzun [,]rdzun [}]pa'o/_/zhes bya ba de ni gzugs la gnas pa yin no/_/tshor ba dang /_'du shes dang /_'du byed rnams la yang de bzhin du sbyar ro/_/
[\[134a.4\]]bdag dang 'jig rten ni mtha' yod pa'o/_/zhes bya ba de 'di kho na bden gyi/_gzhan ni [{]brdzun [,]rdzun [}]pa'o zhes bya ba de ni rnam par shes pa la gnas pa'o/_/bdag dang 'jig rten ni mtha' yod pa ma yin pa dang /_mtha' yod kyang yod la/_mtha' med kyang med pa dang /_
[\[134a.5\]]mtha' yod pa yang ma yin/_mtha' med pa yang ma yin pa zhes bya ba 'di kho na bden gyi gzhan ni [{]brdzun [,]rdzun [}]pa'o/_/zhes bya ba de ni rnam par shes pa la gnas pa'o/_/bdag dang 'jig rten shi phan chad yod do zhes bya ba 'di kho na bden gyi/_gzhan ni [{]brdzun [,]rdzun [}]pa'o/_/zhes bya ba 
[\[134a.6\]]de ni gzugs la gnas pa'o/_/bdag dang 'jig rten shi phan chad med pa dang /_yod kyang yod la med kyang med pa dang /_yod pa yang ma yin med pa yang ma yin no/_/zhes bya ba 'di kho na bden gyi/_gzhan ni [{]brdzun [,]rdzun [}]pa'o/_/zhes bya ba de ni gzugs la gnas pa'o/_/
[\[134a.7\]]tshor ba dang /_'du shes dang /_'du byed rnams la yang de bzhin du sbyar ro/_/bdag dang 'jig rten shi phan chad yod do/_/zhes bya ba 'di kho na bden gyi/_gzhan ni [{]brdzun [,]rdzun [}]pa'o/_/zhes bya ba de ni rnam par shes pa la gnas pa'o/_/bdag dang 'jig rten shi phan chad 
[\[134b\]]
[\[134b.1\]]med pa dang /_yod kyang yod la med kyang med pa dang /_yod pa yang ma yin med pa yang ma yin no/_/zhes bya ba 'di kho na bden gyi/_gzhan ni [{]brdzun [,]rdzun [}]pa'o/_/zhes bya ba de ni rnam par shes pa la gnas pa'o/_/srog de lus de yin no zhes bya ba dang /_srog kyang gzhan la/_
[\[134b.2\]]lus kyang gzhan yin no/_/zhes bya ba 'di kho na bden gyi gzhan ni [{]brdzun [,]rdzun [}]pa'o/_/zhes bya ba de ni gzugs la gnas pa'o/_/tshor ba dang /_'du shes dang /_'du byed rnams la yang de bzhin du sbyar ro/_/srog de lus de yin no zhes bya ba dang /_srog kyang gzhan la 
[\[134b.3\]]lus kyang gzhan yin no zhes bya ba 'di kho na bden gyi gzhan ni [{]brdzun [,]rdzun [}]pa'o zhes bya ba de ni rnam par shes pa la gnas pa'o/_/rab 'byor de ltar na/_de bzhin gshegs pas shes rab kyi pha rol tu phyin pa 'di la brten nas/_sems can gzhan dag dang gang zag gzhan dag gi 
[\[134b.4\]]sems lhag par g.yo ba dang bral bar g.yo ba rnams dang /_bsdus par g.yo ba dang /_rgyas pa rnams yang dag pa ji lta ba bzhin du rab tu mkhyen to/_/rab 'byor gzhan yang de bzhin gshegs pas shes rab kyi pha rol tu phyin pa 'di la brten nas gzugs mkhyen te/_
[\[134b.5\]]gzugs ci ltar mkhyen ce na/_ji ltar de bzhin nyid 'gyur ba med cing rnam par rtog pa med la/_mtshan ma med cing rtsol ba med pa dang /_spros pa med pa dang /_dmigs su med pa de bzhin du mkhyen to/_/de bzhin du tshor ba dang /_'du shes dang /_'du byed rnams dang /_rnam par 
[\[134b.6\]]shes pa mkhyen te rnam par shes pa ji ltar mkhyen ce na/_ji ltar de bzhin nyid 'gyur ba med cing /_rnam par rtog pa med la mtshan ma med cing rtsol ba med pa dang /_spros pa med pa dang dmigs su med pa de bzhin du mkhyen to/_/rab 'byor de ltar na de bzhin gshegs pas shes rab 
[\[134b.7\]]kyi pha rol tu phyin pa 'di la brten nas/_sems can gzhan dag dang /_gang zag gzhan dag gi sems lhag par g.yo ba dang /_bral bar g.yo ba rnams dang /_bsdus par g.yo ba dang /_rgyas pa rnams yang dag pa ji lta ba bzhin du rab tu mkhyen to/_/rab 'byor de ltar na 
[\[135a\]]
[\[135a.1\]]lhag par g.yo ba dang /_bral bar g.yo ba dang /_bsdus par g.yo ba dang /_rgyas pa'i de bzhin nyid gang yin pa de ni phung po dang /_khams dang skye mched rnams kyi de bzhin nyid do/_/phung po dang /_khams dang skye mched rnams kyi de bzhin nyid gang 
[\[135a.2\]]yin pa de ni chos thams cad kyi de bzhin nyid do/_/chos thams cad kyi de bzhin nyid gang yin pa de ni/_pha rol tu phyin pa drug po rnams kyi de bzhin nyid do/_/pha rol tu phyin pa drug po rnams kyi de bzhin nyid gang yin pa de ni byang chub kyi phyogs kyi chos sum cu rtsa bdun gyi de bzhin 
[\[135a.3\]]nyid do/_/byang chub kyi phyogs kyi chos sum cu rtsa bdun gyi de bzhin nyid gang yin pa de ni stong pa nyid rnams kyi de bzhin nyid do/_/stong pa nyid rnams kyi de bzhin nyid gang yin pa de ni rnam par thar pa brgyad kyi de bzhin nyid do/_/rnam par thar pa brgyad kyi de bzhin nyid gang 
[\[135a.4\]]yin pa de ni mthar gyis gnas pa'i snyoms par 'jug pa dgu'i de bzhin nyid do/_/mthar gyis gnas pa'i snyoms par 'jug pa dgu'i de bzhin nyid gang yin pa de ni/_de bzhin gshegs pa'i stobs bcu'i de bzhin nyid do/_/de bzhin gshegs pa'i stobs bcu'i de bzhin nyid gang 
[\[135a.5\]]yin pa de ni mi 'jigs pa rnams kyi de bzhin nyid do/_/mi 'jigs pa rnams kyi de bzhin nyid gang yin pa de ni so so yang dag par rig pa rnams kyi de bzhin nyid do/_/so so yang dag par rig pa rnams kyi de bzhin nyid gang yin pa de ni byams pa dang /_snying rje'i de bzhin nyid do/_/
[\[135a.6\]]byams pa dang /_snying rje'i de bzhin nyid gang yin pa de ni sangs rgyas kyi chos ma 'dres pa bco brgyad kyi de bzhin nyid do/_/sangs rgyas kyi chos ma 'dres pa bco brgyad kyi de bzhin nyid gang yin pa de ni rnam pa thams cad mkhyen pa nyid kyi de bzhin nyid do/_/rnam pa thams cad mkhyen pa nyid 
[\[135a.7\]]kyi de bzhin nyid gang yin pa de ni dge ba dang mi dge ba'i chos rnams kyi de bzhin nyid do/_/dge ba dang mi dge ba'i chos rnams kyi de bzhin nyid gang yin pa de ni 'jig rten pa dang 'jig rten las 'das pa rnams dang /_zag pa dang bcas pa rnams dang /_zag pa med pa rnams dang /_kha na 
[\[135b\]]
[\[135b.1\]]ma tho ba dang bcas pa dang /_kha na ma tho ba med pa rnams dang /_nyon mongs pa dang bcas pa rnams dang /_nyon mongs pa med pa rnams dang /_kun nas nyon mongs pa dang /_rnam par byang ba rnams dang /_'dus byas dang /_'dus ma byas kyi chos rnams kyi de bzhin nyid do/_/
[\[135b.2\]]'dus byas dang /_'dus ma byas kyi chos rnams kyi de bzhin nyid gang yin pa de ni 'das pa dang /_ma 'ongs pa dang /_da ltar byung ba'i chos kyi de bzhin nyid do/_/'das pa dang /_ma 'ongs pa dang /_da ltar byung ba'i chos kyi de bzhin nyid gang yin pa de ni rgyun tu zhugs pa'i de bzhin 
[\[135b.3\]]nyid do/_/rgyun du zhugs pa'i de bzhin nyid gang yin pa de ni/_rgyun tu zhugs pa'i 'bras bu'i de bzhin nyid do/_/de bzhin du lan cig phyir 'ong ba dang /_phyir mi 'ong ba dang /_dgra bcom pa dang /_rang sangs rgyas kyi de bzhin nyid do/_/rang sangs rgyas kyi de bzhin nyid gang yin 
[\[135b.4\]]pa de ni/_rang byang chub kyi de bzhin nyid do/_/rang byang chub kyi de bzhin nyid gang yin pa de ni bla na med pa yang dag par rdzogs pa'i byang chub kyi de bzhin nyid do/_/bla na med pa yang dag par rdzogs pa'i byang chub kyi de bzhin nyid gang yin pa de ni/_de bzhin gshegs pa'i de bzhin 
[\[135b.5\]]nyid do/_/de bzhin gshegs pa'i de bzhin nyid gang yin pa de ni sems can thams cad kyi de bzhin nyid do/_/rab 'byor de ltar na de bzhin gshegs pa'i de bzhin nyid gang yin pa dang /_sems can thams cad kyi de bzhin nyid gang yin pa de ni de bzhin nyid gcig pa ste/_
[\[135b.6\]]tha mi dad pa'i de bzhin nyid do/_/tha mi dad pa'i de bzhin nyid gang yin pa de ni mi zad pa yin no/_/mi zad pas na gnyis su med de/_rab 'byor chos thams cad kyi de bzhin nyid 'di ni/_de bzhin gshegs pas shes rab kyi pha rol tu phyin pa 'di la brten nas mngon par rdzogs 
[\[135b.7\]]par sangs rgyas so/_/rab 'byor shes rab kyi pha rol tu phyin pa 'di yang de bzhin gshegs pa rnams skyed pa yin no/_/rab 'byor de bzhin du shes rab kyi pha rol tu phyin pa 'di ni 'jig rten ston pa yin te/_rab 'byor de ltar na de bzhin gshegs pa dgra bcom pa yang dag 
[\[136a\]]
[\[136a.1\]]par rdzogs pa'i sangs rgyas kyi de bzhin nyid gang gis de bzhin gshegs pa dgra bcom pa yang dag par rdzogs pa'i sangs rgyas zhes bya bar gyur pa'i chos thams cad kyi de bzhin nyid thugs su chud cing ma nor ba de bzhin nyid dang /_gzhan ma yin pa de bzhin nyid 
[\[136a.2\]]thugs su chud do/_/rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa chos thams cad kyi de bzhin nyid dang /_ma nor ba de bzhin nyid dang /_gzhan ma yin pa de bzhin nyid ni zab pa lags so/_/bcom ldan 'das de bzhin nyid 'dis ni 
[\[136a.3\]]sangs rgyas bcom ldan 'das rnams kyi byang chub snang bar bgyis so/_/bcom ldan 'das phyir mi ldog pa'i byang chub sems dpa' rnams dang /_gang zag lta ba phun sum tshogs par gyur pa rnams dang /_dgra bcom pa zag pa zad pa rnams ma gtogs par su zhig 'di la mos 
[\[136a.4\]]par 'gyur/_bcom ldan 'das chos 'di dag ni zab ste/_de bzhin gshegs pas mngon par rdzogs par sangs rgyas nas bstan pa lags so/_/bcom ldan 'das kyis bka' stsal pa/_rab 'byor 'di ltar de bzhin nyid ni mi zad pa'o/_/ci'i phyir mi zad ce na/_chos thams 
[\[136a.5\]]cad mi zad pa'i phyir de bzhin nyid mi zad pa'o/_/rab 'byor 'di lta ste/_chos thams cad kyi de bzhin nyid 'di ni de bzhin gshegs pas bla na med pa yang dag par rdzogs pa'i byang chub mngon par rdzogs par sangs rgyas nas bshad pa yin no/_/shes rab kyi pha rol tu phyin pa khri 
[\[136a.6\]]brgyad stong pa las/_'jig rten ston pa'i le'u zhes bya ste/_bzhi bcu rtsa gnyis pa'o//_//de nas stong gsum gyi stong chen po'i 'jig rten gyi khams na/_'dod pa na spyod pa dang /_gzugs na spyod pa'i lha'i bu ji snyed 'khod pa de dag gis lha'i tsan dan gyi phye ma dag khyer 
[\[136a.7\]]nas/_bcom ldan 'das ga la ba der dong ste/_lhags nas bcom ldan 'das kyi zhabs la mgo bos phyag 'tshal te/_phyogs gcig tu 'khod do/_/phyogs gcig tu 'khod nas kyang 'dod pa na spyod pa dang /_gzugs na spyod pa'i lha'i bu de dag gis/_bcom ldan 'das 
[\[136b\]]
[\[136b.1\]]la 'di skad ces gsol to/_/bcom ldan 'das shes rab kyi pha rol tu phyin pa ston pa 'di ni zab pa lags na/_bcom ldan 'das shes rab kyi pha rol tu phyin pa ci'i slad du zab pa lags/_bcom ldan 'das kyis bka' stsal pa/_lha'i bu dag shes rab kyi pha rol tu phyin 
[\[136b.2\]]pa 'di ni stong pa nyid kyi mtshan nyid yin pa'i phyir zab bo/_/lha'i bu dag shes rab kyi pha rol tu phyin pa ni mtshan ma med pa'i mtshan nyid dang /_smon pa med pa'i mtshan nyid dang /_mngon par 'du byed pa med pa'i mtshan nyid dang /_skye ba med pa'i mtshan nyid dang /_'gag pa med 
[\[136b.3\]]pa'i mtshan nyid dang /_kun nas nyon mongs pa med pa'i mtshan nyid dang /_rnam par byang ba med pa'i mtshan nyid dang /_dngos po med pa'i mtshan nyid dang /_ngo bo nyid kyi mtshan nyid dang /_mi gnas pa'i mtshan nyid dang /_chad pa med pa'i mtshan nyid dang /_rtag pa med pa'i mtshan 
[\[136b.4\]]nyid dang /_don gcig pa ma yin pa'i mtshan nyid dang /_don tha dad pa ma yin pa'i mtshan nyid dang /_'ong ba med pa'i mtshan nyid dang /_'gro ba med pa'i mtshan nyid dang /_nam mkha'i mtshan nyid yin pa'i phyir zab/_/lha'i bu dag shes rab kyi pha rol tu phyin pa 'di ni mtshan 
[\[136b.5\]]nyid de lta bu yin pas na/_de bzhin gshegs pas 'jig rten gyi brdar bka' stsal te/_don dam par ni ma yin no/_/lha'i bu dag mtshan nyid de dag ni lha dang /_mi dang lha ma yin du bcas pa'i 'jig rten gyis rnam par 'khrug par byed mi nus so/_/de ci'i phyir zhe na/_lha 
[\[136b.6\]]dang mi dang /_lha ma yin du bcas pa'i 'jig rten yang de'i mtshan nyid kho na yin pa'i phyir ro/_/lha'i bu dag mtshan nyid kyis ni/_mtshan nyid rnam par 'khrug par mi byed do/_/mtshan nyid kyis ni mtshan nyid mi shes so/_/mtshan nyid kyis ni mtshan nyid med pa mi shes so/_/
[\[136b.7\]]mtshan nyid med pas kyang mtshan nyid mi shes so/_/mtshan nyid med pas kyang mtshan nyid med pa mi shes so/_/de ltar na mtshan nyid gang yin pa dang /_mtshan nyid med pa gang yin pa de gnyis ka la yang /_gang gis shes par byed pa dang /_gang shes par byed pa dang /_gang la 
[\[137a\]]
[\[137a.1\]]shes par byed pa dang /_gang la shes par byed pa'i ngo bo nyid med do/_/lha'i bu dag mtshan nyid de dag ni gzugs kyis mngon par 'dus byas pa ma yin no/_/tshor ba dang /_'du shes dang /_'du byed rnams dang /_rnam par shes pas mngon par 'dus byas pa 
[\[137a.2\]]ma yin no/_/sbyin pa'i pha rol tu phyin pas mngon par 'dus byas pa ma yin no/_/tshul khrims dang /_bzod pa dang /_brtson 'grus dang /_bsam gtan dang /_shes rab kyi pha rol tu phyin pas mngon par 'dus byas pa ma yin no/_/stong pa nyid thams cad kyis mngon par 
[\[137a.3\]]'dus byas pa ma yin no/_/byang chub kyi phyogs kyi chos rnams kyis mngon par 'dus byas pa ma yin no/_/stobs dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa rnams kyis mngon par 'dus byas pa ma yin no/_/rnam pa thams 
[\[137a.4\]]cad mkhyen pa nyid kyis mngon par 'dus byas pa ma yin no/_/lha'i bu dag mtshan nyid 'di dag ni mi rnams dang /_mi ma yin pa rnams sam/_zag pa dang bcas pa rnams sam/_zag pa med pa rnams sam/_'jig rten pa rnams sam/_'jig rten las 'das pa rnams sam 
[\[137a.5\]]'dus byas rnams sam/_'dus ma byas rnams ma yin te/_mtshan nyid thams cad ni mtshan nyid med pa'i phyir ro/_/lha'i bu dag la la zhig 'di skad du nam mkha'i mtshan nyid ni 'di lta bu yin no/_/zhes zer na/_ci yang dag par smra bas smra ba yin nam/_lha'i bu rnams kyis gsol 
[\[137a.6\]]pa/_bcom ldan 'das yang dag par smra bas smra ba ma lags so/_/de ci'i slad du zhe na/_bcom ldan 'das nam mkha'i khams ni 'dus byas ma lags pa'i slad du nam mkha' ni mtshan nyid gang gis kyang mchis pa ma lags so/_/bcom ldan 'das kyis bka' stsal ba/_lha'i bu dag 
[\[137a.7\]]de bzhin gshegs pa rnams byung yang rung /_de bzhin gshegs pa rnams ma byung yang rung ste/_mtshan nyid kyi dbyings ni mtshan nyid med pa'i dbyings ji ltar gnas pa bzhin du gnas pa nyid de/_de ni de bzhin gshegs pas yang dag par mngon par rdzogs par sangs rgyas pas de'i phyir/_
[\[137b\]]
[\[137b.1\]]de bzhin gshegs pas/_de bzhin gshegs pa zhes bya'o/_/lha'i bu rnams kyis gsol pa/_bcom ldan 'das mtshan nyid gang dag mngon par rdzogs par sangs rgyas pas de bzhin gshegs pa'i ye shes chags pa ma mchis pa dang /_mtshan nyid gang dag la gnas nas/_
[\[137b.2\]]de bzhin gshegs pas mtshan nyid thams cad bstan pa'i mtshan nyid de bzhin gshegs pas mngon par rdzogs par sangs rgyas pa 'di dag ni zab lags so/_/bcom ldan 'das de bzhin gshegs pas shes rab kyi pha rol tu phyin pa yang dag par rab tu bstan pas/_mtshan 
[\[137b.3\]]nyid thams cad yang dag par rab tu bstan pa lags so/_/bcom ldan 'das 'di ltar de bzhin gshegs pas gang la spyod pas/_bla na med pa yang dag par rdzogs pa'i byang chub tu mngon par rdzogs par sangs rgyas par gyur la/_bla na med pa yang dag par rdzogs pa'i byang 
[\[137b.4\]]chub mngon par rdzogs par sangs rgyas nas kyang /_mtshan nyid thams cad rab tu dbye ba mdzad de/_gzugs kyi mtshan nyid dang /_tshor ba dang /_'du shes dang /_'du byed rnams dang /_rnam par shes pa'i mtshan nyid kyi bar du dbye ba mdzad pa nas/_mtshan nyid thams cad 
[\[137b.5\]]kyi rab tu dbye ba'i bar du mdzad pa dang /_rnam pa thams cad mkhyen pa'i mtshan nyid kyi bar du/_rab tu dbye ba mdzad pas shes rab kyi pha rol tu phyin pa de bzhin gshegs pa dgra bcom pa yang dag par rdzogs pa'i sangs rgyas rnams kyi spyod yul 'di ni zab ste ngo mtshar 
[\[137b.6\]]lags so/_/de nas bcom ldan 'das kyis 'dod pa na spyod pa dang /_gzugs na spyod pa'i lha'i bu de dag la 'di skad ces bka' stsal to/_/lha'i bu dag gzugs ni gzugs su rung ba'i mtshan nyid de/_gzugs nyid kyang de bzhin gshegs pas/_mtshan nyid med pas 
[\[137b.7\]]mngon par rdzogs par sangs rgyas so/_/de bzhin du tshor ba ni myong ba'i mtshan nyid/_'du shes ni 'dzin pa'i mtshan nyid/_'du byed rnams ni mngon par 'du byed pa'i mtshan nyid/_rnam par shes pa ni so sor rnam par rig pa'i mtshan nyid de/_de yang de bzhin gshegs pas 
[\[138a\]]
[\[138a.1\]]mtshan nyid med par mngon par rdzogs par sangs rgyas so/_/phung po rnams ni sdug bsngal ba'i mtshan nyid de/_de dag kyang de bzhin gshegs pas mtshan nyid med par mngon par rdzogs par sangs rgyas so/_/khams rnams ni sbrul gdug pa lta bu'i mtshan 
[\[138a.2\]]nyid de de dag kyang de bzhin gshegs pas mtshan nyid med par mngon par rdzogs par sangs rgyas so/_/skye mched rnams ni skye ba'i sgo'i mtshan nyid de/_de dag kyang de bzhin gshegs pas mtshan nyid med par mngon par rdzogs par sangs rgyas so/_/rten cing 'brel par 'byung ba 
[\[138a.3\]]ni tshogs pa'i mtshan nyid de de yang de bzhin gshegs pas mtshan nyid med par mngon par rdzogs par sangs rgyas so/_/sbyin pa'i pha rol tu phyin pa ni yongs su gtong ba'i mtshan nyid de de yang de bzhin gshegs pas mtshan nyid med par mngon par rdzogs par sangs rgyas so/_/tshul 
[\[138a.4\]]khrims kyi pha rol tu phyin pa ni gdung ba med pa'i mtshan nyid bzod pa'i pha rol tu phyin pa ni 'khrug pa med pa'i mtshan nyid brtson 'grus kyi pha rol tu phyin pa ni thub pa med pa'i mtshan nyid/_bsam gtan gyi pha rol tu phyin pa ni sdud pa'i mtshan nyid shes rab kyi pha rol tu phyin pa ni spong ba'i mtshan 
[\[138a.5\]]nyid de/_de yang de bzhin gshegs pas mtshan nyid med par mngon par rdzogs par sangs rgyas so/_/bsam gtan bzhi dang /_tshad med pa bzhi dang /_gzugs med pa'i snyoms par 'jug pa bzhi ni 'khrug pa med pa'i mtshan nyid de/_de dag kyang de bzhin gshegs pas 
[\[138a.6\]]mtshan nyid med par mngon par rdzogs par sangs rgyas so/_/byang chub kyi phyogs kyi chos sum cu rtsa bdun ni nges par 'byin pa'i mtshan nyid de/_de dag kyang de bzhin gshegs pas mtshan nyid med par mngon par rdzogs par sangs rgyas so/_/stong pa nyid ni dben pa'i mtshan 
[\[138a.7\]]nyid/_mtshan ma med pa ni zhi ba'i mtshan nyid/_smon pa med pa ni sdug bsngal sel ba'i mtshan nyid de/_de yang de bzhin gshegs pas mtshan nyid med par mngon par rdzogs par sangs rgyas so/_/rnam par thar pa rnams ni rnam par grol bar byed pa'i mtshan nyid 
[\[138b\]]
[\[138b.1\]]de/_de dag kyang de bzhin gshegs pas mtshan nyid med par mngon par rdzogs par sangs rgyas so/_/de bzhin du sbyar te/_stobs rnams ni shin tu rnam par nges pa'i mtshan nyid/_mi 'jigs pa rnams ni shin tu brtan pa'i mtshan nyid/_so so yang dag par rig pa 
[\[138b.2\]]rnams ni mi chod pa'i mtshan nyid/_byams pa chen po ni phan pa sgrub pa'i mtshan nyid/_snying rje chen po ni skyob pa'i mtshan nyid/_dga' ba chen po ni sangs rgyas kyi chos thams cad la mchog tu dga' ba'i mtshan nyid/_btang snyoms chen po ni sems can gyi nyes pa dang /_bde 
[\[138b.3\]]ba dang /_sdug bsngal ba dang /_rnyed pa dang /_ma rnyed pa dang /_grags pa dang /_grags pa ma yin pa dang /_bstod pa dang /_smad pa la btang snyoms su 'jog pa'i mtshan nyid/_sangs rgyas kyi chos ma 'dres pa bco brgyad ni mi 'phrog pa'i mtshan nyid de/_de dag kyang de 
[\[138b.4\]]bzhin gshegs pas mtshan nyid med par mngon par rdzogs par sangs rgyas so/_/rnam pa thams cad mkhyen pa'i ye shes ni mngon sum gyi mtshan nyid de/_de yang de bzhin gshegs pas mtshan nyid med par mngon par rdzogs par sangs rgyas so/_/lha'i bu dag de ltar na 
[\[138b.5\]]de bzhin gshegs pas chos thams cad mtshan nyid med par mngon par rdzogs par sangs rgyas te/_des na de bzhin gshegs pa ni chags pa med pa'i ye shes dang ldan pa zhes bya'o/_/de nas bcom ldan 'das kyis tshe dang ldan pa rab 'byor la bka' stsal pa/_rab 'byor shes 
[\[138b.6\]]rab kyi pha rol tu phyin pa ni/_de bzhin gshegs pa dgra bcom pa yang dag par rdzogs pa'i sangs rgyas skyed pa yin no/_/shes rab kyi pha rol tu phyin pa ni de bzhin gshegs pa la 'jig rten ston pa yang yin no/_/de ci'i phyir zhe na/_de bzhin gshegs pa ni chos 'di la brten cing 
[\[138b.7\]]gnas nas 'di lta ste/_shes rab kyi pha rol tu phyin pa'i chos 'di la bsti stang mdzad/_bla mar mdzad/_ri mor mdzad/_mchod par mdzad de/_rab 'byor de bas na/_de bzhin gshegs pas shes rab kyi pha rol tu phyin pa 'di la bsti stang mdzad/_bla mar mdzad/_ri mor mdzad/_
[\[139a\]]
[\[139a.1\]]mchod par mdzad pa de ni chos nyid yin no/_/de ci'i phyir zhe na/_rab 'byor sangs rgyas bcom ldan 'das rnams ni/_shes rab kyi pha rol tu phyin pa 'di las byung ba'i phyir ro/_/rab 'byor de bzhin gshegs pas ni byas pa gzo ba dang /_byas pa tshor ba yin te/_
[\[139a.2\]]rab 'byor de bzhin gshegs pas byas pa gzo ba dang /_byas pa tshor ba yin no/_/zhes smras pa gang yin pa de dag ni yang dag par smra bas smra ba yin no/_/rab 'byor de bzhin gshegs pa ji ltar byas pa gzo ba dang /_byas pa tshor ba yin zhe na/_rab 'byor de bzhin gshegs pa ni 
[\[139a.3\]]theg pa des gshegs shing lam des bla na med pa yang dag par rdzogs pa'i byang chub mngon par rdzogs par sangs rgyas te/_de bas na de bzhin gshegs pa ni theg pa de nyid dang /_lam de nyid la bsti stang mdzad/_bla mar mdzad/_ri mo mdzad/_mchod pa mdzad cing yongs su 
[\[139a.4\]]'dzin la/_rjes su yongs su skyong bar mdzad de/_rab 'byor de ni de bzhin gshegs pas byas pa gzo ba dang /_byas pa tshor ba yin par blta bar bya'o/_/rab 'byor gzhan yang byed pa po med pa'i phyir/_de bzhin gshegs pas chos thams cad ma byas pa dang /_'gyur ba med 
[\[139a.5\]]par mngon par rdzogs par sangs rgyas so/_/lus med pa'i phyir ma byas par mngon par rdzogs par sangs rgyas so/_/rab 'byor de bzhin gshegs pas shes rab kyi pha rol tu phyin pa la brten nas chos thams cad byas pa med par mngon par rdzogs par sangs rgyas pa gang yin 
[\[139a.6\]]pa de ni de bzhin gshegs pas ma byas pa mkhyen pa dang /_ma byas pa rig pa'o/_/rab 'byor gzhan yang de bzhin gshegs pas shes rab kyi pha rol tu phyin pa la brten nas/_don dam par byung ba med pa'i phyir ye shes byas pa med pa'i chos thams cad la zhugs so/_/rab 'byor 
[\[139a.7\]]rnam grangs des na/_shes rab kyi pha rol tu phyin pa ni de bzhin gshegs pa skyed pa yin no/_/rab 'byor gyis gsol pa/_bcom ldan 'das gang gi tshe chos thams cad skyed pa po ma lags shing /_ston pa po ma lags pa'i tshe/_shes rab kyi pha rol tu phyin pa ji ltar de bzhin 
[\[139b\]]
[\[139b.1\]]gshegs pa skyed pa dang /_'jig rten 'di ston pa lags/_bcom ldan 'das kyis bka' stsal pa/_rab 'byor de de bzhin no/_/de de bzhin te/_chos thams cad ni skyed pa po ma yin zhing ston pa po ma yin no/_/rab 'byor ji ltar chos thams cad skyed pa po ma yin zhing ston pa po ma yin 
[\[139b.2\]]zhe na/_rab 'byor chos thams cad ni stong pa dang /_gso ba dang /_gsog dang /_ya ma brla dang /_snying po med pa'i phyir te/_rab 'byor rnam grangs des na/_chos thams cad skyed pa po ma yin zhing ston pa po ma yin no/_/rab 'byor ji ltar chos thams cad skyed pa po ma yin zhing ston 
[\[139b.3\]]pa po ma yin zhe na/_rab 'byor chos thams cad ni gnas pa med pa/_khongs su gtogs pa med pa yin pa'i phyir te/_rab 'byor rnam grangs des kyang chos thams cad skyed pa po ma yin zhing /_ston pa po ma yin no/_/rab 'byor de ltar na shes rab kyi pha rol tu phyin pa ni de bzhin 
[\[139b.4\]]gshegs pa skyed pa dang /_'jig rten ston pa yin te/_de yang gzugs ma mthong ba'i phyir ston pa yin no/_/tshor ba dang /_'du shes dang /_'du byed rnams dang /_rnam par shes pa ma mthong ba'i phyir ston pa yin te/_rab 'byor de ltar na shes rab kyi pha rol tu phyin pa ni de bzhin 
[\[139b.5\]]gshegs pa skyed pa dang /_'jig rten ston pa yin no/_/rab 'byor gyis gsol pa/_gzugs dang /_tshor ba dang /_'du shes dang /_'du byed rnams dang /_rnam par shes pa ma mthong ba'i slad du ji ltar ston pa lags/_de bzhin du rnam pa thams cad mkhyen pa nyid ma mthong ba'i 
[\[139b.6\]]slad du ji ltar ston pa lags/_bcom ldan 'das kyis bka' stsal pa/_rab 'byor gang gi tshe gzugs la dmigs pa'i rnam par shes pa mi 'byung na rab 'byor de ltar gzugs ma mthong ba'i phyir ston pa yin no/_/de bzhin du tshor ba dang /_'du shes dang /_'du byed rnams dang /_
[\[139b.7\]]rnam par shes pa la dmigs pa'i sems mi 'byung na/_de ltar rnam par shes pa ma mthong ba'i phyir ston pa yin no/_/de bzhin du sbyar te/_gang gi tshe rnam pa thams cad mkhyen pa nyid la dmigs pa'i rnam par shes pa'i bar du mi 'byung na/_de ltar rnam pa thams cad mkhyen pa nyid ma 
[\[140a\]]
[\[140a.1\]]mthong ba'i phyir ston pa yin no/_/rab 'byor de ltar na shes rab kyi pha rol tu phyin pa zab mo 'di ni de bzhin gshegs pa skyed pa dang 'jig rten ston pa yin no/_/rab 'byor gzhan yang shes rab kyi pha rol tu phyin pa ji ltar de bzhin gshegs pa skyed pa dang /_'jig rten ston pa yin zhe na/_
[\[140a.2\]]rab 'byor 'di la shes rab kyi pha rol tu phyin pa 'di ni 'jig rten stong ngo zhes rjod par byed do/_/'jig rten stong ngo zhes ji ltar rjod ce na/_phung po lnga po rnams kyi 'jig rten stong ngo zhes rjod do/_/khams bco brgyad kyi 'jig rten stong ngo zhes rjod do/_/skye mched bcu gnyis kyi 'jig rten stong ngo zhes 
[\[140a.3\]]rjod do/_/dge ba bcu'i las kyi lam gyi 'jig rten stong ngo /_/zhes rjod do/_/bsam gtan bzhi dang /_tshad med pa bzhi dang /_gzugs med pa'i snyoms par 'jug pa bzhi'i 'jig rten stong ngo zhes rjod do/_/ma rig pa'i rkyen gyis 'byung ba rten cing 'brel par 'byung ba'i yan lag bcu gnyis kyi 
[\[140a.4\]]'jig rten stong ngo zhes rjod do/_/'jig tshogs la lta ba la sogs pa lta bar gyur pa drug cu rtsa gnyis kyi 'jig rten stong ngo zhes rjod do/_/byang chub kyi phyogs kyi chos sum cu rtsa bdun gyi 'jig rten stong ngo zhes rjod do/_/pha rol tu phyin pa drug gi 'jig rten stong ngo zhes rjod do/_/de bzhin du nang stong pa nyid 
[\[140a.5\]]dang /_phyi stong pa nyid dang /_phyi nang stong pa nyid dang /_dngos po med pa'i ngo bo nyid stong pa nyid kyi bar gyi 'jig rten stong ngo zhes rjod do/_/de bzhin du stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa bco brgyad kyi 'jig rten stong ngo 
[\[140a.6\]]zhes rjod do/_/rnam pa thams cad mkhyen pa nyid kyi 'jig rten gyi bar du stong ngo zhes rjod do/_/rab 'byor de ltar na/_shes rab kyi pha rol tu phyin pa ni de bzhin gshegs pa skyed pa dang /_'jig rten ston pa yin no/_/rab 'byor gzhan yang de bzhin gshegs pas ni 'jig rten stong par 
[\[140a.7\]]rig go/_'jig rten stong par yang dag par mkhyen to/_/'jig rten stong par rtogs so/_/'jig rten stong par thugs su chud do/_/rab 'byor de ltar na shes rab kyi pha rol tu phyin pa ni de bzhin gshegs pa skyed pa dang /_'jig rten ston pa yin no/_/rab 'byor gzhan yang 
[\[140b\]]
[\[140b.1\]]shes rab kyi pha rol tu phyin pa ni de bzhin gshegs pa la 'jig rten stong ngo zhes ston te/_'jig rten stong ngo zhes ji ltar ston ce na/_'di ltar phung po rnams dang /_khams rnams dang /_skye mched rnams dang /_dge ba bcu'i las kyi lam rnams dang /_bsam gtan bzhi dang /_tshad 
[\[140b.2\]]med pa bzhi dang /_gzugs med pa'i snyoms par 'jug pa bzhi dang /_rten cing 'brel par 'byung ba dang /_'jig tshogs la lta ba la sogs pa lta bar gyur pa drug cu rtsa gnyis dang /_pha rol tu phyin pa drug dang /_byang chub kyi phyogs kyi chos sum cu rtsa bdun dang /_stong pa nyid 
[\[140b.3\]]thams cad dang /_stobs dang mi 'jigs pa dang /_so so yang dag par rig pa rnams dang /_sangs rgyas kyi chos ma 'dres pa rnams dang /_rnam pa thams cad mkhyen pa nyid kyi 'jig rten stong ngo zhes ston te/_rab 'byor de ltar na shes rab kyi pha rol tu phyin pa ni de bzhin gshegs pa skyed pa dang 
[\[140b.4\]]'jig rten ston pa yin no/_/rab 'byor gzhan yang shes rab kyi pha rol tu phyin pa ni de bzhin gshegs pa la 'jig rten bsam gyis mi khyab par ston te/_'jig rten bsam gyis mi khyab par ji ltar ston ce na/_phung po lnga nas rnam pa thams cad mkhyen pa nyid kyi bar gyi 'jig rten bsam 
[\[140b.5\]]gyis mi khyab par ston to/_/de bzhin du shin tu dben pa dang /_nang stong pa nyid nas dngos po med pa'i ngo bo nyid stong pa nyid kyi bar gyi 'jig rten bsam gyis mi khyab par ston te/_rab 'byor de ltar na shes rab kyi pha rol tu phyin pa ni de bzhin gshegs pa skyed pa dang /_'jig rten ston pa yin 
[\[140b.6\]]no/_/rab 'byor gzhan yang shes rab kyi pha rol tu phyin pa ni de bzhin gshegs pa la 'jig rten zhi bar ston te 'jig rten ji ltar zhi bar ston ce na/_phung po dang khams dang skye mched dang /_rten cing 'brel par 'byung ba rnams dang /_rnam pa thams cad mkhyen pa nyid kyi bar du zhi bar ston te/_
[\[140b.7\]]rab 'byor de ltar na shes rab kyi pha rol tu phyin pa ni de bzhin gshegs pa skyed pa dang /_'jig rten ston pa yin no/_/rab 'byor gzhan yang shes rab kyi pha rol tu phyin pa ni de bzhin gshegs pa la 'jig rten stong pa nyid kho nar ston te/_'jig rten stong pa nyid kho nar ji ltar ston ce na/_phung po 
[\[141a\]]
[\[141a.1\]]lnga'i 'jig rten stong pa nyid kho nar ston pa nas/_rnam pa thams cad mkhyen pa nyid kyi bar gyi 'jig rten stong pa nyid kho nar ston te/_rab 'byor de ltar na shes rab kyi pha rol tu phyin pa ni de bzhin gshegs pa skyed pa dang /_'jig rten ston pa yin no/_/rab 'byor shes 
[\[141a.2\]]rab kyi pha rol tu phyin pa 'di ni ci nas 'jig rten 'di'i 'du shes med pa dang /_'jig rten pha rol gyi 'du shes med pa de ltar de bzhin gshegs pa la 'jig rten ston to/_/de ci'i phyir zhe na/_'di ltar gang gis 'jig rten 'di'i 'du shes sam/_'jig rten pha rol gyi 'du shes su byed 
[\[141a.3\]]pa'i chos de dag med pa'i phyir ro//_//shes rab kyi pha rol tu phyin pa khri brgyad stong pa/_bam po sum cu rtsa bzhi pa/_rab 'byor gyis gsol pa/_bcom ldan 'das kye ma shes rab kyi pha rol tu phyin pa 'di ni bcom ldan 'das rnams kyi mdzad pa chen pos nye bar 
[\[141a.4\]]gnas pa lags so/_/bcom ldan 'das shes rab kyi pha rol tu phyin pa 'di ni mdzad pa bsam gyis mi khyab pa dang /_mdzad pa gzhal du ma mchis pa dang /_mdzad pa dpag tu ma mchis pa dang /_mdzad pa mi mnyam pa dang mnyam pas nye bar gnas pa lags so/_/bcom 
[\[141a.5\]]ldan 'das kyis bka' stsal pa/_rab 'byor de de bzhin no/_/de de bzhin te/_rab 'byor shes rab kyi pha rol tu phyin pa ni de bzhin gshegs pa rnams kyi mdzad pa chen pos nye bar gnas pa yin no/_/rab 'byor shes rab kyi pha rol tu phyin pa ji ltar mdzad pa chen pos nye bar 
[\[141a.6\]]gnas she na/_rab 'byor 'di lta ste/_sems can thams cad bskyab pa dang gnas byed pa dang /_yongs su mi gtong ba 'di ni de bzhin gshegs pa rnams kyi mdzad pa chen po yin te/_rab 'byor rnam grangs des na/_shes rab kyi pha rol tu phyin pa ni/_de bzhin gshegs 
[\[141a.7\]]pa dgra bcom pa yang dag par rdzogs pa'i sangs rgyas rnams kyi mdzad pa chen pos nye bar gnas pa yin no/_/rab 'byor shes rab kyi pha rol tu phyin pa ji ltar de bzhin gshegs pa rnams kyi mdzad pa bsam gyis mi khyab pas nye bar gnas she na/_rab 'byor sangs rgyas nyid dang /_
[\[141b\]]
[\[141b.1\]]de bzhin gshegs pa nyid dang /_rang byung nyid dang /_thams cad mkhyen pa nyid bsam gyis mi khyab ste/_rab 'byor rnam grangs des na/_shes rab kyi pha rol tu phyin pa ni de bzhin gshegs pa dgra bcom pa yang dag par rdzogs pa'i sangs rgyas rnams kyi mdzad pa bsam gyis 
[\[141b.2\]]mi khyab pas nye bar gnas pa yin no/_/rab 'byor shes rab kyi pha rol tu phyin pa ji ltar de bzhin gshegs pa rnams kyi mdzad pa gzhal du med pas nye bar gnas she na/_rab 'byor sems can gyi tshogs kyi nang na/_de bzhin gshegs pa dgra bcom pa yang dag par rdzogs pa'i 
[\[141b.3\]]sangs rgyas bsam pa'am gzhal bar nus pa'i sems can gang yang med de/_rab 'byor rnam grangs des na/_shes rab kyi pha rol tu phyin pa ni/_de bzhin gshegs pa dgra bcom pa yang dag par rdzogs pa'i sangs rgyas rnams kyi mdzad pa gzhal du med pas nye bar gnas 
[\[141b.4\]]pa yin no/_/rab 'byor shes rab kyi pha rol tu phyin pa ji ltar de bzhin gshegs pa rnams kyi mdzad pa dpag tu med pas nye bar gnas she na/_rab 'byor sangs rgyas nyid dang /_de bzhin gshegs pa nyid dang /_rang byung nyid dang /_thams cad mkhyen pa nyid ni dpag tu med la 
[\[141b.5\]]sus kyang tshad gzung bar mi nus te/_rab 'byor rnam grangs des na/_shes rab kyi pha rol tu phyin pa ni/_de bzhin gshegs pa dgra bcom pa yang dag par rdzogs pa'i sangs rgyas rnams kyi mdzad pa dpag tu med pas nye bar gnas pa yin no/_/rab 'byor shes rab kyi pha 
[\[141b.6\]]rol tu phyin pa ji ltar mdzad pa mi mnyam pa dang mnyam pas nye bar gnas she na/_rab 'byor de bzhin gshegs pa rnams dang mnyam pa yang med na/_lhag pa lta ga la yod de/_rab 'byor rnam grangs des na/_shes rab kyi pha rol tu phyin pa ni de bzhin gshegs pa dgra bcom 
[\[141b.7\]]pa yang dag par rdzogs pa'i sangs rgyas rnams kyi mdzad pa mi mnyam pa dang mnyam pas nye bar gnas yin no/_rab 'byor gyis gsol pa/_bcom ldan 'das ci sangs rgyas nyid dang /_de bzhin gshegs pa nyid dang /_rang byung nyid dang /_rnam pa thams cad mkhyen pa nyid 
[\[142a\]]
[\[142a.1\]]bsam gyis mi khyab pa dang /_gzhal du ma mchis pa dang /_dpag tu ma mchis pa dang /_grangs ma mchis pa dang /_mi mnyam pa dang mnyam pa lags sam/_bcom ldan 'das kyis bka' stsal pa/_rab 'byor de de bzhin no/_/de de bzhin te/_rab 'byor sangs rgyas nyid 
[\[142a.2\]]dang de bzhin gshegs pa nyid dang /_rang byung nyid dang thams cad mkhyen pa nyid ni bsam gyis mi khyab pa yin no/_/rab 'byor de bzhin du sangs rgyas nyid dang /_de bzhin gshegs pa nyid dang rang byung nyid dang /_rnam pa thams cad mkhyen pa nyid ni gzhal du med pa dang /_dpag tu med pa dang 
[\[142a.3\]]grangs med pa dang /_mi mnyam pa dang mnyam pa yin no/_/rab 'byor chos rnams kyi chos nyid gang yin pa de la ni sems dang sems las byung ba'i chos rnams mi dmigs so/_/rab 'byor gzugs ni bsam gyis mi khyab pa dang /_gzhal du med pa dang dpag tu med pa dang /_grangs med pa dang /_
[\[142a.4\]]mi mnyam pa dang mnyam pa ste/_shes par byar med pa'i phyir ro/_/rab 'byor de bzhin du tshor ba dang /_'du shes dang /_'du byed rnams dang /_rnam par shes pa yang bsam gyis mi khyab pa dang /_gzhal du med pa dang /_dpag tu med pa dang grangs med pa dang /_mi mnyam pa dang mnyam pa ste/_
[\[142a.5\]]shes par byar med pa'i phyir ro/_/rnam pa thams cad mkhyen pa nyid kyi bar du yang bsam gyis mi khyab pa dang /_gzhal du med pa dang /_dpag tu med pa dang /_grangs med pa dang /_mi mnyam pa dang mnyam pa ste/_shes par byar med pa'i phyir ro/_/rab 'byor gyis gsol pa/_bcom 
[\[142a.6\]]ldan 'das ci'i slad du gzugs bsam gyis mi khyab pa dang /_gzhal du ma mchis pa dang /_dpag tu ma mchis pa dang /_grangs ma mchis pa dang /_mi mnyam pa dang mnyam pa dang /_'tshal bar bgyir ma mchis pa lags/_tshor ba dang 'du shes dang /_'du byed rnams dang /_rnam par shes 
[\[142a.7\]]pa yang bsam gyis mi khyab pa dang /_gzhal du ma mchis pa dang /_dpag tu ma mchis pa dang /_grangs ma mchis pa dang mi mnyam pa dang mnyam pa ste/_'tshal bar bgyir ma mchis pa lags/_rnam pa thams cad mkhyen pa nyid kyi bar du yang bsam gyis mi khyab pa dang /_gzhal du ma 
[\[142b\]]
[\[142b.1\]]mchis pa dang /_dpag tu ma mchis pa dang /_grangs ma mchis pa dang /_mi mnyam pa dang mnyam pa ste/_'tshal bar bgyir ma mchis pa lags/_bcom ldan 'das kyis bka' stsal pa/_rab 'byor gzugs kyi ngo bo nyid ni/_ngo bo nyid med pa'i phyir/_bsam gyis mi khyab pa dang /_
[\[142b.2\]]gzhal du med pa dang /_dpag tu med pa dang grangs med pa dang /_mi mnyam pa dang mnyam pa ste/_shes par byar med pa yin no/_/rab 'byor tshor ba dang /_'du shes dang 'du byed rnams dang rnam par shis pa'i ngo bo nyid ni ngo bo nyid med pa'i phyir ro/_/bsam gyis mi khyab pa dang /_
[\[142b.3\]]gzhal du med pa dang /_dpag tu med pa dang grangs med pa dang /_mi mnyam pa dang mnyam pa ste/_shes par byar med pa yin no/_/rnam pa thams cad mkhyen pa nyid kyi bar gyi ngo bo nyid ni ngo bo nyid med pa'i phyir bsam gyis mi khyab pa dang /_gzhal du med pa dang /_dpag tu med pa 
[\[142b.4\]]dang /_grangs med pa dang /_mi mnyam pa dang mnyam pa ste/_shes par byar med pa yin no/_/rab 'byor 'di ci snyam du sems/_ci gzugs bsam gyis mi khyab pa dang /_gzhal du med pa dang /_dpag tu med pa dang /_grangs med pa dang /_mi mnyam pa dang mnyam pa gang yin 
[\[142b.5\]]pa de la gzugs dmigs sam/_rab 'byor de bzhin du tshor ba dang /_'du shes dang 'du byed rnams dang /_rnam par shes pa bsam gyis mi khyab pa dang /_gzhal du med pa dang /_dpag tu med pa dang /_grangs med pa dang /_mi mnyam pa dang mnyam pa gang yin pa de la rnam par shes pa 
[\[142b.6\]]dmigs sam/_rab 'byor 'di ji snyam du sems/_rnam pa thams cad mkhyen pa nyid kyi bar du bsam gyis mi khyab pa dang /_gzhal du med pa dang /_dpag tu med pa dang /_grangs med pa dang /_mi mnyam pa dang mnyam pa gang yin pa de la rnam pa thams cad mkhyen pa nyid dmigs snyam 'am/_
[\[142b.7\]]rab 'byor gyis gsol pa/_bcom ldan 'das de ni ma lags so/_/bcom ldan 'das kyis bka' stsal pa/_rab 'byor rnam grangs des na/_chos thams cad bsam gyis mi khyab pa dang /_gzhal du med pa dang /_dpag tu med pa dang /_grangs med pa dang /_mi mnyam pa dang mnyam pa ste/_
[\[143a\]]
[\[143a.1\]]rab 'byor 'di dag ni chos thams cad bsam gyis mi khyab pa dang /_gzhal du med pa dang /_dpag tu med pa dang /_grangs med pa dang /_mi mnyam pa dang mnyam pa yin no/_/rab 'byor de bzhin du de bzhin gshegs pa rnams kyi de bzhin gshegs pa'i chos rnams bsam 
[\[143a.2\]]gyis mi khyab pa dang /_gzhal du med pa dang /_dpag tu med pa dang grangs med pa dang /_mi mnyam pa dang mnyam pa ste/_rab 'byor de bzhin gshegs pa rnams kyi de bzhin gshegs pa'i chos de dag ni bsam gyis mi khyab pa'i phyir/_bsam gyis mi khyab pa dang /_gzhal gyis mi lang 
[\[143a.3\]]ba'i phyir gzhal du med pa dang /_dpag gis mi lang ba'i phyir dpag tu med pa dang /_bgrang gis mi lang ba'i phyir grangs med pa dang /_mnyam pa dang mi mnyam pa med pa'i phyir/_mi mnyam pa dang mnyam pa yin te/_rab 'byor rnam grangs des na/_chos thams cad bsam gyis mi 
[\[143a.4\]]khyab pa dang /_gzhal du med pa dang /_dpag tu med pa dang /_grangs med pa dang /_mi mnyam pa dang mnyam pa yin no/_/rab 'byor de bzhin gshegs pa rnams kyi de bzhin gshegs pa'i chos de dag ni bsam pa las 'das pa'i phyir/_bsam gyis mi khyab pa dang /_gzhal ba las 'das 
[\[143a.5\]]pa'i phyir gzhal du med pa dang /_tshad las 'das pa'i phyir dpag tu med pa dang /_bgrang pa las 'das pa'i phyir grangs med pa dang /_mnyam pa dang mi mnyam pa las 'das pa'i phyir/_mi mnyam pa dang mnyam pa yin no/_/rab 'byor bsam gyis mi khyab pa zhes bya ba de ni bsam gyis 
[\[143a.6\]]mi lang ba'i tshig [{]bla dgas [,]bla dwags [}]so/_/rab 'byor gzhal du med pa zhes bya ba de ni gzhal gyis mi lang ba'i tshig [{]bla dgas [,]bla dwags [}]so/_/rab 'byor dpag tu med pa zhes bya ba de ni tshad med pa'i tshig [{]bla dgas [,]bla dwags [}]so/_/rab 'byor grangs med pa zhes bya ba de ni grangs las 'das pa'i tshig [{]bla dgas [,]bla dwags [}]so/_/
[\[143a.7\]]rab 'byor mi mnyam pa dang mnyam pa zhes bya ba de ni mnyam pa med pa dang mi mnyam pa'i tshig [{]bla dgas [,]bla dwags [}]so/_/rab 'byor de bzhin gshegs pa rnams kyis de bzhin gshegs pa'i chos de dag ni bsam gyis mi khyab pa dang /_gzhal du med pa dang dpag tu med pa dang grangs med pa dang mi 
[\[143b\]]
[\[143b.1\]]mnyam pa dang mnyam pa yin no/_/rab 'byor bsam gyis mi khyab pa zhes bya ba ni nam mkha' bsam gyis mi khyab pa'i phyir ro/_/de bzhin du gzhal du med pa dang /_dpag tu med pa dang /_grangs med pa dang /_mi mnyam pa dang mnyam pa yang nam mkha' dang mtshungs pa'i phyir ro/_/rab 
[\[143b.2\]]'byor de ltar na de bzhin gshegs pa'i chos rnams bsam gyis mi khyab pa dang /_gzhal du med pa dang /_dpag tu med pa dang /_grangs med pa dang /_mi mnyam pa dang mnyam pa yin te/_de dag ni nyan thos dang /_rang sangs rgyas thams cad dang lha dang bcas pa'i 'jig rten gyis kyang bsam 
[\[143b.3\]]pa'am/_gzhal ba'am dpag pa'am/_bgrang bar mi nus te/_de ltar na sangs rgyas rnams kyang dpag tu med la/_sangs rgyas kyi chos rnams kyang dpag tu med do/_/bsam gyis mi khyab pa dang /_gzhal du med pa dang /_dpag tu med pa dang /_grangs med pa dang /_mi mnyam pa dang mnyam 
[\[143b.4\]]pa'i le'u'i chos kyi rnam grangs 'di bshad pa na/_dge slong lnga brgya ni len pa med par zag pa rnams las sems rnam par grol lo/_/dge slong ma nyis stong yang len pa med par zag pa rnams las sems rnam par grol lo/_/dge bsnyen drug khri ni chos rnams la chos kyi mig rdul 
[\[143b.5\]]med cing dri ma dang bral ba rnam par dag go/_/dge bsnyen ma sum khri yang chos rnams la chos kyi mig rdul med cing dri ma dang bral ba rnam par dag go/_/byang chub sems dpa' nyi khri ni mi skye ba'i chos la bzod pa thob par gyur te/_de dag kyang bcom ldan 'das kyis bskal pa bzang po 'di nyid 
[\[143b.6\]]la sangs rgyas su 'gyur bar lung bstan to/_/shes rab kyi pha rol tu phyin pa khri brgyad stong pa las bsam gyis mi khyab pa'i le'u zhes bya ste bzhi bcu rtsa gsum pa'o//_//de nas bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das 
[\[143b.7\]]shes rab kyi pha rol tu phyin pa 'di ni zab lags so/_/bcom ldan 'das shes rab kyi pha rol tu phyin pa 'di ni bgyid pa chen pos nye bar gnas pa lags so/_/shes rab kyi pha rol tu phyin pa 'di ni bgyid pa mtshungs pa ma mchis pa dang /_bgyid pa dpag tu ma mchis pa dang /_bgyid pa grangs 
[\[144a\]]
[\[144a.1\]]ma mchis pa dang /_bgyid pa mi mnyam pa dang mnyam pas nye bar gnas pa lags so/_/de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor de de bzhin no/_/de de bzhin te/_rab 'byor shes rab kyi pha rol 
[\[144a.2\]]tu phyin pa 'di ni byed pa chen pos nye bar gnas pa yin no/_/rab 'byor shes rab kyi pha rol tu phyin pa 'di ni byed pa mtshungs pa med pa dang /_byed pa dpag tu med pa dang /_byed pa grangs med pa dang /_byed pa mi mnyam pa dang mnyam pas nye bar gnas pa yin no/_/de ci'i phyir zhe na/_rab 'byor shes 
[\[144a.3\]]rab kyi pha rol tu phyin pa zab mo 'dir pha rol tu phyin pa drug 'dus pa dang /_rab 'byor shes rab kyi pha rol tu phyin pa zab mo 'dir nang stong pa nyid 'dus pa dang /_dngos po med pa'i ngo bo nyid stong pa nyid kyi bar du 'dus pa dang /_dran pa nye bar gzhag pa bzhi dang /_yang dag par spong ba bzhi dang /_rdzu 
[\[144a.4\]]'phrul gyi rkang pa bzhi dang /_dbang po lnga dang stobs lnga dang /_byang chub kyi yan lag bdun dang /_'phags pa'i lam yan lag brgyad pa 'dus pa dang /_rab 'byor shes rab kyi pha rol tu phyin pa zab mo 'dir de bzhin gshegs pa'i stobs bcu 'dus pa dang /_mi 'jigs pa bzhi dang /_
[\[144a.5\]]so so yang dag par rig pa bzhi dang /_sangs rgyas kyi chos ma 'dres pa bco brgyad 'dus pa dang /_rab 'byor shes rab kyi pha rol tu phyin pa zab mo 'dir sangs rgyas kyis 'dus pa dang /_rnam pa thams cad mkhyen pa nyid kyi bar dag 'dus pa'i phyir ro/_/rab 'byor 'di lta ste dper na 
[\[144a.6\]]rgyal po rgyal rigs spyi bo nas dbang bskur ba/_yul gyi mi rnams la mthu che zhing dbang thob pa'i rgyal po'i bya ba dang yul gyi mi rnams kyi bya ba ci yod pa de dag thams cad blon po byed du bcug na/_rgyal po'i bya ba'am yul gyi mi'i bya ba de dag la rgyal po snying las chung zhing khur bor ba yin no/_/
[\[144a.7\]]rab 'byor de bzhin du nyan thos kyi chos rnams sam/_rang sangs rgyas kyi chos rnams sam/_byang chub sems dpa'i chos rnams sam/_sangs rgyas kyi chos gang ci yang rung ba de dag thams cad ni shes rab kyi pha rol tu phyin pa'i nang du 'dus te/_shes rab kyi pha rol tu phyin pa 'di ni de dag gi bya 
[\[144b\]]
[\[144b.1\]]ba byed pa yin no/_/rab 'byor de bas na shes rab kyi pha rol tu phyin pa 'di ni byang chub sems dpa' rnams kyi byed pa chen pos nye bar gnas pa yin no/_/rab 'byor shes rab kyi pha rol tu phyin pa 'di ni byed pa mtshungs pa med pa dang /_byed pa dpag tu med pa dang byed pa grangs med pa dang /_byed pa mi 
[\[144b.2\]]mnyam pa dang mnyam pas nye bar gnas pa yin no/_/de ci'i phyir zhe na/_rab 'byor 'di ltar shes rab kyi pha rol tu phyin pa zab mo 'di ni gzugs la yongs su 'dzin pa med cing mngon par zhen pa med par nye bar gnas pa dang /_tshor ba dang /_'du shes dang /_'du byed rnams dang /_rnam par shes pa la 
[\[144b.3\]]yongs su 'dzin pa med cing mngon par zhen pa med par nye bar gnas pa dang /_rnam pa thams cad mkhyen pa nyid kyi bar dag la yongs su 'dzin pa med cing mngon par zhen pa med par nye bar gnas pa dang /_rgyun du zhugs pa'i 'bras bu la yongs su 'dzin pa med cing mngon par zhen pa med par nye 
[\[144b.4\]]bar gnas pa dang /_de bzhin du lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub dang /_bla na med pa yang dag par rdzogs pa'i byang chub kyi bar dag la yongs su 'dzin pa med cing mngon par zhen pa med par nye 
[\[144b.5\]]bar gnas pa'i phyir ro/_/rab 'byor gyis gsol pa/_bcom ldan 'das shes rab kyi pha rol tu phyin pa 'di ji ltar gzugs la yongs su 'dzin pa ma mchis shing /_mngon par zhen pa ma mchis par nye bar gnas pa lags/_bcom ldan 'das ji ltar tshor ba dang /_'du shes dang /_'du byed rnams 
[\[144b.6\]]dang /_rnam par shes pa la yongs su 'dzin pa ma mchis shing /_mngon par zhen pa ma mchis par nye bar gnas pa lags/_ji ltar bla na med pa yang dag par rdzogs pa'i byang chub kyi bar dag la yongs su 'dzin pa ma mchis shing /_mngon par zhen pa ma mchis par nye bar gnas pa 
[\[144b.7\]]lags/_bcom ldan 'das kyis bka' stsal pa/_rab 'byor khyod kyis gang la yongs su 'dzin pa dang /_gang la mngon par zhen pa dang /_gang yongs su 'dzin pa dang /_gang mngon par zhen pa'i gzugs de yang dag par rjes su mthong ngam/_rab 'byor khyod kyis gang la yongs su 'dzin 
[\[145a\]]
[\[145a.1\]]pa dang /_gang la mngon par zhen pa dang /_gang yongs su 'dzin pa dang /_gang mngon par zhen pa'i tshor ba dang /_'du shes dang /_'du byed rnams dang /_rnam par shes pa de yang dag par rjes su mthong ngam/_gsol pa/_bcom ldan 'das de ni ma lags so/_/bka' stsal pa 
[\[145a.2\]]rab 'byor khyod kyis gang la yongs su 'dzin pa dang /_gang la mngon par zhen pa dang /_gang yongs su 'dzin pa dang /_gang mngon par zhen pa'i bla na med pa yang dag par rdzogs pa'i byang chub de yang dag par rjes su mthong ngam/_gsol pa/_bcom ldan 'das de ni ma lags so/_/bcom 
[\[145a.3\]]ldan 'das kyis bka' stsal pa/_rab 'byor legs so legs so/_/rab 'byor ngas kyang gang la yongs su 'dzin pa'am/_mngon par zhen pa'am/_gang yongs su 'dzin pa'am/_mngon par zhen pa'i gzugs yang dag par rjes su ma mthong ngo /_/rab 'byor ngas kyang bla na med pa yang dag 
[\[145a.4\]]par rdzogs pa'i byang chub kyi bar du yang dag par rjes su ma mthong ngo /_/yang dag par rjes su ma mthong bas yongs su mi 'dzin to/_/yongs su mi 'dzin pas mngon par zhen pa med do/_/rab 'byor ngas kyang sangs rgyas kyis dang /_thams cad mkhyen pa nyid dang /_rnam pa thams cad mkhyen 
[\[145a.5\]]pa nyid dang /_de bzhin gshegs pa nyid yang dag par rjes su ma mthong ngo /_yang dag par rjes su ma mthong bas yongs su mi 'dzin te/_yongs su mi 'dzin pas mngon par zhen pa med do/_/rab 'byor de bas na byang chub sems dpa' sems dpa' chen po rnams kyis gzugs la 
[\[145a.6\]]yongs su gzung bar mi bya zhing mngon par zhen par mi bya'o/_/tshor ba dang /_'du shes dang /_'du byed rnams dang /_rnam par shes pa la yongs su gzung bar mi bya zhing mngon par zhen par mi bya'o/_/de bzhin du sbyar te/_sangs rgyas nyid dang /_thams cad mkhyen pa nyid dang /_rnam pa thams cad 
[\[145a.7\]]mkhyen pa nyid dang /_de bzhin gshegs pa nyid la yongs su gzung bar mi bya zhing mngon par zhen par mi bya'o/_/de nas bcom ldan 'das la 'dod pa na spyod pa dang /_gzugs na spyod pa'i lha'i bu rnams kyis 'di skad ces gsol to/_/bcom ldan 'das shes rab kyi pha rol tu phyin pa 'di ni 
[\[145b\]]
[\[145b.1\]]zab cing mthong bar dka' la rtogs par dka' ste/_brtag par mi nus shing rtog ge'i spyod pa ma lags la/_zhi ba zhib mo brtags pa'i mkhas pa dang /_mdzangs pas rig par bgyi ba lags so/_/bcom ldan 'das byang chub sems dpa' gang dag shes rab kyi pha rol tu phyin pa 'di la mos pa de 
[\[145b.2\]]dag ni sngon gyi rgyal ba rnams la lhag par bgyi ba bgyis pa dang /_dge ba'i bshes gnyen gyis yongs su zin pa lags so/_/bcom ldan 'das sems can gang dag shes rab kyi pha rol tu phyin pa zab mo 'di la/_mos pa de dag ni dge ba'i rtsa ba skyed skyed pa lags so/_/bcom ldan 'das gal te 
[\[145b.3\]]stong gsum gyi stong chen po'i 'jig rten gyi khams na/_sems can gang dag gnas pa de dag thams cad dad pas rjes su 'brang ba dang /_chos kyi rjes su 'brang ba dang /_brgyad pa dang /_rgyun du zhugs pa dang /_lan cig phyir 'ong ba dang /_phyir mi 'ong ba dang /_dgra bcom pa dang /_rang sangs 
[\[145b.4\]]rgyas su gyur kyang de dag thams cad kyi shes pa gang lags pa dang /_spong ba gang lags pa dang /_shes rab kyi pha rol tu phyin pa zab mo 'di la gdugs gcig bzod pa dang /_'dod pa dang /_sems pa dang /_'jal ba dang /_dpyod pa dang /_rtog pa gang lags pa las shes rab kyi pha 
[\[145b.5\]]rol tu phyin pa 'di lta bu 'di la 'dod cing /_bzod pa gang lags pa de nyid ches mchog tu gyur pa lags so/_/de ci'i slad du zhe na/_'di ltar dad pas rjes su 'brang ba dang /_chos kyi rjes su 'brang ba dang /_brgyad pa dang /_rgyun du zhugs pa rnams kyi shes pa dang /_spong ba dang /_
[\[145b.6\]]lan cig phyir 'ong ba rnams dang /_phyir mi 'ong ba rnams dang /_dgra bcom pa rnams dang /_rang sangs rgyas rnams kyi shes pa dang /_spong ba gang lags pa de ni byang chub sems dpa' sems dpa' chen po mi skye ba'i chos la bzod pa thob pa'i bzod pa lags pa'i slad du'o/_/de 
[\[145b.7\]]nas bcom ldan 'das kyis 'dod pa na spyod pa dang /_gzugs na spyod pa'i lha'i bu rnams la bka' stsal pa/_lha'i bu dag legs so legs so/_/lha'i bu dag de de bzhin no/_/de de bzhin te/_dad pas rjes su 'brang ba dang /_chos kyi rjes su 'brang ba dang /_brgyad pa dang /_
[\[146a\]]
[\[146a.1\]]rgyun du zhugs pa dang /_lan cig phyir 'ong ba dang /_phyir mi 'ong ba dang /_dgra bcom pa dang /_rang sangs rgyas kyi shes pa dang /_spong ba gang yin pa de ni byang chub sems dpa' sems dpa' chen po mi skye ba'i chos la bzod pa thob pa'i bzod pa yin no/_/lha'i 
[\[146a.2\]]bu dag rigs kyi bu'am rigs kyi bu mo gang la las shes rab kyi pha rol tu phyin pa zab mo 'di thos la/_thos nas kyang yi ger 'dri ba dang /_bris nas kyang lung 'bog pa dang /_kha ton byed pa dang /_tshul bzhin du yid la byed pa'i rigs kyi bu'am rigs kyi bu mo de dag ni myur du yongs 
[\[146a.3\]]su mya ngan las 'da' bar shes par bya'i/_nyan thos kyi theg pa pa'am/_rang sangs rgyas kyi theg pa pa shes rab kyi pha rol tu phyin pa dang bral ba'i mdo sde gzhan dag la spyod pa de dag ni de ltar mi 'gyur ro/_/de ci'i phyir zhe na/_'di ltar dad pas rjes su 'brang ba rnams dang /_
[\[146a.4\]]chos kyi rjes su 'brang ba rnams kyis gang la bslab par bya ba dang /_rgyun du zhugs pa rnams dang /_lan cig phyir 'ong ba rnams dang /_phyir mi 'ong ba rnams dang /_dgra bcom pa rnams dang /_rang sangs rgyas kyi theg pa la yang dag par zhugs pa rnams dang /_byang chub sems 
[\[146a.5\]]dpa' sems dpa' chen po rnams kyis gang la bslab par bya ba dang /_de bzhin gshegs pa dgra bcom pa yang dag par rdzogs pa'i sangs rgyas rnams kyis gang la bslabs nas/_bla na med pa yang dag par rdzogs pa'i byang chub tu mngon par rdzogs par sangs rgyas pa dang /_
[\[146a.6\]]mngon par rdzogs par 'tshang rgya ba dang /_mngon par rdzogs par 'tshang rgya bar 'gyur ba yang dag phul gyi chos rnams shes rab kyi pha rol tu phyin pa zab mo 'di las rgya cher bstan pa'i phyir ro/_/de nas 'dod pa na spyod pa dang /_gzugs na spyod pa'i lha'i bu de dag gis bcom ldan 
[\[146a.7\]]'das la 'di skad ces gsol to/_/bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni che ba lags so/_/bcom ldan 'das 'di lta ste/_shes rab kyi pha rol tu phyin pa pha rol tu phyin pa 'di ni mtshungs pa ma mchis pa dang /_pha rol tu 
[\[146b\]]
[\[146b.1\]]phyin pa dpag tu ma mchis pa dang /_pha rol tu phyin pa grangs ma mchis pa dang /_pha rol tu phyin pa mi mnyam pa dang mnyam pa lags so/_/bcom ldan 'das shes rab kyi pha rol tu phyin pa 'di la/_dad pa'i rjes su 'brang ba rnams dang /_chos kyi rjes su 'brang 
[\[146b.2\]]ba rnams dang /_brgyad pa rnams dang /_rgyun tu zhugs pa rnams dang /_lan cig phyir 'ong ba rnams dang /_phyir mi 'ong ba rnams dang /_dgra bcom pa rnams dang /_rang sangs rgyas rnams kyis bslabs pas nges par byung bar gyur la/_byang chub sems dpa' 
[\[146b.3\]]sems dpa' chen po rnams kyis de la bslabs pas/_bla na med pa yang dag par rdzogs pa'i byang chub mngon par rdzogs par sangs rgyas kyang /_shes rab kyi pha rol tu phyin pa zab mo 'di la ni bri ba'am/_gang ba ma mchis so/_/zhes ched du brjod pa ched du brjod do/_/
[\[146b.4\]]de nas 'dod pa na spyod pa dang /_gzugs na spyod pa'i lha'i bu rnams kyis bcom ldan 'das kyi zhabs la mgo bos phyag 'tshal te/_bcom ldan 'das la lan gsum bskor ba byas nas/_bcom ldan 'das kyi thad nas dong ste/_de dag ha cang yang mi ring ba zhig tu phyin nas 
[\[146b.5\]]mi snang bar gyur te/_'dod pa na spyod pa'i lha'i bu gang yin pa de dag ni 'dod pa'i khams su 'khod do/_/gzugs na spyod pa'i lha'i bu gang yin pa de dag ni gzugs kyi khams su 'khod do/_/de nas bcom ldan 'das la tshe dang ldan pa rab 'byor gyis 'di skad ces gsol to/_/
[\[146b.6\]]bcom ldan 'das byang chub sems dpa' sems dpa' chen po gang shes rab kyi pha rol tu phyin pa zab mo 'di thos ma thag tu mos par 'gyur ba de gang nas shi 'phos te 'dir skyes pa lags/_bcom ldan 'das kyis bka' stsal pa/_rab 'byor byang chub sems dpa' sems dpa' 
[\[146b.7\]]chen po gang shes rab kyi pha rol tu phyin pa zab mo 'di thos ma thag tu mos par 'gyur te/_zhum par mi 'gyur zhing /_yongs su zhum par mi 'gyur la/_de yid rtul bar mi 'gyur zhing /_de yid gnyis mi byed la/_the tshom mi za zhing /_shes rab kyi pha rol tu 
[\[147a\]]
[\[147a.1\]]phyin pa zab mo 'di thos pas mngon par dga' ste/_thos nas kyang shes rab kyi pha rol tu phyin pa zab mo 'di yid la byed pa 'di nyid dang mi 'bral zhing /_'gro'ang rung /_'ong yang rung /_'greng yang rung /_'dug kyang rung ste/_
[\[147a.2\]]rtag tu rgyun mi chad par yid la byed pa de dag mi gtong la/_chos smra ba'i gang zag de dag gi phyi bzhin du rtag tu rgyun mi chad par 'brang ste/_rab 'byor 'di lta ste dper na/_ba drus ma be'u mi gtong ba bzhin du rab 'byor byang chub sems dpa' sems dpa' 
[\[147a.3\]]chen po yang shes rab kyi pha rol tu phyin pa zab mo 'di nam lus la gnas par byas pa dang /_zin pa dang /_byang ba dang /_chub par blags pa dang /_yid kyis brtags pa dang /_mthong bas shin tu rtogs par ma gyur gyi bar du shes rab kyi pha rol tu phyin pa zab mo 'di'i 
[\[147a.4\]]phyir/_chos smra ba mi gtong ba'i byang chub sems dpa' sems dpa' chen po theg pa la gsar du zhugs pa'i gang zag de ni/_rab 'byor mi las shi 'phos nas mir skye ba yin no/_/de ci'i phyir zhe na/_'di ltar theg pa la gsar du zhugs pa'i byang chub sems 
[\[147a.5\]]dpa' des sngon shes rab kyi pha rol tu phyin pa zab mo 'di yi ger bris la/_bris nas kyang glegs bam du chud par byas te/_me tog dang /_bdug pa dang /_spos dang /_me tog phreng dang /_byug pa dang /_phye ma dang /_gos dang /_gdugs dang /_rgyal 
[\[147a.6\]]mtshan dang /_ba dan dag gis bsti stang byas/_bla mar byas/_ri mor byas/_mchod par byas pa'i phyir te/_de ni dge ba'i rtsa ba des mi las shi 'phos te/_mir skyes nas shes rab kyi pha rol tu phyin pa zab mo 'di thos ma thag tu mos par 
[\[147a.7\]]'gyur ro/_/rab 'byor gyis gsol pa/_bcom ldan 'das byang chub sems dpa' yon tan de dag dang ldan pa/_sangs rgyas bcom ldan 'das gzhan dag la bsnyen bkur bgyis nas/_de nas shi 'phos te/_'dir skyes nas shes rab kyi pha rol tu 
[\[147b\]]
[\[147b.1\]]phyin pa zab mo 'di thos ma thag tu mos la/_mos nas kyang yi ger 'dri ba dang /_bris nas kyang lung 'bog pa dang /_kha ton du bgyid pa dang /_tshul bzhin du yid la bgyid par 'gyur ba'i rnam grangs mchis lags sam/_bcom ldan 'das kyis 
[\[147b.2\]]bka' stsal pa/_rab 'byor de de bzhin no/_/de de bzhin te/_rab 'byor byang chub sems dpa' sems dpa' chen po gang sangs rgyas kyi zhing gzhan dag tu/_sangs rgyas bcom ldan 'das rnams la bsnyen bkur byed byed pa dang /_de nas shi 'phos nas 
[\[147b.3\]]'dir skyes te/_shes rab kyi pha rol tu phyin pa zab mo 'di thos ma thag tu mos la/_mos nas kyang yi ger 'dri ba dang /_bris nas kyang lung 'bog pa dang /_kha ton du byed pa dang /_tshul bzhin du yid la byed par 'gyur ro/_/de ci'i phyir zhe na/_'di 
[\[147b.4\]]ltar byang chub sems dpa' sems dpa' chen po des sangs rgyas bcom ldan 'das de dag las/_shes rab kyi pha rol tu phyin pa zab mo 'di thos la thos nas kyang bzung zhing bcang la/_kha ton du byas shing tshul bzhin du yid la byas pa'i phyir te/_dge ba'i rtsa ba 
[\[147b.5\]]de dag dang /_yid la byed pa de dag gis 'dir skyes so/_/rab 'byor gzhan yang byang chub sems dpa' sems dpa' chen po dga' ldan gyi lha rnams kyi nang nas shi 'phos nas/_mi rnams dang skal ba mnyam par 'dir skyes pa de nyid kyang yon tan de dag dang ldan par 
[\[147b.6\]]rig par bya'o/_/de ci'i phyir zhe na/_rab 'byor 'di ltar byang chub sems dpa' sems dpa' chen po de ni/_byang chub sems dpa' sems dpa' chen po byams pa la shes rab kyi pha rol tu phyin pa 'di yongs su dri ba byas pas na/_de ni dge ba'i rtsa ba des 'dir 
[\[147b.7\]]skyes pa'i phyir ro/_/rab 'byor byang chub sems dpa' sems dpa' chen po gang sngon gyi mtha' nas/_shes rab kyi pha rol tu phyin pa zab mo 'di ma thos la yongs su dri ba ma byas pa de ni mi'i 'jig rten du skyes na/_the tshom can dang yid rtul bar 'gyur te/_de'i sems zhum 
[\[148a\]]
[\[148a.1\]]par 'gyur ro/_/rab 'byor byang chub sems dpa' sems dpa' chen po gang sngon gyi mtha' nas/_shes rab kyi pha rol tu phyin pa 'di thos la yongs su dri ba byas pa de ni shes rab kyi pha rol tu phyin pa zab mo 'di bshad pa thos nas/_the tshom can du mi 'gyur zhing yid rtul 
[\[148a.2\]]bar mi 'gyur te/_sems zhum par mi 'gyur ro/_/rab 'byor bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa la yang de bzhin du sbyar ro/_/rab 'byor gzhan yang byang chub sems 
[\[148a.3\]]dpa' sems dpa' chen po gang gi sngon gyi mtha' nas kyang /_sbyin pa'i pha rol tu phyin pa 'di ma thos la yongs su dri ba ma byas pa de ni/_shes rab kyi pha rol tu phyin pa zab mo 'di bshad pa thos nas the tshom can du 'gyur zhing yid rtul bar 'gyur te/_sems zhum par 'gyur ro/_/rab 
[\[148a.4\]]'byor gzhan yang byang chub sems dpa' sems dpa' chen po gang gis sngon gyi mtha' nas kyang nang stong pa nyid dang /_dngos po med pa'i ngo bo nyid stong pa nyid kyi bar du ma thos shing /_yongs su dri ba ma byas pa de ni shes rab kyi pha rol tu phyin pa zab mo 'di bshad pa thos nas 
[\[148a.5\]]the tshom can du 'gyur zhing yid rtul bar 'gyur te/_sems zhum par 'gyur ro/_/rab 'byor gzhan yang byang chub sems dpa' sems dpa' chen po gang gis sngon gyi mtha' nas kyang /_dran pa nye bar gzhag pa bzhi ma thos la yongs su dri ba ma byas pa de ni shes rab kyi 
[\[148a.6\]]pha rol tu phyin pa zab mo 'di bshad pa thos na the tshom can du 'gyur zhing /_yid rtul bar 'gyur te sems zhum par 'gyur ro/_/rab 'byor gzhan yang byang chub sems dpa' sems dpa' chen po gang gis sngon gyi mtha' nas kyang yang dag pa'i spong ba bzhi dang /_rdzu 'phrul 
[\[148a.7\]]gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa ma thos sam/_thos nas kyang yongs su dri ba ma byas pa de ni/_shes rab kyi pha rol tu phyin pa zab mo 'di bshad pa thos na the tshom 
[\[148b\]]
[\[148b.1\]]can du 'gyur zhing yid rtul bar 'gyur te/_sems kyang zhum par 'gyur ro/_/rab 'byor gzhan yang byang chub sems dpa' sems dpa' chen po gang gis sngon gyi mtha' nas kyang /_shes rab kyi pha rol tu phyin pa zab mo 'di thos shing yongs 
[\[148b.2\]]su dris la/_thos shing yongs su dris nas/_nyi ma gcig gam/_nyi ma gnyis sam/_nyi ma gsuma'am/_bzhi'am/_lnga'am/_drug gam/_nyi ma bcur yang shes rab kyi pha rol tu phyin pa zab mo 'di nyams su mi len cing 
[\[148b.3\]]mi sgom pa de ni 'phrog par 'gyur te/_shes rab kyi pha rol tu phyin pa zab mo 'di dang yang 'bral bar 'gyur ro/_/de ci'i phyir zhe na/_rab 'byor 'di ltar byang chub sems dpa' sems dpa' chen po gang gis shes rab kyi pha rol tu phyin pa 
[\[148b.4\]]zab mo 'di la res 'ga' ni 'dun par 'gyur/_res 'ga' ni 'dun par mi 'gyur ba de ni 'phrog par 'gyur te/_shing bal gyi 'da' ba bzhin du blo shin du mi brtan par 'gyur ba'i phyir ro/_/rab 'byor byang chub sems dpa' sems dpa' chen po de ni theg pa la yang 
[\[148b.5\]]dag par zhugs nas/_ring por ma lon pa dang /_dge ba'i bshes gnyen gyis yongs su ma zin pa dang /_yang dag par rdzogs pa'i sangs rgyas la bsnyen bkur ma byas par rig par bya'o/_rab 'byor byang chub sems dpa' sems dpa' chen po 
[\[148b.6\]]gang gis shes rab kyi pha rol tu phyin pa zab mo 'di lung ma mnos kha ton du ma byas/_tshul bzhin du yid la ma byas pa dang /_shes rab kyi pha rol tu phyin pa la ma bslabs pa dang /_bsam gtan gyi pha rol tu phyin pa dang /_brtson 'grus 
[\[148b.7\]]kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa la ma bslabs pa dang /_nang stong pa nyid la ma bslabs pa dang /_dngos po med pa'i ngo bo nyid stong pa nyid kyi bar la ma bslabs pa 
[\[149a\]]
[\[149a.1\]]dang /_dran pa nye bar gzhag pa rnams la ma bslabs pa dang /_yang dag par spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_lam la ma bslabs pa dang /_mngon par shes pa 
[\[149a.2\]]lnga dang /_stobs rnams dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa [{]bcwa [,]bco [}]brgyad dang /_rnam pa thams cad mkhyen pa nyid kyi bar la ma bslabs pa'i byang chub sems dpa' sems dpa' chen po de dag 
[\[149a.3\]]ni/_rab 'byor theg pa la gsar du yang dag par zhugs pa yin par rig par bya ste/_rab 'byor de dag ni dad pa tsam dang /_dga' ba tsam dang ldan pa yin gyi/_shes rab kyi pha rol tu phyin pa zab mo 'di yi ger bri ba dang /_bklag pa dang /_lung nod pa dang /_kha ton 
[\[149a.4\]]du bya ba dang /_tshul bzhin du yid la bya bar mi nus so/_/rab 'byor rigs kyi bu'am/_rigs kyi bu mo byang chub sems dpa'i theg pa pa'i shes rab kyi pha rol tu phyin pa zab mo 'di yi ger 'dri bar mi byed/_lung nod par mi byed/_kha ton du mi byed/_tshul bzhin du yid la mi 
[\[149a.5\]]byed pa dang /_shes rab kyi pha rol tu phyin pa zab mo 'di yang 'dzin par mi byed pa dang /_rnam pa thams cad mkhyen pa nyid kyi bar du 'dzin par mi byed pa dang /_shes rab kyi pha rol tu phyin pa zab mo 'di yang nyams su mi len pa dang /_de bzhin du sbyar te/_rnam pa thams cad 
[\[149a.6\]]mkhyen pa nyid kyi bar du nyams su mi len pa de dag ni 'di lta ste/_nyan thos kyi sa dang /_rang sangs rgyas kyi sa dang /_sa rnam pa 'di gnyis las gcig tu 'gyur bar rig par bya'o/_/de ci'i phyir zhe na/_'di ltar rigs kyi bu'am/_rigs kyi bu mo de dag gis ni 
[\[149a.7\]]sngon gyi mtha' nas kyang /_shes rab kyi pha rol tu phyin pa zab mo 'di yi ger ma bris shing lung ma mnos te/_kha ton du ma byas la/_tshul bzhin du yid la ma byas pa dang /_shes rab kyi pha rol tu phyin pa 'dis kyang yongs su ma zin pa dang /_byang chub sems dpa' 
[\[149b\]]
[\[149b.1\]]sems dpa' chen po de dag gis kyang shes rab kyi pha rol tu phyin pa 'di nyams su ma blangs pa'i phyir te/_de'i phyir rigs kyi bu'am rigs kyi bu mo de dag sa rnam pa gnyis su 'gyur bar shes par bya'o/_/shes rab kyi pha rol tu phyin pa khri brgyad stong pa las/_'dus pa'i 
[\[149b.2\]]le'u zhes bya ste bzhi bcu rtsa bzhi pa'o//_//rab 'byor 'di lta ste dper na/_gang gi tshe rgya mtsho'i gru zhig par gyur pa na/_de'i nang na mi 'khod pa dag gis shing ngam/_rkyal pa'am/_mi ro la ma 'jus shing ma bzung na/_rab 'byor mi de dag ni rgya 
[\[149b.3\]]mtsho'i 'gram du ma phyin par 'chi ba'i dus byed par rig par bya'o/_/rab 'byor rgya mtsho'i gru zhig pa na mi gang dag shing ngam/_rkyal pa'am/_mi ro la 'ju zhing 'dzin par sems na/_rab 'byor mi de dag ni/_rgya mtsho'i nang du 'chi bar mi 'gyur te/_bde bar 
[\[149b.4\]]rgya mtsho las brgal bar 'gyur zhing /_nye zho med par thang la gnas par 'gyur ro/_/rab 'byor de bzhin du rigs kyi bu'am/_rigs kyi bu mo byang chub sems dpa'i theg pa pa dad pa tsam dang /_dga' ba tsam dang ldan te/_shes rab kyi pha rol tu phyin pa zab mo 'di yi ger 
[\[149b.5\]]'dri bar mi byed/_lung nod par mi byed/_kha ton du mi byed/_tshul bzhin du yid la mi byed pa dang /_de bzhin du sbyar te/_bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_
[\[149b.6\]]sbyin pa'i pha rol tu phyin pa yi ger 'dri bar mi byed/_lung nod par mi byed/_kha ton du mi byed/_lhag par dmigs par mi byed pa dang /_de bzhin du sbyar te/_rnam pa thams cad mkhyen pa nyid kyi bar dang ldan pa'i mdo sde yi ger 'dri bar mi byed/_lung nod par mi byed/_kha 
[\[149b.7\]]ton du mi byed/_tshul bzhin du yid la mi byed pa dang /_lhag par dmigs par mi byed pa'i gang zag byang chub sems dpa'i theg pa pa rnam pa thams cad mkhyen pa nyid la zhugs pa gang yin pa de dag ni/_bar ma dor lam du nyon mongs par 'gyur bar rig par bya ste/_de dag 
[\[150a\]]
[\[150a.1\]]ni nyan thos kyi sa'am/_rang sangs rgyas kyi sa mngon sum du byed par 'gyur ro/_/rab 'byor gang zag byang chub sems dpa'i theg pa pa gang dag bla na med pa yang dag par rdzogs pa'i byang chub mngon par rdzogs par 'tshang rgya bar bya ba'i phyir/_dad pa 
[\[150a.2\]]yod pa dang /_bzod pa yod pa dang /_dang ba yod pa dang /_lhag pa'i bsam pa yod pa dang /_'dod pa yod pa dang /_mos pa yod pa dang /_gtong ba yod pa dang /_brtson pa mi gtong ba yod pa de dag ni/_shes rab kyi pha rol tu 
[\[150a.3\]]phyin pa 'di yi ger 'dri bar byed/_lung nod par byed/_kha ton du byed/_tshul bzhin du yid la byed par 'gyur ro/_/rab 'byor rigs kyi bu'am/_rigs kyi bu mo bla na med pa yang dag par rdzogs pa'i byang chub kyi phyir/_dad pa dang /_bzod pa dang /_dang ba dang /_
[\[150a.4\]]lhag pa'i bsam pa dang /_'dod pa dang /_mos pa dang /_gtong ba dang /_brtson pa mi gtong ba de dag dang /_gang dag shes rab kyi pha rol tu phyin pa yongs su 'dzin cing /_rnam pa thams cad mkhyen pa'i bar du yongs su 'dzin pa de dag bar ma dor nyon mongs par 
[\[150a.5\]]mi 'gyur zhing /_de dag nyan thos dang /_rang sangs rgyas kyi sa las 'das te/_sems can rnams yongs su smin par byas shing /_sangs rgyas kyi zhing yongs su dag par byas nas/_bla na med pa yang dag par rdzogs pa'i byang chub mngon par rdzogs par 'tshang rgya 
[\[150a.6\]]ba la ltos/_rab 'byor 'di lta ste dper na/_skyes pa'am/_bud med gcig gis bum pa so ma btang /_ma bsregs pas chu bcu bar sems na/_rab 'byor bum pa de ni ring por mi thub ste/_myur ba nyid du 'jig cing zhu bar 'gyur bar rig par bya'o/_/de ci'i phyir 
[\[150a.7\]]zhe na/_'di ltar bum pa de so ma btang ba'i phyir te/_de ni phyir sa tha mal pa nyid du 'gyur ro/_/rab 'byor de bzhin du rigs kyi bu'am/_rigs kyi bu mo byang chub sems dpa'i theg pa pa rnams la bla na med pa yang dag par rdzogs pa'i byang chub kyi phyir/_dad pa yang yod 
[\[150b\]]
[\[150b.1\]]bzod pa yang yod/_dga' ba yang yod/_dang ba yang yod/_lhag pa'i bsam pa yang yod/_'dod pa yang yod/_mos pa yang yod/_gtong ba yang yod/_brtson pa mi gtong ba yang yod du zin kyang /_de dag shes rab kyi pha rol tu phyin pas yongs su ma 
[\[150b.2\]]zin la/_thabs la mkhas pas yongs su ma zin pa dang /_bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pas yongs su ma zin pa 
[\[150b.3\]]dang /_nang stong pa nyid kyis yongs su ma zin/_dngos po med pa'i ngo bo nyid stong pa nyid kyi bar gyis yongs su ma zin/_dran pa nye bar gzhag pa rnams kyis yongs su ma zin pa dang /_yang dag par spong ba rnams dang /_rdzu 'phrul gyi rkang pa rnams dang /_dbang po 
[\[150b.4\]]rnams dang /_stobs rnams dang /_byang chub kyi yan lag rnams dang /_lam gyis yongs su ma zin/_mngon par shes pa lngas yongs su ma zin/_stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres 
[\[150b.5\]]pa bco brgyad kyis yongs su ma zin/_rnam pa thams cad mkhyen pa nyid kyi bar gyis yongs su ma zin na/_rab 'byor rigs kyi bu'am/_rigs kyi bu mo byang chub sems dpa'i theg pa pa de dag ni bar ma dor nyon mongs par 'gyur ro/_/rab 'byor rigs kyi bu'am/_
[\[150b.6\]]rigs kyi bu mo byang chub sems dpa'i theg pa pa bar ma dor nyon mongs par 'gyur ba gang yin zhe na/_'di lta ste nyan thos kyi sa dang /_rang sangs rgyas kyi sa yin no/_/rab 'byor 'di lta ste dper na/_skyes pa'am/_bud med gcig gis bum pa so btang bas chu klung ngam/_khron pa'am/_
[\[150b.7\]]mtsho'am/_mtshe'u'am/_lding ka nas chu bcus na/_rab 'byor bum pa de ni bde bar khyim du phyin par 'gyur bar rig par bya'o/_/de bzhin du byang chub sems dpa' sems dpa' chen po bla na med pa yang dag par rdzogs pa'i byang chub kyi phyir dad pa yang yod/_bzod 
[\[151a\]]
[\[151a.1\]]pa yang yod/_dga' ba yang yod/_dang ba yang yod/_lhag pa'i bsam pa yang yod/_'dod pa yang yod/_mos pa yang yod/_gtong ba yang yod/_brtson pa mi gtong ba yang yod la de shes rab kyi pha rol tu phyin pas yongs su zin cing /_
[\[151a.2\]]thabs la mkhas pa dang /_rnam pa thams cad mkhyen pa nyid kyi bar gyis yongs su zin na/_rab 'byor byang chub sems dpa' sems dpa' chen po de ni bar ma dor lam du 'di lta ste/_nyan thos kyi theg pa'am/_rang sangs rgyas kyi theg par nyon mongs par mi 'gyur 
[\[151a.3\]]zhing /_nye zho med par bla na med pa yang dag par rdzogs pa'i byang chub mngon par rdzogs par 'tshang rgya bar 'gyur bar rig par bya'o/_/rab 'byor 'di lta ste/_dper na/_rgya mtsho'i gru legs par ma bcoms shing zag lhan ma byas par rdzas kyis lci bar byas te/_chu 
[\[151a.4\]]la btang na/_rab 'byor gru de ni bar ma dor nub par 'gyur te/_rdzas kyang logs shig_/gru yang logs shig tu 'gro bar 'gyur te/_de lta bu'i tshong pa de ni thabs la mi mkhas shing gnod pa chen po dang phrad par 'gyur ba dang /_rin po che chen po dag dang bral bar 'gyur bar 
[\[151a.5\]]rig par bya'o/_/rab 'byor de bzhin du byang chub sems dpa' bla na med pa yang dag par rdzogs pa'i byang chub kyi phyir/_dad pa yang yod/_bzod pa yang yod/_dga' ba yang yod/_dang ba yang yod/_lhag pa'i bsam pa yang yod/_'dod pa yang yod/_
[\[151a.6\]]mos pa yang yod/_gtong ba yang yod/_brtson pa mi gtong ba yang yod du zin kyang /_shes rab kyi pha rol tu phyin pas yongs su ma zin la/_thabs la mkhas pas yongs su ma zin te/_rnam pa thams cad mkhyen pa nyid kyi bar gyis yongs su ma zin na/_
[\[151a.7\]]rab 'byor byang chub sems dpa' sems dpa' chen po de ni bar ma dor nyon mongs par 'gyur te/_don chen po las yongs su nyams shing 'di lta ste/_rnam pa thams cad mkhyen pa nyid kyi rin po che'i phung po chen po las yongs su nyams par 'gyur ro/_/rab 'byor byang 
[\[151b\]]
[\[151b.1\]]chub sems dpa' sems dpa' chen po'i bar ma dor nyon mongs par 'gyur ba gang zhe na/_'di lta ste/_nyan thos kyi sa dang /_rang sangs rgyas kyi sa yin no/_/rab 'byor 'di lta ste dper na/_skyes bu mkhas pa'i rang bzhin can gyis rgya mtsho'i gru legs par bcoms 
[\[151b.2\]]shing zag lhan byas la shin tu spyad na/_rab 'byor rgya mtsho'i gru de ni bar ma dor zhig par mi 'gyur zhing /_des gang du bgrod par bya ba der phyin par 'gyur ro/_/rab 'byor de bzhin du byang chub sems dpa' sems dpa' chen po bla na med pa yang dag par rdzogs pa'i 
[\[151b.3\]]byang chub kyi phyir dad pa yang yod/_bzod pa yang yod/_dga' ba yang yod/_dang ba yang yod/_lhag pa'i bsam pa yang yod/_'dod pa yang yod/_mos pa yang yod/_gtong ba yang yod/_brtson pa mi gtong ba yang yod la/_shes rab kyi pha rol tu phyin 
[\[151b.4\]]pas kyang /_yongs su zin cing thabs la mkhas pas kyang yongs su zin te/_rnam pa thams cad mkhyen pa nyid kyi bar gyis kyang yongs su zin na/_rab 'byor byang chub sems dpa' sems dpa' chen po de ni bar ma dor bla na med pa yang dag par rdzogs pa'i byang chub las 
[\[151b.5\]]ldog par mi 'gyur ro/_/de ci'i phyir zhe na/_rab 'byor byang chub sems dpa' gang bla na med pa yang dag par rdzogs pa'i byang chub kyi phyir/_dad pa yang yod/_bzod pa yang yod/_dga' ba yang yod/_dang ba yang yod/_lhag pa'i bsam pa yang yod/_
[\[151b.6\]]'dod pa yang yod/_mos pa yang yod/_gtong ba yang yod/_brtson pa mi gtong ba yang yod la/_de shes rab kyi pha rol tu phyin pas kyang yongs su zin cing /_thabs la mkhas pas kyang yongs su zin te/_rnam pa thams cad mkhyen pa nyid kyi bar gyis kyang 
[\[151b.7\]]yongs su zin pa'i phyir te/_byang chub sems dpa' sems dpa' chen po de ni nyan thos kyis dang /_rang sangs rgyas kyi sar ltung bar mi 'gyur ro/_/rab 'byor 'di lta ste/_dper na/_mi skyes nas lo brgya nyi shu lon pa/_rgas shing 'khogs la gtugs 
[\[152a\]]
[\[152a.1\]]pa zhig yod de/_de'i lus la rlung las gyur pa'am/_mkhris pa las gyur pa'am/_bad kan las gyur pa'am/_'dus pa las gyur pa'i nad 'ga' zhig byung na/_rab 'byor 'di ji snyam du sems/_ci mi de rang dgar ldang ba'i mthu dang 
[\[152a.2\]]ldan nam/_gsol pa/_bcom ldan 'das de ni ma lags so/_/bcom ldan 'das kyis bka' stsal pa/_rab 'byor ci mi de ldang bar 'gyur ram/_rab 'byor gyis gsol pa/_bcom ldan 'das mi de ni khri las ldang ba'i rngo thogs su lags kyang /_de ni rgas pa 
[\[152a.3\]]de dang /_bro nad de dag gis nyams dmas pas/_dpag tshad gcig gi bar ram/_dpag tshad gnyis kyi bar du mchi ba'i mthu yang ma mchis te/_khri de las ldang ba'i rngo thogs su lags kyang /_mchi ba'i rngo ni mi thogs lags so/_/bcom ldan 'das kyis 
[\[152a.4\]]bka' stsal pa/_rab 'byor de bzhin du byang chub sems dpa' sems dpa' chen po yang bla na med pa yang dag par rdzogs pa'i byang chub kyi phyir/_dad pa yang yod/_bzod pa yang yod/_dga' ba yang yod/_dang ba yang yod/_lhag pa'i bsam pa yang yod/_
[\[152a.5\]]'dod pa yang yod/_mos pa yang yod/_gtong ba yang yod/_brtson pa mi gtong ba yang yod du zin kyang /_de shes rab kyi pha rol tu phyin pas yongs su ma zin la/_rnam pa thams cad mkhyen pa nyid kyi bar gyis yongs su ma zin la/_rab 'byor byang chub sems 
[\[152a.6\]]dpa' sems dpa' chen po de ni 'di ltar shes rab kyi pha rol tu phyin pas yongs su ma zin pa dang /_thabs lam mkhas pas yongs su ma zin pa'i phyir/_bar ma dor lam du nyan thos kyi sa'am/_rang sangs rgyas kyi sar ltung bar 'gyur ro/_/rab 'byor 'di lta ste/_dper 
[\[152a.7\]]na/_mi skyes nas lo brgya nyi shu lon pa/_rgas shing 'khogs la/_gtugs par gyur pa/_de la rlung las gyur pa'am/_mkhris pa las gyur pa'am/_bad kan las gyur pa'am/_'dus pa las gyur pa'i nad kyis nyams dmas pa de nyid mi 
[\[152b\]]
[\[152b.1\]]stobs dang ldan pa gnyis kyis mchan g.yas g.yon nas brten te/_bteg nas khri de las bslang ste/_'di skad du kye mi khyod kho bo cag gnyis kyis brten te bzung gis/_gang du 'dod pa dang /_gar dga' bar song shig dang /_gnas der ma phyin gyi bar 
[\[152b.2\]]du bar ma dor 'gyel bar mi 'gyur ro/_/zhes zer ba de bzhin du/_rab 'byor byang chub sems dpa' sems dpa' chen po gang bla na med pa yang dag par rdzogs pa'i byang chub kyi phyir/_dad pa yang yod/_bzod pa yang yod/_dga' ba yang yod/_dang 
[\[152b.3\]]ba yang yod/_lhag pa'i bsam pa yang yod/_'dod pa yang yod/_mos pa yang yod/_gtong ba yang yod/_brtson pa mi gtong ba yang yod la/_de shes rab kyi pha rol tu phyin pas kyang yongs su zin cing /_thabs la mkhas pas kyang yongs su 
[\[152b.4\]]zin na/_rab 'byor byang chub sems dpa' sems dpa' chen po de ni bar ma dor ldog par mi 'gyur bar rig par bya ste/_byang chub sems dpa' sems dpa' chen po de ni 'di lta ste/_bla na med pa yang dag par rdzogs pa'i byang chub kyi gnas de 'thob pa'i mthu dang ldan pa yin no/_/
[\[152b.5\]]rab 'byor gyis gsol pa/_bcom ldan 'das rigs kyi bu'am rigs kyi bu mo byang chub sems dpa'i theg pa la yang dag par zhugs pa dag_/ji ltar shes rab kyi pha rol tu phyin pas yongs su ma zin cing /_thabs la mkhas pas yongs su ma zin la/_nyan thos 
[\[152b.6\]]kyi sa dang /_rang sangs rgyas kyi sar yang ltung bar 'gyur ba lags/_bcom ldan 'das kyis bka' stsal pa/_rab 'byor khyod de bzhin gshegs pa dgra bcom pa yang dag par rdzogs pa'i sangs rgyas la don 'di 'dri bar sems pa legs so/_/legs so/_/
[\[152b.7\]]rab 'byor 'di la byang chub sems dpa' thog ma kho nar sbyin pa sbyin par byed pa na/_ngar 'dzin pa dang /_nga yir 'dzin par ltung ba'i sems kyi rgyud kyis sbyin pa sbyin par byed cing /_tshul khrims gang srung ba dang /_bzod pa gang sgom pa dang /_brtson 'grus gang 
[\[153a\]]
[\[153a.1\]]rtsom pa dang /_bsam gtan gang la snyoms par 'jug pa dang /_shes rab gang sgom pa de yang ngar 'dzin pa dang /_nga yir 'dzin par ltung ba'i sems kyis shes rab sgom par byed do/_/de sbyin pa sbyin par byed pa na/_'di snyam du sems te/_bdag 
[\[153a.2\]]gis sbyin pa sbyin no/_/sbyin pa 'di sbyin par bya'o/_/bdag ni sbyin pa dang ldan no/_/bdag gis tshul khrims bsrung ngo /_/bdag gis tshul khrims bsgom par bya'o/_/bdag ni tshul khrims dang ldan no/_/bdag gis bzod par bya'o/_/bdag gis bzod pa bsgom par bya'o/_/bdag ni 
[\[153a.3\]]bzod pa dang ldan no/_/bdag gis brtson 'grus brtsam mo/_/bdag gis brtson 'grus brtsam par bya'o/_/bdag ni brtson 'grus dang ldan no/_/bdag bsam gtan la snyoms par 'jug go/_bdag gis bsam gtan bsgom par bya'o/_/bdag ni bsam gtan 
[\[153a.4\]]dang ldan no/_/bdag gis shes rab bsgom mo/_/bdag gis shes rab 'di bsgom par bya'o/_/bdag ni shes rab dang ldan no/_/snyam ste/_de sbyin pa des rlom sems su byed do/_/sbyin pa de rlom sems su byed do/_/bdag gi sbyin pa'o snyam du rlom sems 
[\[153a.5\]]su byed do/_/de bzhin du/_tshul khrims dang /_bzod pa dang /_brtson 'grus dang /_bsam gtan dang /_shes rab rlom sems su byed do/_/shes rab kyis rlom sems su byed do/_/bdag gi shes rab bo snyam du rlom sems su byed do/_/de ci'i phyir 
[\[153a.6\]]zhe na/_sbyin pa'i pha rol tu phyin pa la ni rnam par rtog pa de dag med de/_sbyin pa'i pha rol tu phyin pa ni pha mthar phyin pa yin pa'i phyir ro/_/tshul khrims kyi pha rol tu phyin pa la ni rnam par rtog pa de dag med do/_/bzod pa'i pha rol tu phyin pa dang /_brtson 'grus kyi 
[\[153a.7\]]pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa la yang de bzhin du rnam par rtog pa mi skye'o/_/de ci'i phyir zhe na/_shes rab kyi pha rol tu phyin pa ni pha mthar phyin pa yin na/_byang chub sems dpa'i theg pa pa des ni pha 
[\[153b\]]
[\[153b.1\]]rol tu phyin pa'i pha mtha' yang mi shes/_pha rol yang mi shes pa'i phyir te/_de ni sbyin pa'i pha rol tu phyin pas yongs su ma zin cing /_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam 
[\[153b.2\]]gtan gyi pha rol tu phyin pa dang /_shes rab kyi pha rol tu phyin pas yongs su ma zin la/_rnam pa thams cad mkhyen pa nyid kyi bar gyis yongs su ma zin pas/_nyan thos kyi sa dang /_rang sangs rgyas kyi sar ltung bar 'gyur te/_rnam pa thams cad mkhyen pa nyid du nges 
[\[153b.3\]]par 'byung bar mi 'gyur ro/_/rab 'byor rigs kyi bu'am/_rigs kyi bu mo byang chub sems dpa'i theg pa pa ji ltar thabs la mi mkhas pa yin zhe na/_rab 'byor 'di la rigs kyi bu'am/_rigs kyi bu mo byang chub sems dpa'i theg pa pa thabs la mi mkhas pas thog ma 
[\[153b.4\]]kho nar sbyin pa sbyin par byed cing /_thabs la mi mkhas pas tshul khrims srung bar byed/_thabs la mi mkhas pas bzod pa sgom par byed/_thabs la mi mkhas pas brtson 'grus rtsom par byed/_thabs la mi mkhas pas bsam gtan la snyoms par 'jug par byed/_
[\[153b.5\]]thabs la mi mkhas pas shes rab sgom par byed cing /_de 'di snyam du sems te/_bdag gis sbyin pa sbyin no/_/'di la sbyin par bya'o/_/sbyin pa 'di sbyin par bya'o/_/bdag gis tshul khrims bsrung ngo /_bdag gis bzod pa bsgom mo/_/bdag gis brtson 
[\[153b.6\]]'grus brtsam mo/_/bdag gis bsam gtan la snyoms par 'jug par bya'o/_/bdag gis shes rab bsgom par bya'o/_/shes rab 'di bsgom par bya'o snyam ste/_de sbyin pa de rlom sems su byed/_sbyin pas rlom sems su byed/_bdag ni sbyin pa dang ldan pa'o 
[\[153b.7\]]snyam du rlom sems su byed do/_/de tshul khrims rlom sems su byed/_tshul khrims kyis rlom sems su byed/_bdag ni tshul khrims dang ldan pa'o snyam du rlom sems su byed do/_/bzod pa rlom sems su byed/_bzod pas rlom sems su byed/_bdag ni bzod pa 
[\[154a\]]
[\[154a.1\]]dang ldan pa'o snyam du rlom sems su byed do/_/brtson 'grus rlom sems su byed/_brtson 'grus kyis rlom sems su byed/_bdag ni brtson 'grus dang ldan pa'o snyam du rlom sems su byed do/_/bsam gtan rlom sems su byed/_bsam gtan gyis 
[\[154a.2\]]rlom sems su byed/_bdag ni bsam gtan dang ldan pa'o snyam du rlom sems su byed do/_/shes rab rlom sems su byed/_shes rab kyis rlom sems su byed/_bdag ni shes rab dang ldan pa'o snyam du rlom sems su byed do/_/de ci'i phyir zhe na/_de ci ltar rnam 
[\[154a.3\]]par rtog pa bzhin du sbyin pa'i pha rol tu phyin pa la rnam par rtog pa de dag med pa'i phyir ro/_/de ci'i phyir zhe na/_'di lta ste/_sbyin pa'i pha rol tu phyin pa de ni pha mthar phyin pa yin la/_de bzhin du sbyar te/_'di lta ste/_shes rab kyi pha rol tu phyin pa 'di ni pha mthar phyin pa yin 
[\[154a.4\]]pa'i phyir ro/_/de ji ltar rnam par rtog pa bzhin du/_shes rab kyi pha rol tu phyin pa la rnam par rtog pa de dag med do/_/de ci'i phyir zhe na/_'di lta ste/_shes rab kyi pha rol tu phyin pa de ni pha mthar phyin pa yin na/_rigs kyi bu byang chub sems dpa'i theg pa pa des ni pha mtha' yang 
[\[154a.5\]]mi shes/_pha rol yang mi shes pa'i phyir ro/_/de ni sbyin pa'i pha rol tu phyin pas yongs su ma zin pa nas/_snga ma bzhin du sbyar te/_shes rab kyi pha rol tu phyin pa'i bar gyis yongs su ma zin la/_rnam pa thams cad mkhyen pa nyid kyi bar gyis yongs su ma zin pas/_nyan thos 
[\[154a.6\]]kyis dang /_rang sangs rgyas kyi sar ltung bar 'gyur zhing /_rnam pa thams cad mkhyen pa nyid du nges par 'byung bar mi 'gyur te/_rab 'byor de ltar na byang chub sems dpa' sems dpa' chen po shes rab kyi pha rol tu phyin pa dang /_thabs la mkhas pas yongs su ma zin pas/_
[\[154a.7\]]nyan thos kyi sa dang /_rang sangs rgyas kyi sar ltung bar 'gyur ro/_/rab 'byor byang chub sems dpa' sems dpa' chen po ji ltar shes rab kyi pha rol tu phyin pa dang /_thabs la mkhas pas yongs su zin la/_nyan thos kyi sa'am/_rang sangs rgyas kyi sar mi ltung zhing /_bla 
[\[154b\]]
[\[154b.1\]]na med pa yang dag par rdzogs pa'i byang chub thob par 'gyur zhe na/_rab 'byor 'di la byang chub sems dpa' sems dpa' chen po thog ma kho nar sbyin pa sbyin pa na/_ngar 'dzin pa dang /_nga yir 'dzin pa'i sems kyis sbyin pa sbyin par byed cing /_shes rab kyi bar tu sgom 
[\[154b.2\]]par byed de/_de 'di snyam du/_bdag gis sbyin pa sbyin no/_/sbyin pa 'di sbyin par bya'o/_/'di la sbyin pa sbyin par bya'o snyam du rlom sems su mi byed do/_/shes rab kyi pha rol tu phyin pa'i bar du yang de bzhin du sbyar te/_/de sbyin pa la rlom sems su mi byed/_
[\[154b.3\]]sbyin pas rlom sems su mi byed/_bdag gi sbyin pa'o snyam du rlom sems su mi byed do/_/de bzhin du sbyar te/_shes rab kyi pha rol tu phyin pa'i bar du rlom sems su mi byed/_shes rab kyis rlom sems su mi byed/_bdag gi shes rab bo snyam du rlom sems su mi 
[\[154b.4\]]byed do/_/de ci'i phyir zhe na/_'di ltar sbyin pa'i pha rol tu phyin pa la ni gang gis rlom sems su byed pa'i rnam par rtog pa med pa dang /_shes rab kyi pha rol tu phyin pa'i bar du gang gis rlom sems su byed pa'i rnam par rtog pa med pa'i phyir ro/_/'di lta ste/_sbyin pa'i pha 
[\[154b.5\]]rol tu phyin pa de dang /_shes rab kyi pha rol tu phyin pa'i bar du pha mthar phyin pa yin la/_byang chub sems dpa' de yang pha mtha' yang shes/_pha rol yang shes te/_rlom sems su mi byed pa de ni sbyin pa'i pha rol tu phyin pas yongs su zin pa yin no/_/tshul khrims 
[\[154b.6\]]kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pas yongs su zin cing /_rnam pa thams cad mkhyen pa nyid kyi bar gyis yongs su zin te/_nyan 
[\[154b.7\]]thos kyi sa dang /_rang sangs rgyas kyi sar ltung bar mi 'gyur zhing /_rnam pa thams cad mkhyen pa nyid thob par 'gyur ro/_/rab 'byor de ltar na byang chub sems dpa' sems dpa' chen po shes rab kyi pha rol tu phyin pas yongs su zin cing /_de bzhin du thabs la mkhas 
[\[155a\]]
[\[155a.1\]]pas yongs su zin te/_nyan thos kyi sa dang /_rang sangs rgyas kyi sar ltung bar mi 'gyur ro/_/nag po'i phyogs la ji lta ba bzhin du dkar po'i phyogs thams cad la yang de bzhin du sbyar bar bya'o/_/shes rab kyi pha rol tu phyin pa khri brgyad stong pa 
[\[155a.2\]]las gru'i le'u zhes bya ste bzhi bcu rtsa lnga pa'o//_//shes rab kyi pha rol tu phyin pa khri brgyad stong pa/_bam po sum cu rtsa lnga pa/_de skad ces bka' stsal pa dang /_bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 
[\[155a.3\]]'das las dang po pa'i byang chub sems dpa' sems dpa' chen pos shes rab kyi pha rol tu phyin pa la ji ltar bslab par bgyi/_bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin 
[\[155a.4\]]pa dang /_sbyin pa'i pha rol tu phyin pa la ji ltar bslab par bgyi/_bcom ldan 'das kyis bka' stsal pa/_rab 'byor 'di la las dang po pa'i byang chub sems dpa' sems dpa' chen po shes rab kyi pha rol tu phyin pa la slob par 'dod pa dang /_bsam gtan gyi pha rol tu phyin pa 
[\[155a.5\]]dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa la slob par 'dod pas/_shes rab kyi pha rol tu phyin pa 'di ston pa gang yin pa'i dge ba'i bshes gnyen dag la bsnyen 
[\[155a.6\]]bkur bya'o/_/sbyin pa'i pha rol tu phyin pa'i bar du slob par 'dod pas/_sbyin pa'i pha rol tu phyin pa ston pa'i dge ba'i bshes gnyen dag la brten par bya/_bsnyen par bya/_bsnyen bkur bya'o/_/de dag kyang de la shes rab kyi pha rol tu phyin pa 'di ston te/_rigs kyi bu tshur shog_/
[\[155a.7\]]khyod kyis sbyin pa gang dang /_gang sbyin pa de dag thams cad bla na med pa yang dag par rdzogs pa'i byang chub tu yongs su sngos shig/_/rigs kyi bu tshur shog_/khyod tshul khrims gang dang /_gang srung ba dang /_bzod pa sgom pa dang /_brtson 'grus rtsom pa dang /_bsam gtan 
[\[155b\]]
[\[155b.1\]]la snyoms par 'jug pa dang /_shes rab sgom pa de dag thams cad bla na med pa yang dag par rdzogs pa'i byang chub tu yongs su bsngos la/_rigs kyi bu khyod kyis bla na med pa yang dag par rdzogs pa'i byang chub gzugs las rtog par ma byed cig_/tshor ba dang /_'du 
[\[155b.2\]]shes dang /_'du byed rnams dang /_rnam par shes pa las rtog par ma byed cig rigs kyi bu khyod kyis bla na med pa yang dag par rdzogs pa'i byang chub sbyin pa'i pha rol tu phyin pa las rtog par ma byed cig_/tshul khrims dang /_bzod pa dang /_brtson 'grus dang /_bsam 
[\[155b.3\]]gtan dang /_shes rab kyi pha rol tu phyin pa las rtog par ma byed cig nang stong pa nyid dang /_dngos po med pa'i ngo bo nyid stong pa nyid kyi bar dang /_dran pa nye bar gzhag pa rnams las rtog par ma byed cig_/yang dag pa'i spong ba dang /_rdzu 'phrul gyi rkang pa dang /_dbang po dang /_
[\[155b.4\]]stobs dang /_byang chub kyi yan lag dang /_lam rnams las rtog par ma byed cig_/mngon par shes pa lnga dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]
[\[155b.5\]]brgyad las rtog par ma byed cig_/rigs kyi bu khyod bla na med pa yang dag par rdzogs pa'i byang chub la yang rtog par ma byed cig_/rnam pa thams cad mkhyen pa nyid kyi bar la yang rtog par ma byed cig_/de ci'i phyir zhe na/_gzugs la mi rtog na/_rnam pa thams cad mkhyen 
[\[155b.6\]]pa nyid kyi bar du thob par 'gyur zhing /_tshor ba dang /_'du shes dang /_'du byed rnams dang /_rnam par shes pa la mi rtog na/_rnam pa thams cad mkhyen pa nyid thob par 'gyur te/_sbyin pa'i pha rol tu phyin pa dang /_tshul khrims kyi pha rol tu phyin pa dang /_bzod pa'i pha rol 
[\[155b.7\]]tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa la mi rtog_/shes rab kyi pha rol tu phyin pa la mi rtog_/nang stong pa nyid dang /_dngos po med pa'i ngo bo nyid stong pa nyid kyi bar la mi rtog_/dran pa nye bar gzhag pa rnams la mi rtog_/
[\[156a\]]
[\[156a.1\]]yang dag pa'i spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam la mi rtog mngon par shes pa rnams dang /_stobs bcu dang /_mi 'jigs pa rnams dang /_so so yang dag par rig pa rnams dang /_sangs 
[\[156a.2\]]rgyas kyi chos ma 'dres pa [{]bcwa [,]bco [}]brgyad la mi rtog na/_rnam pa thams cad mkhyen pa nyid kyi bar du thob par 'gyur ba'i phyir ro/_/rigs kyi bu khyod shes rab kyi pha rol tu phyin pa la spyod pa na/_gzugs la 'dod pa ma skyed cig_/de ci'i phyir zhe na/_gzugs ni 'dod pa med pa yin pa'i 
[\[156a.3\]]phyir ro/_/rigs kyi bu khyod tshor ba dang /_'du shes dang /_'du byed rnams dang /_rnam par shes pa'i bar la 'dod pa ma skyed cig_/de ci'i phyir zhe na/_rigs kyi bu rnam par shes pa ni 'dod pa med pa'i phyir ro/_/rigs kyi bu khyod sbyin pa'i pha rol tu phyin pa la 'dod pa ma skyed cig 
[\[156a.4\]]tshul khrims dang /_bzod pa dang /_brtson 'grus dang /_bsam gtan gyi pha rol tu phyin pa la 'dod pa ma skyed cig_/rigs kyi bu khyod shes rab kyi pha rol tu phyin pa la 'dod pa ma skyed cig_/nang stong pa nyid la 'dod pa ma skyed cig_/dngos po med pa'i ngo bo nyid stong pa nyid kyi bar 
[\[156a.5\]]la 'dod pa ma skyed cig_/dran pa nye bar gzhag pa rnams la 'dod pa ma skyed cig_/yang dag pa'i spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam rnams kyi bar la 'dod pa ma skyed cig_/mngon par shes pa lnga dang /_stobs 
[\[156a.6\]]bcu dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa rnams kyi bar la 'dod pa ma skyed cig_/rigs kyi bu khyod rnam pa thams cad mkhyen pa nyid la yang 'dod pa ma skyed cig_/de ci'i phyir zhe na/_rigs kyi bu rnam pa thams cad mkhyen 
[\[156a.7\]]pa nyid ni 'dod pa med cing 'dod par bya ba ma yin pa'i phyir ro/_/rigs kyi bu khyod rgyun du zhugs pa'i 'bras bu la 'dod pa ma skyed cig_/lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub la 'dod pa ma skyed cig_/byang chub 
[\[156b\]]
[\[156b.1\]]sems dpa'i skyon med pa la 'dod pa ma skyed cig_/de ci'i phyir zhe na/_rigs kyi bu byang chub ni 'dod pa med pa'i phyir ro/_/de ci'i phyir zhe na/_rigs kyi bu chos thams cad ni ngo bo nyid kyis stong pa'i phyir ro zhes chos ston to/_/rab 'byor gyis gsol pa/_bcom ldan 'das byang chub 
[\[156b.2\]]sems dpa' sems dpa' chen po gang dag chos thams cad rang gi mtshan nyid kyis stong pa la bla na med pa yang dag par rdzogs pa'i byang chub don du gnyer zhing /_bla na med pa yang dag par rdzogs pa'i byang chub mngon par rdzogs par 'tshang rgya bar 'tshal ba dag ni dka' ba bgyid 
[\[156b.3\]]pa lags so/_/bcom ldan 'das kyis bka' stsal pa/_rab 'byor de de bzhin no/_/de de bzhin te/_byang chub sems dpa' sems dpa' chen po gang dag chos thams cad rang gi mtshan nyid kyis stong pa la bla na med pa yang dag par rdzogs pa'i byang chub don du gnyer zhing /_bla na med 
[\[156b.4\]]pa yang dag par rdzogs pa'i byang chub mngon par rdzogs par 'tshang rgya bar 'dod pa dag ni dka' ba byed pa yin no/_/rab 'byor 'on kyang byang chub sems dpa' sems dpa' chen po rnams ni chos thams cad sgyu ma lta bu dang /_rmi lam lta bur shes na bla na med pa yang dag par rdzogs pa'i byang chub 
[\[156b.5\]]la yang dag par zhugs pa yin no/_/byang chub sems dpa' sems dpa' chen po rnams ni 'jig rten la phan pa dang /_bde ba'i phyir yang dag par zhugs pa yin te/_bdag 'jig rten gyis skyob par gyur cig ces bla na med pa yang dag par rdzogs pa'i byang chub la yang dag par zhugs pa 
[\[156b.6\]]yin no/_/'jig rten gyi skyabs su gyur cig_/'jig rten gyi gnas dang /_'jig rten gyi dpung gnyen dang /_'jig rten gyi gling dang /_'jig rten gyi yongs su 'dren pa dang /_'jig rten gyi rten du gyur cig ces bla na med pa yang dag par rdzogs pa'i byang chub la yang dag par zhugs 
[\[156b.7\]]pa yin no/_/rab 'byor byang chub sems dpa' sems dpa' chen po rnams ji ltar 'jig rten la phan pa'i phyir yang dag par zhugs pa yin zhe na/_rab 'byor 'di la byang chub sems dpa' sems dpa' chen po rnams kyis sems can rnams 'gro ba lnga las yongs su grol bar byas nas/_
[\[157a\]]
[\[157a.1\]]mya ngan las 'das pa 'jigs pa med pa bde ba'i thang la 'god par byed de/_rab 'byor de ltar na byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod pa rnams 'jig rten la phan pa'i phyir yang 
[\[157a.2\]]dag par zhugs pa yin no/_/rab 'byor byang chub sems dpa' sems dpa' chen po rnams ji ltar 'jig rten la bde ba'i phyir yang dag par zhugs pa yin zhe na/_rab 'byor 'di la byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs 
[\[157a.3\]]par 'tshang rgya bar 'dod pa rnams kyis sems can rnams sdug bsngal ba dang /_yid mi bde ba dang /_'khrug pa thams cad las grol bar byas nas/_mya ngan las 'das pa 'jigs pa med pa bde ba'i thang la 'god par byed de/_rab 'byor de ltar na byang chub sems dpa' sems 
[\[157a.4\]]dpa' chen po rnams 'jig rten la bde ba'i phyir yang dag par zhugs pa yin no/_/rab 'byor byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod pa rnams ji ltar 'jig rten gyi skyob pa yin zhe na/_rab 'byor 'di 
[\[157a.5\]]la byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod pa rnams kyis 'khor ba na yod pa'i sdug bsngal gang yin pa de dag las sems can rnams la skyob cing de dag spong ba'i phyir chos ston te/_de dag gis chos de thos 
[\[157a.6\]]nas rim gyis theg pa gsum po dag gis yongs su mya ngan las 'da' bar 'gyur te/_rab 'byor de ltar na byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod pa rnams 'jig rten gyi skyob pa yin no/_/rab 'byor byang 
[\[157a.7\]]chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod pa rnams ji ltar 'jig rten gyi skyabs yin zhe na/_rab 'byor 'di la byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs 
[\[157b\]]
[\[157b.1\]]par 'tshang rgya bar 'dod pa rnams kyis sems can skye ba dang /_rga ba dang /_na ba dang /_'chi ba dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrug pa'i chos can rnams skye ba dang /_rga ba dang /_na ba dang /_'chi ba dang /_mya ngan dang /_smre sngags 
[\[157b.2\]]'don pa dang /_sdug bsngal ba dang /_yid mi bde ba dang /_'khrug pa rnams las yongs su grol bar byed la/_yongs su bkrol nas phung po'i lhag ma med pa'i mya ngan las 'das pa'i dbyings su yongs su mya ngan las 'da' bar byed de/_rab 'byor de ltar na byang chub sems dpa' 
[\[157b.3\]]sems dpa' chen po rnams 'jig rten gyi skyabs yin no/_/rab 'byor byang chub sems dpa' sems dpa' chen po rnams ji ltar 'jig rten gyi gnas yin zhe na/_rab 'byor 'di la byang chub sems dpa' sems dpa' chen po rnams chos thams cad 'dre ba med par bya ba'i phyir chos 
[\[157b.4\]]ston te/_rab 'byor de ltar na byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod pa rnams 'jig rten gyi gnas yin no/_/rab 'byor gyis gsol pa/_bcom ldan 'das ji ltar chos thams cad 'dre 
[\[157b.5\]]ba ma mchis pa lags/_bcom ldan 'das kyis bka' stsal pa/_rab 'byor gzugs kyi 'dre ba med pa gang yin pa de ni gzugs kyi 'dre ba med pa yin te/_de ni gzugs kyi skye ba med pa yin no/_/gzugs kyi skye ba med pa gang yin pa de ni gzugs kyi 'gag pa med pa yin te/_
[\[157b.6\]]de ni gzugs kyi 'dre ba med pa yin no/_/tshor ba dang /_'du shes dang /_'du byed rnams dang /_rnam par shes pa'i skye ba med pa dang /_'gag pa med pa gang yin pa de ni rnam par shes pa'i 'dre ba med pa yin te/_de bzhin du rnam pa thams cad mkhyen pa nyid kyi bar du yang sbyar bar bya'o/_/rab 
[\[157b.7\]]'byor de ltar na byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod pa rnams chos thams cad 'dre ba med par bya ba'i phyir chos ston to/_/rab 'byor byang chub sems dpa' sems dpa' chen po bla na med pa 
[\[158a\]]
[\[158a.1\]]yang dag par rdzogs pa'i byang chub mngon par rdzogs par 'tshang rgya bar 'dod pa rnams ji ltar 'jig rten gyi dpung gnyen yin zhe na/_rab 'byor 'di la byang chub sems dpa' sems dpa' chen po rnams sems can rnams la 'di skad du chos ston te/_gzugs kyi pha rol gang 
[\[158a.2\]]yin pa de ni gzugs ma yin no/_/tshor ba dang 'du shes dang 'du byed rnams dang rnam par shes pa'i pha rol gang yin pa de ni rnam par shes pa ma yin no/_/de bzhin du sbyar te/_rnam pa thams cad mkhyen pa nyid kyi bar gyi pha rol gang yin pa de ni rnam pa thams cad mkhyen pa nyid ma yin no zhes chos 
[\[158a.3\]]ston te/_rab 'byor gzugs ji lta ba bzhin du chos thams cad kyang de bzhin no/_/rab 'byor gyis gsol pa/_bcom ldan 'das gal te chos thams cad gzugs ji lta ba bzhin lags na/_byang chub sems dpa' sems dpa' chen pos rnam pa thams cad mkhyen pa nyid mngon par rdzogs 
[\[158a.4\]]par sangs rgyas pa nyid du mi 'gyur lags sam/_de ci'i slad du zhe na/_bcom ldan 'das gzugs kyi pha rol na rnam par rtog pa ci yang ma mchis la/_tshor ba dang 'du shes dang 'du byed rnams dang rnam par shes pa'i pha rol na rnam par rtog pa ci yang ma mchis te/_de bzhin du 'di ni gzugs so/_/
[\[158a.5\]]'di ni tshor ba'o/_/'di ni 'du shes so/_/'di ni 'du byed rnams so/_/'di ni rnam par shes pa'o zhes bgyi ba dang /_'di ni rnam pa thams cad mkhyen pa nyid do zhes bgyi ba'i bar du rnam pa thams cad mkhyen pa nyid kyi bar gyi pha rol na rnam par rtog pa ci yang ma mchis pa'i slad du'o/_/bcom ldan 
[\[158a.6\]]'das kyis bka' stsal pa/_rab 'byor de de bzhin no/_/de de bzhin te/_rab 'byor gzugs kyi pha rol ni rnam par rtog pa ci yang med la/_rnam pa thams cad mkhyen pa nyid kyi bar gyi pha rol na rnam par rtog pa ci yang med de/_rab 'byor 'on kyang byang chub sems dpa' sems dpa' 
[\[158a.7\]]chen po rnams chos de lta bu dag la nges par sems shing zhum par yang mi 'gyur la de ltar chos de dag mngon par rdzogs par 'tshang rgya bar bya'o snyam ste/_de ltar bla na med pa yang dag par rdzogs pa'i byang chub mngon par rdzogs par sangs rgyas nas chos de dag ni 'di ltar zhi ba'o/_/'di 
[\[158b\]]
[\[158b.1\]]ltar gya nom pa'o/_/zhes ston par byed pa ni dka' ba byed pa yin te/_rab 'byor de ltar na byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod pa rnams 'jig rten gyi dpung gnyen yin no/_/rab 'byor 
[\[158b.2\]]byang chub sems dpa' sems dpa' chen po rnams bla na med pa yang dag par rdzogs pa'i byang chub mngon par rdzogs par sangs rgyas nas/_ji ltar 'jig rten gyi gling du 'gyur zhe na/_rab 'byor 'di lta ste dper na/_chu klung chen po rnams sam/_rgya mtsho chen po dag nas phyogs gang dag chus yongs su 
[\[158b.3\]]chod pa de dag ni gling zhes bya'o/_/rab 'byor de bzhin du gzugs ni sngon gyi mtha' dang phyi ma'i mtha' yongs su chad pa'o/_/rab 'byor tshor ba dang /_'du shes dang /_'du byed rnams dang /_rnam par shes pa ni sngon gyi mtha' dang phyi ma'i mtha' yongs su chad pa'o/_/rnam pa thams cad 
[\[158b.4\]]mkhyen pa nyid kyi bar ni sngon gyi mtha' dang phyi ma'i mtha' yongs su chad pa'o/_/rab 'byor sngon gyi mtha' dang /_phyi ma'i mtha' yongs su chad pa de dag gis chos thams cad yongs su chad do/_/rab 'byor chos thams cad kyi sngon gyi mtha' dang phyi ma'i mtha' yongs su chad pa gang yin pa de 
[\[158b.5\]]ni 'di lta ste stong pa nyid dang /_dmigs su med pa dang /_lam chad pa dang /_sred pa zad pa dang /_lhag ma med pa dang /_'dod chags dang bral ba dang /_'gog pa dang mya ngan las 'das pa yin te/_de ni zhi ba'o/_/de ni gya nom pa'o/_/de ni ji lta ba'i bdag nyid yin te/_rab 'byor de ltar na byang chub 
[\[158b.6\]]sems dpa' sems dpa' chen po rnams kyis bla na med pa yang dag par rdzogs pa'i byang chub mngon par rdzogs par sangs rgyas nas/_chos thams cad sngon gyi mtha' dang phyi ma'i mtha' yongs su chad par ston pa ni 'jig rten gyi gling yin no/_/rab 'byor byang chub sems dpa' sems dpa' 
[\[158b.7\]]chen po rnams bla na med pa yang dag par rdzogs pa'i byang chub mngon par rdzogs par sangs rgyas nas/_ji ltar 'jig rten gyi yongs su 'dren par 'gyur zhe na/_rab 'byor 'di la byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod pa 
[\[159a\]]
[\[159a.1\]]rnams sems can gyi rigs la snying rje chen po bskyed nas gzugs skye ba med pa dang 'gag pa med pa dang /_kun nas nyon mongs pa med pa dang rnam par byang ba med par chos ston cing 'chad do/_/tshor ba dang /_'du shes dang /_'du byed rnams dang /_rnam 
[\[159a.2\]]par shes pa skye ba med pa dang /_'gag pa med pa dang /_kun nas nyon mongs pa med pa dang /_rnam par byang ba med par chos ston te/_de bzhin du pha rol tu phyin pa thams cad dang /_stong pa nyid thams cad dang /_byang chub kyi phyogs kyi chos rnams dang /_stobs bcu dang /_mi 'jigs pa rnams 
[\[159a.3\]]dang /_so so yang dag par rig pa rnams dang /_sangs rgyas kyi chos ma 'dres pa [{]bcwa [,]bco [}]brgyad dang /_rnam pa thams cad mkhyen pa nyid skye ba med pa dang /_'gag pa med pa dang /_kun nas nyon mongs pa med pa dang /_rnam par byang ba med par chos ston cing 'chad do/_/rang byang chub skye ba 
[\[159a.4\]]med pa dang /_'gag pa med pa dang /_kun nas nyon mongs pa med pa dang /_rnam par byang ba med par chos ston cing 'chad do/_/rgyun du zhugs pa'i 'bras bu skye ba med pa dang /_'gag pa med pa dang /_kun nas nyon mongs pa med pa dang /_rnam par byang ba med par chos ston cing 'chad do/_/
[\[159a.5\]]de bzhin du lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid skye ba med pa dang /_'gag pa med pa dang /_kun nas nyon mongs pa med pa dang /_rnam par byang ba med par chos ston cing 'chad do/_/rab 'byor de ltar na byang chub sems dpa' sems 
[\[159a.6\]]dpa' chen po rnams bla na med pa yang dag par rdzogs pa'i byang chub mngon par rdzogs par sangs rgyas nas sems can rnams kyi yongs su 'dren par 'gyur ro/_/rab 'byor byang chub sems dpa' sems dpa' chen po rnams bla na med pa yang dag par rdzogs pa'i byang chub mngon par rdzogs 
[\[159a.7\]]par sangs rgyas nas ji ltar sems can rnams kyi rten du 'gyur zhe na/_rab 'byor 'di la byang chub sems dpa' sems dpa' chen po rnams bla na med pa yang dag par rdzogs pa'i byang chub mngon par rdzogs par sangs rgyas nas/_gzugs ni nam mkha'i tshul can no zhes chos ston cing 
[\[159b\]]
[\[159b.1\]]'chad do/_/tshor ba dang /_'du shes dang /_'du byed rnams dang /_rnam par shes pa ni nam mkha'i tshul can no zhes sems can rnams la chos ston cing /_rnam pa thams cad mkhyen pa nyid kyi bar du nam mkha'i tshul can no zhes chos ston to/_/gzugs kyi stong pa nyid ni 'gro ba dang 
[\[159b.2\]]'ong ba med pa ste/_de la 'gro ba med cing 'ong ba med do zhes sems can rnams la chos ston to/_/tshor ba dang /_'du shes dang /_'du byed rnams kyi stong pa nyid ni 'gro ba dang 'ong ba med pa'o/_/rnam par shes pa'i stong pa nyid ni 'gro ba dang 'ong ba med pa ste de la 'gro ba dang 'ong ba med do 
[\[159b.3\]]zhes sems can rnams la chos ston to/_/de bzhin du rnam pa thams cad mkhyen pa nyid kyi bar gyi stong pa nyid ni 'gro ba dang 'ong ba med pa ste de la 'gro ba dang 'ong ba med do zhes sems can rnams la chos ston te/_rab 'byor de ltar na byang chub sems dpa' sems dpa' chen po rnams bla na med 
[\[159b.4\]]pa yang dag par rdzogs pa'i byang chub mngon par rdzogs par sangs rgyas nas sems can rnams kyi rten du 'gyur ro/_/de ci'i phyir zhe na/_rab 'byor chos thams cad ni stong pa nyid kyi tshul can te de dag tshul de las mi 'da' ba'i phyir ro/_/de ci'i phyir zhe na/_stong pa nyid la 'gro ba'am 'ong ba mi 
[\[159b.5\]]dmigs pa'i phyir ro/_/rab 'byor chos thams cad ni mtshan ma med pa'i tshul can te de dag ni tshul de las mi 'da'o/_/de ci'i phyir zhe na/_mtshan ma med pa la 'gro ba'am 'ong ba mi dmigs pa'i phyir ro/_/rab 'byor chos thams cad ni smon pa med pa'i tshul can te de dag ni tshul de las mi 'da'o/_/
[\[159b.6\]]de ci'i phyir zhe na/_smon pa med pa la 'gro ba'am 'ong ba mi dmigs pa'i phyir ro/_/rab 'byor chos thams cad ni mngon par 'du byed pa med pa ste de dag ni tshul de las mi 'da'o/_/de ci'i phyir zhe na/_mngon par 'du byed pa med pa la 'gro ba dang 'ong ba mi dmigs pa'i phyir ro/_/de bzhin du sbyar te rab 
[\[159b.7\]]'byor chos thams cad ni skye ba med pa dang 'gag pa med pa dang kun nas nyon mongs pa med pa dang rnam par byang ba med pa'i tshul can te de dag ni tshul de las mi 'da'o/_/de ci'i phyir zhe na/_skye ba med pa dang 'gag pa med pa dang kun nas nyon mongs pa med pa dang /_rnam par byang ba med pa la 'gro ba'am 'ong ba mi 
[\[160a\]]
[\[160a.1\]]dmigs pa'i phyir ro/_/rab 'byor chos thams cad ni rmi lam lta bu'i tshul can te de dag ni tshul de las mi 'da'o/_/de ci'i phyir zhe na/_rmi lam la 'gro ba'am 'ong ba mi dmigs pa'i phyir ro/_/rab 'byor de bzhin du chos thams cad ni sgyu ma lta bu'i tshul can dang mig yor lta bu'i tshul can 
[\[160a.2\]]dang /_sprul pa lta bu'i tshul can te de dag ni tshul de las mi 'da'o/_/de ci'i phyir zhe na/_sprul pa la 'gro ba'am 'ong ba mi dmigs pa'i phyir ro/_/rab 'byor chos thams cad ni skye ba med pa dang dngos po med pa'i tshul can te de dag ni tshul de las mi 'da'o/_/de ci'i phyir zhe na/_skye ba med pa dang dngos 
[\[160a.3\]]po med pa la 'gro ba'am 'ong ba mi dmigs pa'i phyir ro/_/rab 'byor chos thams cad ni mtha' yas mu med pa'i tshul can te de dag ni tshul de las mi 'da'o/_/de ci'i phyir zhe na/_mtha' yas mu med pa la 'gro ba'am 'ong ba mi dmigs pa'i phyir ro/_/rab 'byor chos thams cad ni dbri 
[\[160a.4\]]ba med pa dang bsnan pa med pa'i tshul can te de dag ni tshul de las mi 'da'o/_/de ci'i phyir zhe na/_dbri ba med pa dang bsnan pa med pa la 'gro ba'am 'ong ba mi dmigs pa'i phyir ro/_/rab 'byor chos thams cad ni 'gro ba dang 'ong ba med pa'i tshul can no/_/rab 'byor chos thams cad ni blang ba med pa 
[\[160a.5\]]dang dor ba med pa'i tshul can no/_/rab 'byor chos thams cad ni phrad pa med pa dang bral ba med pa dang 'dre ba med pa dang mi 'dre ba med pa'i tshul can no/_/rab 'byor chos thams cad ni bdag gi tshul can te de dag ni tshul de las mi 'da'o/_/de ci'i phyir zhe na/_rab 'byor ba dag la 'gro ba'am 'ong ba mi 
[\[160a.6\]]dmigs pa'i phyir ro/_/rab 'byor chos thams cad ni sems can gyi tshul can no/_/rab 'byor chos thams cad ni srog dang skye ba po dang gso ba dang skyes bu dang gang zag dang shed las skyes dang shed bu dang byed pa po dang tshor ba po dang slong ba po dang /_shes pa po dang mthong ba po'i tshul can te de 
[\[160a.7\]]dag ni tshul de las mi 'da'o/_/de ci'i phyir zhe na/_rab 'byor ba dag gtan med cing sems can dang srog dang skye ba po dang gso ba dang skyes bu dang gang zag dang shed las skyes dang shed bu dang byed pa po dang tshor ba po dang slong ba po dang shes pa po dang mthong ba po yang gtan med na rab 'byor 'gro ba'am 'od 
[\[160b\]]
[\[160b.1\]]ba lta dmigs par ga la 'gyur/_rab 'byor chos thams cad ni rtag pa'i tshul can te de dag ni tshul de las mi 'da'o/_/de ci'i phyir zhe na/_rab 'byor rtag pa ci yang gtan med na 'gro ba'am 'ong ba lta ga la yod/_rab 'byor chos thams cad ni bde ba'i tshul can te de dag ni tshul de las mi 
[\[160b.2\]]'da'o/_/rab 'byor chos thams cad ni bdag gi tshul can dang sdug pa'i tshul can te de dag ni tshul de las mi 'da'o/_/de ci'i phyir zhe na/_rab 'byor rtag pa dang bde ba dang /_bdag dang sdug pa gtan med na de dag gi 'gro ba'am 'ong ba lta ga la yod/_rab 'byor chos thams cad ni mi rtag pa'i 
[\[160b.3\]]tshul can no/_/rab 'byor chos thams cad ni sdug bsngal ba dang bdag med pa dang mi sdug pa'i tshul can te de dag ni tshul de las mi 'da'o/_/de ci'i phyir zhe na/_rab 'byor mi rtag pa gtan med cing sdug bsngal ba'am/_bdag med pa'am/_mi sdug pa gtan med na de'i 'gro ba'am 'ong ba lta ga 
[\[160b.4\]]la yod/_rab 'byor chos thams cad ni 'dod chags kyi tshul can te/_de dag ni tshul de las mi 'da'o/_/de ci'i phyir zhe na/_rab 'byor 'dod chags kyi dngos po gtan med na 'dod chags lta ga la yod/_rab 'byor chos thams cad ni zhe sdang gi tshul can te/_de dag ni tshul de las mi 
[\[160b.5\]]'da'o/_/de ci'i phyir zhe na/_rab 'byor zhe sdang gi dngos po gtan med na zhe sdang lta ga la yod/_rab 'byor chos thams cad ni gti mug gi tshul can te/_de dag ni tshul de las mi 'da'o/_/de ci'i phyir zhe na/_rab 'byor gti mug gi dngos po gtan med na gti mug lta ga la yod/_rab 'byor chos 
[\[160b.6\]]thams cad ni lta bar gyur pa'i tshul can te de dag ni tshul de las mi 'da'o/_/de ci'i phyir zhe na/_rab 'byor lta bar gyur pa'i dngos po gtan med na lta bar gyur pa lta ga la yod/_rab 'byor chos thams cad ni de bzhin nyid kyi tshul can te de dag ni tshul de las mi 'da'o/_/de ci'i phyir zhe na/_
[\[160b.7\]]rab 'byor de bzhin nyid la 'gro ba'am 'ong ba mi dmigs pa'i phyir ro/_/rab 'byor chos thams cad ni chos kyi dbyings kyi tshul can no/_/rab 'byor chos thams cad ni yang dag pa'i mtha'i tshul can dang /_mnyam pa nyid kyi tshul can dang /_bsam gyis mi khyab pa'i dbyings kyi tshul 
[\[161a\]]
[\[161a.1\]]can te/_de dag ni tshul de las mi 'da'o/_/de ci'i phyir zhe na/_rab 'byor bsam gyis mi khyab pa'i dbyings la 'gro ba'am 'ong ba mi dmigs pa'i phyir ro/_/rab 'byor chos thams cad ni mi g.yo ba'i tshul can te/_de dag ni tshul de las mi 'da'o/_/de ci'i phyir zhe na/_rab 
[\[161a.2\]]'byor chos 'ga' la yang g.yo ba med pas 'gro ba'am 'ong ba med pa'i phyir ro/_/rab 'byor chos thams cad ni gzugs kyi tshul can te/_de dag ni tshul de las mi 'da'o/_/de ci'i phyir zhe na/_rab 'byor gzugs gtan med na de'i 'gro ba'am 'ong ba lta ga la yod/_rab 'byor de bzhin 
[\[161a.3\]]du chos thams cad ni tshor ba dang /_'du shes dang /_'du byed rnams dang /_rnam par shes pa'i tshul can te de dag ni tshul de las mi 'da'o/_/de ci'i phyir zhe na/_rab 'byor rnam par shes pa gtan mi dmigs na de'i 'gro ba'am 'ong ba lta dmigs par ga la 'gyur/_rab 'byor chos thams cad ni 
[\[161a.4\]]sbyin pa'i pha rol tu phyin pa'i tshul can te de dag ni tshul de las mi 'da'o/_/de ci'i phyir zhe na/_rab 'byor sbyin pa gtan med na sbyin pa'i pha rol tu phyin pa'i 'gro ba'am 'ong ba lta ga la yod/_rab 'byor de bzhin du chos thams cad ni tshul khrims kyi pha rol tu phyin pa'i tshul can no/_/rab 
[\[161a.5\]]'byor chos thams cad ni bzod pa dang /_brtson 'grus dang /_bsam gtan dang /_shes rab kyi pha rol tu phyin pa'i tshul can te/_de dag ni tshul de las mi 'da'o/_/de ci'i phyir zhe na/_rab 'byor shes rab kyi pha rol tu phyin pa gtan med na de'i 'gro ba'am 'ong ba lta ga la yod/_
[\[161a.6\]]rab 'byor chos thams cad ni nang stong pa nyid kyi tshul can no/_/rab 'byor chos thams cad ni dngos po med pa'i ngo bo nyid stong pa nyid kyi bar gyi tshul can te/_de dag ni tshul de las mi 'da'o/_/de ci'i phyir zhe na/_dngos po med pa'i ngo bo nyid stong pa nyid gtan med na de'i 'gro ba'am/_
[\[161a.7\]]'ong ba lta ga la yod/_rab 'byor chos thams cad ni dran pa nye bar gzhag pa'i tshul can te/_de dag ni tshul de las mi 'da'o/_/de ci'i phyir zhe na/_dran pa nye bar gzhag pa rnams gtan med na de dag gi 'gro ba'am 'ong ba lta ga la yod/_rab 'byor de bzhin du chos 
[\[161b\]]
[\[161b.1\]]thams cad ni yang dag pa'i spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam dang /_stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi 
[\[161b.2\]]chos ma 'dres pa [{]bcwa [,]bco [}]brgyad kyi tshul can te/_de dag ni tshul de las mi 'da'o/_/de ci'i phyir zhe na/_rab 'byor sangs rgyas kyi chos ma 'dres pa rnams la 'gro ba'am/_'ong ba mi dmigs pa'i phyir ro/_/rab 'byor chos thams cad ni rgyun du zhugs pa'i tshul can te/_de 
[\[161b.3\]]dag ni tshul de las mi 'da'o/_/rab 'byor chos thams cad ni lan cig phyir 'ong ba dang /_phyir mi 'ong ba dang /_dgra bcom pa nyid dang /_rang sangs rgyas kyi tshul can te/_de dag ni tshul de las mi 'da'o/_/de ci'i phyir zhe na/_rab 'byor rang sangs rgyas rnams la 'gro ba'am 
[\[161b.4\]]'ong ba mi dmigs pa'i phyir ro/_/rab 'byor chos thams cad ni bla na med pa yang dag par rdzogs pa'i byang chub kyi tshul can te/_de dag ni tshul de las mi 'da'o/_/de ci'i phyir zhe na/_rab 'byor bla na med pa yang dag par rdzogs pa'i byang chub la ni 'gro ba'am 'ong ba mi dmigs 
[\[161b.5\]]pa'i phyir ro/_/rab 'byor gyis gsol pa/_bcom ldan 'das shes rab kyi pha rol tu phyin pa zab mo 'di la su dag mos par 'gyur lags/_bcom ldan 'das kyis bka' stsal pa/_rab 'byor byang chub sems dpa' sems dpa' chen po gang dag sngon bla na med pa yang dag par rdzogs pa'i byang chub 
[\[161b.6\]]kyi phyir spyod spyod pa dang /_sngon gyi rgyal ba dag la lhag par bya ba byas pa dang /_sngon gyi sangs rgyas rnams kyis yongs su smin par byas shing dge ba'i rtsa ba bsags pa dang /_sangs rgyas mang po bye ba khrag khrig phrag 'bum dag la bsnyen bkur byed byed pa dang /_dge ba'i bshes gnyen 
[\[161b.7\]]gyis yongs su zin pa dag shes rab kyi pha rol tu phyin pa zab mo 'di la mos par 'gyur ro/_/shes rab kyi pha rol tu phyin pa khri brgyad stong pa las chos thams cad kyi ngo bo nyid bstan pa'i le'u zhes bya ste bzhi bcu rtsa drug pa'o//_//
[\[162a\]]
[\[162a.1\]]rab 'byor gyis gsol pa/_bcom ldan 'das byang chub sems dpa' sems dpa' chen po gang dag shes rab kyi pha rol tu phyin pa zab mo 'di la mos par 'gyur ba de dag gi rtags rnams dang /_rnam pa dang /_mtshan ma rnams dang /_rang bzhin du 'gyur ba 
[\[162a.2\]]gang lags/_de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor byang chub sems dpa' sems dpa' chen po gang dag shes rab kyi pha rol tu phyin pa zab mo 'di la/_mos pa de dag ni 'dod chags bsal 
[\[162a.3\]]bas/_dben pa'i rang bzhin can dang /_zhe sdang dang /_gti mug bsal bas/_dben pa'i rang bzhin can du 'gyur ro/_/rab 'byor de dag ni 'dod chags kyi rtags kyis dben pa'i rang bzhin can du 'gyur ro/_/rab 'byor byang chub sems dpa' sems dpa' chen po de dag 
[\[162a.4\]]ni zhe sdang dang /_gti mug gi rtags kyis dben pa'i rang bzhin can du 'gyur ro/_/rab 'byor de dag ni 'dod chags kyi mtshan mas dben pa'i rang bzhin can du 'gyur ro/_/rab 'byor byang chub sems dpa' sems dpa' chen po de dag ni zhe sdang dang /_gti mug gi mtshan mas dben 
[\[162a.5\]]pa'i rang bzhin can du 'gyur ro/_/rab 'byor gyis gsol pa/_bcom ldan 'das byang chub sems dpa' sems dpa' chen po gang dag shes rab kyi pha rol tu phyin pa zab mo 'di rtogs par 'gyur ba de dag ji lta bu'i tshul can du 'gyur ba lags/_bcom ldan 'das kyis bka' 
[\[162a.6\]]stsal pa/_rab 'byor byang chub sems dpa' sems dpa' chen po gang dag shes rab kyi pha rol tu phyin pa zab mo 'di rtogs pa de dag ni/_rnam pa thams cad mkhyen pa nyid kyi tshul can du 'gyur ro/_/rab 'byor gyis gsol pa/_bcom ldan 'das byang chub sems dpa' sems 
[\[162a.7\]]dpa' chen po rnam pa thams cad mkhyen pa nyid kyi tshul can de dag ni sems can thams cad kyi rten lags so/_/bcom ldan 'das kyis bka' stsal pa/_rab 'byor de de bzhin te/_de de bzhin no/_/rab 'byor byang chub sems dpa' sems dpa' chen po gang dag shes rab kyi 
[\[162b\]]
[\[162b.1\]]pha rol tu phyin pa zab mo 'di la mos pa de dag ni rnam pa thams cad mkhyen pa nyid kyi tshul can yin pas sems can thams cad kyi rten yin no/_/rab 'byor gyis gsol pa/_bcom ldan 'das byang chub sems dpa' sems dpa' chen po gang dag gis 'di ltar bdag cag gis sems can 
[\[162b.2\]]thams cad yongs su mya ngan las bzla bar bya'o/_/zhes go cha de dag 'tshal la de la sems can dang sems can du gdags pa yang mi dmigs pa ni dka' ba bgyid pa lags so/_/bcom ldan 'das kyis bka' stsal pa/_rab 'byor de de bzhin no/_/de de bzhin te/_rab 'byor 
[\[162b.3\]]byang chub sems dpa' sems dpa' chen po gang dag gis sems can thams cad yongs su mya ngan las bzla bar bya'o/_/zhes go cha de bgos pa de dag ni dka' ba byed pa yin no/_/rab 'byor byang chub sems dpa' sems dpa' chen po'i go cha de ni gzugs dang 'brel pa ma yin no/_/de ci'i 
[\[162b.4\]]phyir zhe na/_rab 'byor gzugs dang /_byang chub sems dpa'i go cha gtan med pa'i phyir te/_rab 'byor de bas na go cha de ni gzugs dang 'brel pa ma yin no zhes bya'o/_/rab 'byor go cha de ni tshor ba dang /_'du shes dang /_'du byed rnams dang /_rnam par shes pa dang 'brel pa ma 
[\[162b.5\]]yin no/_/de ci'i phyir zhe na/_rab 'byor rnam par shes pa dang /_byang chub sems dpa'i go cha gtan med pa'i phyir te/_rab 'byor de bas na go cha de ni rnam par shes pa dang 'brel pa ma yin no/_/rab 'byor go cha de ni bdag gi ba dang 'brel ba ma yin zhing /_sems can dang /_srog 
[\[162b.6\]]dang /_skye ba po dang /_gso ba dang /_skyes bu dang /_gang zag dang /_shed las skyes dang /_shed bu dang /_byed pa po dang /_tshor ba po dang /_slong ba po dang /_shes pa po dang /_mthong ba po dang 'brel pa ma yin no/_/rab 'byor go cha de ni rnam pa thams cad mkhyen pa 
[\[162b.7\]]nyid kyi bar dang 'brel pa ma yin no/_/de ci'i phyir zhe na/_rab 'byor rnam pa thams cad mkhyen pa nyid gtan med la/_byang chub sems dpa'i go cha gtan med cing mi dmigs pa'i phyir te/_de bas na byang chub sems dpa' sems dpa' chen po'i go cha de ni rnam pa thams cad mkhyen pa nyid kyi bar 
[\[163a\]]
[\[163a.1\]]dang 'brel ba ma yin no/_/rab 'byor kye ma shes rab kyi pha rol tu phyin pa zab mo 'di la spyod pa gang dag gis 'di ltar bdag cag gis sems can thams cad yongs su mya ngan las bzla bar bya'o/_/zhes go cha bgos pa'i byang chub sems dpa' sems dpa' chen po'i go cha de ni chos thams 
[\[163a.2\]]cad dang 'brel pa ma yin no/_/rab 'byor gyis gsol pa/_bcom ldan 'das byang chub sems dpa' sems dpa' chen po sems can thams cad yongs su mya ngan las bzla bar bya'o/_/zhes go cha 'tshal ba de ni nyan thos kyi sa'am/_rang sangs rgyas kyi sa'i gnas gnyis su 
[\[163a.3\]]mi mchi bar 'tshal bar bgyi ba lags so/_/bcom ldan 'das 'di ni gnas ma mchis shing go skabs ma lags te/_byang chub sems dpa' sems dpa' chen po gang sems can thams cad yongs su mya ngan las bzla bar bya'o/_/zhes de ltar go cha 'tshal ba de nyan thos kyi sa'am/_rang 
[\[163a.4\]]sangs rgyas kyi sar ltung ba de ni gnas ma mchis lags so/_/de ci'i slad du zhe na/_byang chub sems dpa' sems dpa' chen po rnams ni sa mtshams bkum ste/_sems can rnams kyi ched du go cha 'tshal ba ma lags pa'i slad du'o/_/de skad ces gsol pa dang /_bcom ldan 
[\[163a.5\]]'das kyis tshe dang ldan pa rab 'byor la 'di skad ces bka' stsal to/_/rab 'byor khyod kyis don gyi dbang ci zhig mthong na 'di skad du/_byang chub sems dpa' sems dpa' chen po de ltar go cha bgos pa dang /_shes rab kyi pha rol tu phyin pa zab mo 'di la spyod pa de ni nyan thos kyi sa'am/_rang 
[\[163a.6\]]sangs rgyas kyi sa'i gnas gnyis las gnas gcig tu mi 'gro bar shes par bya'o zhes zer/_rab 'byor gyis gsol pa/_bcom ldan 'das 'di ltar byang chub sems dpa' sems dpa' chen po ni phyogs gcig gi sems can rnams kyi slad du go cha 'tshal ba ma lags kyi/_bcom ldan 
[\[163a.7\]]'das byang chub sems dpa' sems dpa' chen po ni sems can thams cad yongs su mya ngan las bzla ba'i slad du go cha 'tshal ba lags so/_/bcom ldan 'das byang chub sems dpa' sems dpa' chen po ni rnam pa thams cad mkhyen pa nyid kyi ye shes kyi slad du go cha 'tshal ba lags so/_/
[\[163b\]]
[\[163b.1\]]bcom ldan 'das kyis bka' stsal pa/_rab 'byor de de bzhin no/_/de de bzhin te/_byang chub sems dpa' sems dpa' chen po ni phyogs gcig gi sems can rnams kyi phyir go cha bgos pa ma yin gyi/_rab 'byor byang chub sems dpa' sems dpa' chen po ni sems can 
[\[163b.2\]]thams cad yongs su mya ngan las bzla ba dang /_rnam pa thams cad mkhyen pa nyid kyi ye shes kyi phyir go cha bgos pa yin no/_/rab 'byor gyis gsol pa/_bcom ldan 'das shes rab kyi pha rol tu phyin pa ni zab lags te/_de ni sus kyang bsgom par bgyi ba ma lags/_
[\[163b.3\]]gang du yang bsgom par bgyi ba ma lags/_ji ltar yang bsgom par bgyi ba ma lags so/_/de ci'i slad du zhe na/_bcom ldan 'das shes rab kyi pha rol tu phyin pa zab mo 'di la ni gang bsgom pa dang /_gang la bsgom pa dang /_gang gis bsgom pa'i chos 'ga' yongs 
[\[163b.4\]]su grub pa yang mi dmigs te/_bcom ldan 'das 'di lta ste/_shes rab kyi pha rol tu phyin pa bsgom pa de ni nam mkha' bsgom pa lags so/_/'di lta ste/_shes rab kyi pha rol tu phyin pa bsgom pa de ni chos thams cad ma mchis pa bsgom pa lags so/_/'di lta ste/_
[\[163b.5\]]shes rab kyi pha rol tu phyin pa bsgom pa de ni ma mchis pa bsgom pa lags so/_/bcom ldan 'das 'di lta ste/_shes rab kyi pha rol tu phyin pa bsgom pa de ni yongs su 'dzin pa ma mchis pa bsgom pa lags so/_/bcom ldan 'das 'di lta ste/_shes rab kyi pha rol tu phyin pa bsgom 
[\[163b.6\]]pa de ni bsgom pa rnam par 'jig pa lags so/_/bcom ldan 'das kyis bka' stsal pa/_rab 'byor 'di lta ste/_shes rab kyi pha rol tu phyin pa bsgom pa de gang bsgom pa rnam par 'jig pa yin/_rab 'byor gyis gsol pa/_bcom ldan 'das 'di lta ste/_shes rab kyi pha rol tu phyin pa 
[\[163b.7\]]bsgom pa de ni gzugs bsgom pa rnam par 'jig pa lags so/_/de bzhin du 'di lta ste/_shes rab kyi pha rol tu phyin pa bsgom pa de ni tshor ba dang /_'du shes dang /_'du byed rnams dang /_rnam par shes pa bsgom pa rnam par 'jig pa lags so/_/bcom ldan 'das 'di lta ste/_
[\[164a\]]
[\[164a.1\]]shes rab kyi pha rol tu phyin pa bsgom pa de ni bdag bsgom pa rnam par 'jig pa lags so/_/bcom ldan 'das 'di lta ste/_shes rab kyi pha rol tu phyin pa bsgom pa de ni/_shes pa po dang /_mthong ba po'i bar du bsgom pa rnam par 'jig pa lags so/_/bcom ldan 
[\[164a.2\]]'das 'di lta ste/_shes rab kyi pha rol tu phyin pa bsgom pa de ni sbyin pa'i pha rol tu phyin pa bsgom pa rnam par 'jig pa lags so/_/de bzhin du bcom ldan 'das 'di lta ste/_shes rab kyi pha rol tu phyin pa bsgom pa de ni shes rab kyi pha rol tu phyin pa'i bar gyi bsgom pa rnam par 'jig 
[\[164a.3\]]pa lags so/_/bcom ldan 'das 'di lta ste/_shes rab kyi pha rol tu phyin pa bsgom pa de ni nang stong pa nyid bsgom pa rnam par 'jig pa dang /_dngos po med pa'i ngo bo nyid stong pa nyid kyi bar du bsgom pa rnam par 'jig pa lags so/_/bcom ldan 'das 'di lta ste/_shes 
[\[164a.4\]]rab kyi pha rol tu phyin pa bsgom pa de ni dran pa nye bar gzhag pa bsgom pa rnam par 'jig pa lags so/_/'di lta ste/_shes rab kyi pha rol tu phyin pa bsgom pa de ni yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_
[\[164a.5\]]lam bsgom pa rnam par 'jig pa lags so/_/'di lta ste/_shes rab kyi pha rol tu phyin pa bsgom pa de ni stobs bcu bsgom pa rnam par 'jig pa lags so/_/'di lta ste/_shes rab kyi pha rol tu phyin pa bsgom pa de ni mi 'jigs pa dang /_so so yang dag par rig pa dang sangs rgyas 
[\[164a.6\]]kyi chos ma 'dres pa [{]bcwa [,]bco [}]brgyad bsgom pa rnam par 'jig pa lags so/_/'di lta ste/_shes rab kyi pha rol tu phyin pa bsgom pa de ni/_rgyun du zhugs pa'i 'bras bu bsgom pa rnam par 'jig pa lags so/_/'di lta ste/_shes rab kyi pha rol tu phyin pa bsgom pa de ni lan cig phyir 'ong ba'i 
[\[164a.7\]]'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub dang /_byang chub sems dpa'i sa nas rnam pa thams cad mkhyen pa nyid kyi bar du bsgom pa rnam par 'jig pa lags so/_/bcom ldan 'das kyis bka' stsal pa/_rab 'byor de de bzhin no/_/de de 
[\[164b\]]
[\[164b.1\]]bzhin te/_'di lta ste/_shes rab kyi pha rol tu phyin pa bsgom pa de ni gzugs bsgom pa rnam par 'jig pa yin no/_/de bzhin du sbyar te/_'di lta ste/_shes rab kyi pha rol tu phyin pa bsgom pa de ni rnam pa thams cad mkhyen pa nyid kyi bar du bsgom pa rnam par 'jig pa yin no/_/rab 
[\[164b.2\]]'byor ci byang chub sems dpa' sems dpa' chen po shes rab kyi pha rol tu phyin pa zab mo 'di la mngon par zhen par ma gyur tam zhes/_shes rab kyi pha rol tu phyin pa zab mo 'di las phyir mi ldog pa'i byang chub sems dpa' sems dpa' chen po yongs su brtag par bya'o/_/de bzhin du 
[\[164b.3\]]sbyar te/_bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa las phyir mi ldog pa'i byang chub sems dpa' sems dpa' chen po yongs su brtag 
[\[164b.4\]]par bya'o/_/rab 'byor rnam pa thams cad mkhyen pa nyid kyi bar dag las phyir mi ldog pa'i byang chub sems dpa' sems dpa' chen po yongs su brtag par bya ste/_ci byang chub sems dpa' sems dpa' chen po rnam pa thams cad mkhyen pa nyid la mngon par zhen par ma gyur tam/_ci 
[\[164b.5\]]phyir mi ldog pa'i byang chub sems dpa' sems dpa' chen po shes rab kyi pha rol tu phyin pa zab mo 'di la spyod pa de ni gzhan gyis smras pa dang gzhan gyis bstan pa la snying por mi lta'am/_ci phyir mi ldog pa'i byang chub sems dpa' sems dpa' chen po shes rab kyi pha rol tu phyin pa 
[\[164b.6\]]zab mo 'di la spyod pa de gzhan gyi dad pas mi 'gro'am/_ci phyir mi ldog pa'i byang chub sems dpa' sems dpa' chen po shes rab kyi pha rol tu phyin pa zab mo 'di la spyod pa de 'dod chags dang ldan pa'i sems bskyed pa dag gis mi 'phrogs sam/_zhe sdang dang /_gti mug dang 
[\[164b.7\]]ldan pa'i sems bskyed pa dag gis mi 'phrogs sam/_ci phyir mi ldog pa'i byang chub sems dpa' sems dpa' chen po shes rab kyi pha rol tu phyin pa zab mo 'di la spyod pa de sbyin pa'i pha rol tu phyin pa dang /_tshul khrims kyi pha rol tu phyin pa dang /_bzod pa'i pha rol tu phyin pa dang /_
[\[165a\]]
[\[165a.1\]]brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa dang bral bar ma gyur tam/_ci phyir mi ldog pa'i byang chub sems dpa' sems dpa' chen po shes rab kyi pha rol tu phyin pa zab mo 'di la spyod pa de/_
[\[165a.2\]]shes rab kyi pha rol tu phyin pa zab mo 'di ston pa na/_mi skrag gam/_mi dngang ngam/_dngang bar mi 'gyur ram/_zhum par mi 'gyur ram/_'gong bar mi 'gyur ram/_de'i yid phyir phyogs par mi 'gyur ram/_shes rab kyi pha rol tu phyin pa dang mi 'bral lam shes rab 
[\[165a.3\]]kyi pha rol tu phyin pa dang /_shes rab kyi pha rol tu phyin pa nyan pa la mngon par dga'am/_thos nas kyang 'dzin tam/_'chang ngam/_klog gam/_kun chub par byed dam/_tshul bzhin du yid la byed dam/_de bzhin nyid du nan tan byed dam zhes brtag par bya'o/_/rab 'byor 
[\[165a.4\]]phyir mi ldog pa'i byang chub sems dpa' sems dpa' chen po de ni sdon gyi dus na yang shes rab kyi pha rol tu phyin pa zab mo 'di yongs su dri ba byas pa dang /_bzung ba dang /_bcangs pa dang /_blags pa dang /_kun chub par byas pa dang /_tshul bzhin du yid la byas par rig 
[\[165a.5\]]par bya'o/_/de ci'i phyir zhe na/_'di ltar phyir mi ldog pa'i byang chub sems dpa' sems dpa' chen po de ni shes rab kyi pha rol tu phyin pa zab mo 'di ston pa na/_mi skrag_/mi dngang /_dngang bar mi 'gyur zhing /_zhum par mi 'gyur/_'gong bar mi 'gyur te/_yid phyir 
[\[165a.6\]]ldog par mi 'gyur ba'i steng du thos nas kyang 'dzin pa dang /_'chang ba dang /_klog pa dang /_kun chub par byed pa dang /_tshul bzhin yid la byed pa'i phyir ro/_/rab 'byor gyis gsol pa/_bcom ldan 'das byang chub sems dpa' sems dpa' chen po shes rab kyi pha rol tu 
[\[165a.7\]]phyin pa zab mo 'di ston pa na/_mi skrag_/mi dngang /_dngang bar mi 'gyur zhing /_zhum par mi 'gyur/_'gong bar mi 'gyur te/_de'i yid phyir phyogs par yang mi 'gyur ba lags na/_byang chub sems dpa' sems dpa' chen po des shes rab kyi pha rol tu phyin pa zab mo 'di la ji ltar 
[\[165b\]]
[\[165b.1\]]rnam par spyad par bgyi/_bcom ldan 'das kyis bka' stsal pa/_rab 'byor byang chub sems dpa' sems dpa' chen pos sems kyi rgyud rnam pa thams cad mkhyen pa nyid la gzhol bas/_shes rab kyi pha rol tu phyin pa zab mo 'di la rnam par spyad par bya'o/_/rab 'byor gyis gsol 
[\[165b.2\]]pa/_bcom ldan 'das byang chub sems dpa' sems dpa' chen pos sems kyi rgyud rnam pa thams cad mkhyen pa nyid la gzhol bas/_shes rab kyi pha rol tu phyin pa zab mo 'di la ji ltar rnam par spyad par bgyi/_bcom ldan 'das kyis bka' stsal pa/_rab 'byor byang chub sems 
[\[165b.3\]]dpa' sems dpa' chen po'i sems kyi rgyud stong pa nyid la gzhol ba dang /_stong pa nyid la 'bab pa dang /_stong pa nyid la bab pas/_shes rab kyi pha rol tu phyin pa zab mo 'di la rnam par spyod pa yin no/_/rab 'byor sems kyi rgyud mtshan ma med pa la gzhol ba dang /_
[\[165b.4\]]smon pa med pa la gzhol ba dang /_sems kyi rgyud nam mkha' la gzhol ba dang /_de bzhin du sbyar te/_rab 'byor sems kyi rgyud skye ba med pa dang /_'gag pa med pa dang /_kun nas nyon mongs pa med pa dang /_rnam par byang ba med pa la gzhol ba dang /_sems kyi 
[\[165b.5\]]rgyud de bzhin nyid dang /_chos kyi dbyings dang /_yang dag pa'i mtha' dang mnyam pa nyid dang /_bsam gyis mi khyab pa dang /_mngon par 'du byed pa med pa la gzhol bas shes rab kyi pha rol tu phyin pa zab mo 'di la rnam par spyod pa yin no/_/rab 'byor sems kyi rgyud rmi 
[\[165b.6\]]lam lta bu la gzhol ba dang /_sprul pa lta bu la gzhol bas/_shes rab kyi pha rol tu phyin pa zab mo 'di la rnam par spyod pa yin no/_/rab 'byor gyis gsol pa/_bcom ldan 'das byang chub sems dpa' sems dpa' chen po rnams kyi sems kyi rgyud stong pa nyid la 
[\[165b.7\]]gzhol bas/_shes rab kyi pha rol tu phyin pa zab mo 'di la rnam par spyod pa yin no/_/zhes bgyi ba nas byang chub sems dpa' sems dpa' chen po rnams kyi sems kyi rgyud rmi lam lta bu'i bar la gzhol bas/_shes rab kyi pha rol tu phyin pa zab mo 'di la rnam par 
[\[166a\]]
[\[166a.1\]]spyod pa yin no/_/zhes bka' stsal na/_bcom ldan 'das ci byang chub sems dpa' sems dpa' chen po/_gzugs la yang rnam par dpyod pa bgyid pa lags sam/_tshor ba dang /_'du shes dang /_'du byed rnams dang /_rnam par shes 
[\[166a.2\]]pa la yang rnam par dpyod par bgyid lags sam/_de bzhin du rnam pa thams cad mkhyen pa nyid kyi bar la yang rnam par dpyod pa bgyid lags sam/_bcom ldan 'das kyis bka' stsal pa/_rab 'byor byang chub sems dpa' sems dpa' chen po ni gzugs la rnam 
[\[166a.3\]]par dpyod par mi byed do/_/tshor ba dang /_'du shes dang /_'du byed rnams dang /_rnam par shes pa la yang rnam par dpyod par mi byed do/_/de bzhin du sbyar te/_rab 'byor byang chub sems dpa' sems dpa' chen po ni rnam pa thams cad mkhyen pa nyid kyi bar la 
[\[166a.4\]]rnam par dpyod par mi byed do/_/de ci'i phyir zhe na/_rab 'byor 'di ltar rnam pa thams cad mkhyen pa nyid ni sus kyang ma byas/_'gyur bar ma byas/_gang nas kyang ma 'ongs/_gang du yang ma song /_gang na yang mi 'dug la/_yul na yang mi gnas/_phyogs 
[\[166a.5\]]na yang mi gnas te/_de la ni grangs dang /_'gro ba dang /_'ong ba mi dmigs la/_gang la grangs dang /_'ong ba dang /_'gro ba mi dmigs pa de ni sus kyang mngon par rdzogs par byang chub par mi nus te/_gzugs dang /_tshor ba dang /_'du shes dang /_
[\[166a.6\]]'du byed rnams dang /_rnam par shes pa dang /_sbyin pa dang /_tshul khrims dang /_bzod pa dang /_brtson 'grus dang /_bsam gtan dang /_shes rab dang /_rnam pa thams cad mkhyen pa nyid kyi ye shes kyi bar gyis mngon par rdzogs par byang chub par mi 
[\[166a.7\]]'gyur ba'i phyir ro/_/de ci'i phyir zhe na/_gzugs nyid rnam pa thams cad mkhyen pa nyid yin pa dang /_tshor ba nyid dang /_'du shes nyid dang /_'du byed nyid dang /_rnam par shes pa nyid rnam pa thams cad mkhyen pa nyid yin pa'i phyir ro/_/de ci'i phyir zhe na/_
[\[166b\]]
[\[166b.1\]]rab 'byor 'di ltar gzugs kyi de bzhin nyid gang yin pa dang /_rnam pa thams cad mkhyen pa nyid kyi bar gyi de bzhin nyid gang yin pa 'di ni de bzhin nyid gcig go/_/de bzhin du tshor ba dang /_'du shes dang /_'du byed rnams dang /_rnam par shes pa'i de bzhin nyid gang yin pa dang /_
[\[166b.2\]]rnam pa thams cad mkhyen pa nyid kyi de bzhin nyid gang yin pa 'di ni de bzhin nyid gcig go/_/de bzhin du pha rol tu phyin pa rnams kyi de bzhin nyid gang yin pa dang /_byang chub kyi phyogs kyi chos kyi de bzhin nyid gang yin pa dang /_stobs dang /_mi 'jigs pa dang /_so so yang 
[\[166b.3\]]dag par rig pa'i de bzhin nyid gang yin pa dang /_sangs rgyas kyi chos ma 'dres pa'i de bzhin nyid gang yin pa de ni/_rnam pa thams cad mkhyen pa nyid kyi de bzhin nyid yin no/_/de ni sangs rgyas kyi chos ma 'dres pa [{]bcwa [,]bco [}]brgyad kyi de bzhin nyid yin no/_/shes rab kyi pha rol tu phyin 
[\[166b.4\]]pa khri brgyad stong pa las 'dod chags 'dul ba'i le'u zhes bya ste bzhi cu rtsa bdun pa'o//_//shes rab kyi pha rol tu phyin pa khri brgyad stong pa/_bam po sum cu rtsa drug pa/_de nas 'dod pa na spyod pa dang /_gzugs na spyod pa'i lha'i bu rnams lha'i tsan 
[\[166b.5\]]dan gyi phye ma blangs shing /_lha'i me tog ud pa la dang /_ku mu da dang /_pad ma dkar po dag blangs te/_bcom ldan 'das ga la ba de logs su gtor to/_/gtor nas bcom ldan 'das ga la ba der dong ste lhags nas/_bcom ldan 'das kyi zhabs la mgo bos 
[\[166b.6\]]phyag 'tshal te/_phyogs gcig tu 'khod do/_/phyogs gcig tu 'khod nas kyang 'dod pa na spyod pa dang /_gzugs na spyod pa'i lha'i bu de dag gis bcom ldan 'das la 'di skad ces gsol to/_/bcom ldan 'das 'di ltar de bzhin gshegs pa dgra bcom pa yang dag par rdzogs pa'i 
[\[166b.7\]]sangs rgyas rnams shes rab kyi pha rol tu phyin pa zab mo 'di las 'di skad du gzugs nyid rnam pa thams cad mkhyen pa nyid yin la/_rnam pa thams cad mkhyen pa nyid kyang gzugs so/_/tshor ba dang /_'du shes dang /_'du byed rnams dang /_rnam par shes pa nyid kyang rnam pa thams cad mkhyen pa nyid 
[\[167a\]]
[\[167a.1\]]yin la/_rnam pa thams cad mkhyen pa nyid kyang rnam par shes pa'o/_/gzugs kyi de bzhin nyid gang yin pa dang /_rnam pa thams cad mkhyen pa nyid kyi de bzhin nyid gang yin pa'i de bzhin nyid de ni gcig ste/_gnyis su med cing gnyis su dbyer med do/_/
[\[167a.2\]]de bzhin du sbyar te/_sangs rgyas rnams kyi bar gyi de bzhin nyid gang yin pa dang /_rnam pa thams cad mkhyen pa nyid kyi bar gyi de bzhin nyid gang yin pa de ni gcig ste/_gnyis su med cing gnyis su dbyer med do/_/zhes ston pa 'di lta ste/_de bzhin gshegs pa rnams kyi byang 
[\[167a.3\]]chub shes rab kyi pha rol tu phyin pa ni zab cing mthong bar dka' la rtogs par dka' ste/_brtag mi nus shing rtog ge'i spyod yul ma lags la/_zhib zhib mo brtags pa'i mkhas pa dang mdzangs pas rig pa lags te/_'jig rten thams cad dang mi 'thun pa lags so/_/de skad 
[\[167a.4\]]ces gsol pa dang /_bcom ldan 'das kyis 'dod pa na spyod pa dang /_gzugs na spyod pa'i lha'i bu rnams la 'di skad ces bka' stsal to/_/lha'i bu dag de de bzhin no/_/de de bzhin te/_lha'i bu dag gzugs nyid rnam pa thams cad mkhyen pa nyid de/_rnam pa thams cad 
[\[167a.5\]]mkhyen pa nyid kyang gzugs so/_/de bzhin du tshor ba dang /_'du shes dang /_'du byed rnams dang /_rnam par shes pa nyid kyang rnam pa thams cad mkhyen pa nyid de/_rnam pa thams cad mkhyen pa nyid kyang rnam par shes pa'o/_/de bzhin du sbyar te/_sangs rgyas kyi bar nyid kyang rnam pa 
[\[167a.6\]]thams cad mkhyen pa nyid de/_rnam pa thams cad mkhyen pa nyid kyang sangs rgyas so/_/gzugs kyi de bzhin nyid gang yin pa dang /_rnam pa thams cad mkhyen pa nyid kyi de bzhin nyid gang yin pa'i de bzhin nyid de ni gcig ste/_gnyis su med cing gnyis su dbyer med do/_/de 
[\[167a.7\]]bzhin du sbyar te/_sangs rgyas kyi bar gyi de bzhin nyid gang yin pa dang /_rnam pa thams cad mkhyen pa nyid kyi de bzhin nyid gang yin pa'i de bzhin nyid de ni gcig ste/_gnyis su med cing gnyis su dbyer med do/_/don gyi dbang de gzigs pas/_de bzhin 
[\[167b\]]
[\[167b.1\]]gshegs pa phrin las chung ngu la thugs gzhol te/_chos bstan pa la gzhol ba ma yin no/_/de ci'i phyir zhe na/_kye ma 'di lta ste/_de bzhin gshegs pa rnams kyi byang chub 'di ni zab cing mthong bar dka' la rtogs par dka' ste/_brtag mi nus shing rtog ge'i spyod yul ma yin la/_
[\[167b.2\]]zhib zhib mo brtags pa'i mkhas pa dang mdzangs pas rig pa 'jig rten thams cad dang mi 'thun pa yin te/_de ni sus kyang mngon par rdzogs par sangs ma rgyas shing gang du yang mngon par rdzogs par sangs ma rgyas te/_gang la gnyis kun tu rgyu ba med pa de ni chos rnams kyi zab pa nyid do/_/
[\[167b.3\]]lha'i bu dag nam mkha' zab pa'i phyir chos 'di zab bo lha'i bu dag de bzhin nyid zab pa dang chos kyi dbyings zab pa dang /_yang dag pa'i mtha' zab pa dang /_bsam gyis mi khyab pa'i dbyings zab pa'i phyir chos 'di zab bo/_/lha'i bu dag mtha' yas mu med pa dang /_'ong ba dang /_
[\[167b.4\]]'gro ba med pa mnyam pa nyid dang /_skye ba dang /_'gag pa med pa mnyam pa nyid dang /_kun nas nyon mongs pa dang /_rnam par byang ba med pa mnyam pa nyid dang /_mngon par 'du byed pa med pa mnyam pa nyid dang /_bdag zab pa nyid dang /_shes pa po dang /_mthong ba po'i bar 
[\[167b.5\]]du zab pa'i phyir chos 'di zab bo/_/lha'i bu dag gzugs zab pa'i phyir chos 'di zab bo/_/lha'i bu dag tshor ba dang /_'du shes dang /_'du byed rnams dang /_rnam par shes pa zab pa'i phyir chos 'di zab bo/_/lha'i bu dag sbyin pa'i pha rol tu phyin pa zab pa dang /_tshul khrims dang /_
[\[167b.6\]]bzod pa dang /_brtson 'grus dang /_bsam gtan dang /_shes rab kyi pha rol tu phyin pa zab pa'i phyir chos 'di zab bo/_/nang stong pa nyid zab pa'i phyir chos 'di zab bo/_/dngos po med pa'i ngo bo nyid stong pa nyid kyi bar du zab pa'i phyir chos 'di zab bo/_/dran 
[\[167b.7\]]pa nye bar gzhag pa zab pa dang /_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam zab pa'i phyir chos 'di zab bo/_/stobs bcu dang /_mi 'jigs pa dang /_
[\[168a\]]
[\[168a.1\]]so so yang dag par rig pa zab pa dang /_sangs rgyas kyi chos ma 'dres pa [{]bcwa [,]bco [}]brgyad kyi bar du zab pa dang /_rnam pa thams cad mkhyen pa nyid kyi bar du zab pa'i phyir/_lha'i bu dag kye ma chos 'di zab bo/_/lha'i bu rnams kyis gsol pa/_bcom ldan 'das kye ma 
[\[168a.2\]]'jig rten thams cad dang mi 'thun pa'i chos 'di bstan lags so/_/de ci'i slad du zhe na/_bcom ldan 'das chos 'di ni gzugs gzung ba'i slad du bstan pa ma lags/_mi gzung ba'i slad du yang ma lags/_tshor ba dang /_'du shes dang /_'du byed rnams dang /_rnam par 
[\[168a.3\]]shes pa gzung ba'i slad du bstan pa ma lags/_mi gzung ba'i slad du yang ma lags/_sangs rgyas kyi chos ma 'dres pa [{]bcwa [,]bco [}]brgyad kyi bar du gzung ba'i slad du bstan pa ma lags/_mi gzung ba'i slad du yang ma lags/_sangs rgyas kyi chos rnams gzung ba'i slad du bstan pa ma lags/_mi 
[\[168a.4\]]gzung ba'i slad du yang ma lags pa'i slad du'o/_/bcom ldan 'das chos bstan pa zab mo 'di ni rgyun du zhugs pa'i 'bras bu gzung ba'i slad du bstan pa ma lags/_mi gzung ba'i slad du yang ma lags/_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra 
[\[168a.5\]]bcom pa nyid dang /_rang byang chub dang /_rnam pa thams cad mkhyen pa nyid gzung ba'i slad du bstan pa ma lags/_mi gzung ba'i slad du yang ma lags so/_/bcom ldan 'das 'jig rten ni bdag gi gzugs so/_/bdag ni gzugs so/_/bdag gi tshor ba'o/_/'du shes so/_/'du 
[\[168a.6\]]byed rnams so/_/rnam par shes pa'o/_/bdag ni rnam par shes pa'o/_/sangs rgyas kyi chos ma 'dres pa [{]bcwa [,]bco [}]brgyad kyi bar du de bzhin du sbyar te/_bdag gi rgyun du zhugs pa'i 'bras bu'o/_/bdag ni rgyun du zhugs pa'i 'bras bu'o/_/bdag gi lan cig phyir 'ong ba'i 'bras bu'o/_/bdag 
[\[168a.7\]]ni lan cig phyir 'ong ba'i 'bras bu'o/_/bdag gi phyir mi 'ong ba'i 'bras bu'o/_/bdag ni phyir mi 'ong ba'i 'bras bu'o/_/bdag gi dgra bcom pa nyid do/_/bdag ni dgra bcom pa nyid do/_/bdag gi rang byang chub nyid do/_/bdag ni rang byang chub bo/_/bdag gi rnam pa thams 
[\[168b\]]
[\[168b.1\]]cad mkhyen pa nyid do/_/bdag ni rnam pa thams cad mkhyen pa nyid do/_/zhes bgyi bar 'dzin pa la spyod lags so/_/bcom ldan 'das kyis bka' stsal pa/_lha'i bu dag de de bzhin no/_/de de bzhin te/_lha'i bu dag chos 'di ni gzugs gzung ba'i phyir bstan pa yang ma yin/_mi 
[\[168b.2\]]gzung ba'i phyir bstan pa yang ma yin no/_/tshor ba dang /_'du shes dang /_'du byed rnams dang /_rnam par shes pa gzung ba'i phyir bstan pa yang ma yin/_mi gzung ba'i phyir bstan pa yang ma yin no/_/lha'i bu dag gang dag gzugs gzung ba'i phyir spyod pa dang /_rnam pa thams cad mkhyen 
[\[168b.3\]]pa nyid kyi bar du gzung ba'i phyir spyod pa de dag la ni shes rab kyi pha rol tu phyin pa bsgom pa'i skal ba med de/_bsam gtan dang /_brtson 'grus dang /_bzod pa dang /_tshul khrims dang /_sbyin pa'i pha rol tu phyin pa'i bar du bsgom par mi nus so/_/rnam pa thams cad mkhyen pa nyid kyi 
[\[168b.4\]]bar du bsgom par mi nus so/_/rab 'byor gyis gsol pa/_bcom ldan 'das chos 'di ni chos thams cad dang 'thun pa lags te/_chos 'di ni chos gang dag dang 'thun pa lags she na/_chos 'di ni shes rab kyi pha rol tu phyin pa dang 'thun pa lags so/_/bcom ldan 'das chos 'di 
[\[168b.5\]]ni bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa'i bar dang 'thun pa lags so/_/bcom ldan 'das chos 'di ni nang stong pa nyid dang 'thun 
[\[168b.6\]]pa lags so/_/bcom ldan 'das chos 'di ni dngos po med pa'i ngo bo nyid stong pa nyid kyi bar dang 'thun pa lags so/_/bcom ldan 'das chos 'di ni rnam pa thams cad mkhyen pa nyid kyi bar dang 'thun pa lags so/_/chos 'di ni gang la yang thogs pa ma mchis pa lags te/_
[\[168b.7\]]ci la thogs pa ma mchis pa lags she na/_gzugs la thogs pa ma mchis pa lags so/_/tshor ba dang /_'du shes dang /_'du byed rnams dang /_rnam par shes pa la thogs pa ma mchis pa lags so/_/de bzhin du rnam pa thams cad mkhyen pa nyid kyi bar la thogs pa 
[\[169a\]]
[\[169a.1\]]ma mchis pa lags so/_/chos 'di ni nam mkha' mnyam pa nyid dang /_de bzhin nyid mnyam pa nyid dang /_chos kyi dbyings mnyam pa nyid dang /_yang dag pa'i mtha' mnyam pa nyid dang /_bsam gyis mi khyab pa'i dbyings mnyam pa nyid dang /_stong pa nyid dang 
[\[169a.2\]]mtshan ma med pa dang /_smon pa med pa mnyam pa nyid dang /_skye ba ma mchis pa dang /_'gag pa ma mchis pa mnyam pa nyid dang /_kun nas nyon mongs pa ma mchis pa dang /_rnam par byang ba ma mchis pa mnyam pa nyid kyi slad du thogs pa ma mchis pa'i mtshan nyid lags 
[\[169a.3\]]so/_/chos 'di ni gzugs skye ba ma mchis pa dang /_'gag pa ma mchis pa dang /_tshor ba dang /_'du shes dang /_'du byed rnams dang /_rnam par shes pa skye ba ma mchis pa dang /_'gag pa ma mchis pa dang /_de bzhin du rnam pa thams cad mkhyen pa nyid kyi bar du skye ba 
[\[169a.4\]]ma mchis pa dang /_'gag pa ma mchis pa'i slad du skye ba ma mchis pa lags so/_/chos 'di ni gzugs kyi gzhi dmigs su ma mchis pa dang /_tshor ba dang /_'du shes dang /_'du byed rnams dang /_rnam par shes pa'i gzhi dmigs su ma mchis pa dang /_de 
[\[169a.5\]]bzhin du rnam pa thams cad mkhyen pa nyid kyi bar gyi gzhi dmigs su ma mchis pa'i slad du gzhi ma mchis pa lags so/_/de nas bcom ldan 'das la 'dod pa na spyod pa dang /_gzugs na spyod pa'i lha'i bu de dag gis 'di skad ces gsol to/_/bcom ldan 'das 
[\[169a.6\]]gnas brtan rab 'byor ni bcom ldan 'das kyi rjes su skyes pa lags so/_/de ci'i slad du zhe na/_'di ltar gnas brtan rab 'byor ci dang ci ston pa de thams cad stong pa nyid kho na las brtsams te/_ston pa'i slad du'o/_/de nas tshe dang ldan pa rab 'byor gyis 'dod pa na 
[\[169a.7\]]spyod pa dang /_gzugs na spyod pa'i lha'i bu de dag la 'di skad ces smras so/_/lha'i bu dag gang 'di skad du bcom ldan 'das gnas brtan rab 'byor 'di ni bcom ldan 'das kyi rjes su skyes pa lags so/_/zhes smras pa ni ji ltar rjes su skyes pas/_
[\[169b\]]
[\[169b.1\]]gnas brtan rab 'byor bcom ldan 'das kyi rjes su skyes ba yin zhe na/_de bzhin gshegs pa'i de bzhin nyid gang yin pa de ni ma 'ongs ma song ba ste/_de bzhin du rab 'byor gyi de bzhin nyid kyang ma 'ongs ma song ba ste/_de ltar na gnas brtan rab 'byor 
[\[169b.2\]]ni de bzhin gshegs pa'i rjes su skyes pa yin no/_/de bzhin gshegs pa'i de bzhin nyid gang yin pa de nyid chos thams cad kyi de bzhin nyid do/_/chos thams cad kyi de bzhin nyid gang yin pa de ni/_rab 'byor gyi de bzhin nyid de de ltar na/_gnas brtan 
[\[169b.3\]]rab 'byor ni de bzhin gshegs pa'i rjes su skyes pa yin no/_/de bzhin gshegs pa'i de bzhin nyid ji ltar gnas pa de bzhin du gnas brtan rab 'byor gyi de bzhin nyid gnas pas de bzhin gshegs pa'i rjes su skyes pa yin no/_/ji ltar de bzhin gshegs pa'i de bzhin 
[\[169b.4\]]nyid 'gyur ba med cing rnam par rtog pa med pa de bzhin du gnas brtan rab 'byor gyi de bzhin nyid kyang 'gyur ba med cing /_rnam par rtog pa med la ji ltar de bzhin gshegs pa'i de bzhin nyid gang la yang thogs pa med pa de bzhin du chos thams cad kyi de bzhin nyid kyang gang la 
[\[169b.5\]]yang thogs pa med de/_de bzhin gshegs pa'i de bzhin nyid gang yin pa dang /_chos thams cad kyi de bzhin nyid gang yin pa de ni gnyis su med de gnyis su dbyer med do/_/de bzhin nyid ni ma byas pa ste/_de bzhin nyid de ni gang gi de bzhin nyid du ma gyur pa yang 
[\[169b.6\]]med de/_gang gi phyir de bzhin nyid de gang gi de bzhin nyid du ma gyur pa yang med cing /_nam yang de bzhin nyid du ma gyur pa ma yin pa de'i phyir/_de bzhin nyid de ni gnyis su med cing gnyis su dbyer med de/_de ltar na gnas brtan rab 'byor de bzhin gshegs pa'i rjes su skyes 
[\[169b.7\]]pa yin no/_/de bzhin gshegs pa'i de bzhin nyid gang yin pa de ni thams cad du 'gyur ba med cing rnam par rtog pa med pa ste/_de bzhin du gnas brtan rab 'byor gyi de bzhin nyid kyang thams cad du 'gyur ba med cing rnam par rtog pa med do/_/ji ltar de bzhin gshegs pa'i de bzhin nyid tha mi dad pa dbyer med 
[\[170a\]]
[\[170a.1\]]pa/_dmigs su med pa de bzhin du chos thams cad kyi de bzhin nyid kyang tha mi dad pa dbyer med pa dmigs su med pa'o/_/de bzhin du gnas brtan rab 'byor gyi de bzhin nyid kyang tha mi dad pa dbyer med pa dmigs su med pa ste/_de ltar na gnas brtan rab 
[\[170a.2\]]'byor ni de bzhin gshegs pa'i rjes su skyes pa yin no/_/de bzhin gshegs pa'i de bzhin nyid gang yin pa de ni chos thams cad kyi de bzhin nyid las gud na yod pa ma yin te/_chos thams cad kyi de bzhin nyid las gud na yod pa ma yin pa gang yin pa de ni nam yang de bzhin nyid 
[\[170a.3\]]ma yin pa ma yin zhing de ni rtag tu de bzhin nyid do/_/gnas brtan rab 'byor gyi de bzhin nyid kyang de lta bu ste de'i phyir rnam pa gzhan ma yin pas/_de bzhin gshegs pa'i rjes su skyes kyang gang du yang skyes pa med do/_/ji ltar de bzhin gshegs pa'i de bzhin nyid 'das 
[\[170a.4\]]pa ma yin ma 'ongs pa ma yin/_da ltar byung ba yang ma yin pa de bzhin du chos thams cad kyi de bzhin nyid kyang 'das pa ma yin ma 'ongs pa ma yin da ltar byung ba ma yin no/_/de bzhin du gnas brtan rab 'byor gyi de bzhin nyid kyang 'das pa ma yin/_ma 'ongs pa ma yin 
[\[170a.5\]]da ltar byung ba ma yin te/_de ltar na gnas brtan rab 'byor de bzhin gshegs pa'i rjes su skyes pa zhes bya'o/_/lha'i bu dag 'di la 'das pa'i de bzhin nyid mnyam pa nyid kyis de bzhin gshegs pa'i de bzhin nyid mnyam pa nyid du rig par bya'o/_/de bzhin gshegs pa'i de bzhin 
[\[170a.6\]]nyid mnyam pa nyid kyis 'das pa'i de bzhin nyid mnyam pa nyid do/_/ma 'ongs pa'i de bzhin nyid mnyam pa nyid kyis de bzhin gshegs pa'i de bzhin nyid mnyam pa nyid do/_/de bzhin gshegs pa'i de bzhin nyid mnyam pa nyid kyis ma 'ongs pa'i de bzhin nyid mnyam pa nyid do/_/da ltar 
[\[170a.7\]]byung ba'i de bzhin nyid mnyam pa nyid kyis de bzhin gshegs pa'i de bzhin nyid mnyam pa nyid do/_/de bzhin gshegs pa'i de bzhin nyid mnyam pa nyid kyis/_da ltar byung ba'i de bzhin nyid mnyam pa nyid do/_/de ltar na 'das pa dang ma 'ongs pa dang da ltar byung ba'i de bzhin nyid dang /_
[\[170b\]]
[\[170b.1\]]de bzhin gshegs pa'i de bzhin nyid de ni gnyis su med de gnyis su dbyer med do/_/gzugs kyi de bzhin nyid kyis de bzhin gshegs pa'i de bzhin nyid do/_/de bzhin gshegs pa'i de bzhin nyid kyi gzugs kyi de bzhin nyid do/_/de bzhin du tshor ba dang /_'du shes dang /_
[\[170b.2\]]'du byed rnams dang /_rnam par shes pa'i de bzhin nyid kyi de bzhin gshegs pa'i de bzhin nyid do/_/de bzhin gshegs pa'i de bzhin nyid kyis tshor ba dang /_'du shes dang /_'du byed rnams dang /_rnam par shes pa'i de bzhin nyid do/_/de ltar na gzugs kyi de bzhin nyid dang /_
[\[170b.3\]]tshor ba dang /_'du shes dang /_'du byed rnams dang /_rnam par shes pa'i de bzhin nyid dang /_de bzhin gshegs pa'i de bzhin nyid de ni gnyis su med de gnyis su dbyer med do/_/de bzhin du sbyar te/_bdag gi de bzhin nyid kyis de bzhin gshegs pa'i de bzhin nyid do/_/
[\[170b.4\]]de bzhin gshegs pa'i de bzhin nyid kyis bdag gi de bzhin nyid do/_/de bzhin du shes pa po dang /_mthong ba po'i bar gyi de bzhin nyid kyis de bzhin gshegs pa'i de bzhin nyid do/_/de bzhin gshegs pa'i de bzhin nyid kyis shes pa po dang /_mthong ba po'i 
[\[170b.5\]]bar gyi de bzhin nyid do/_/de ltar na bdag gi de bzhin nyid dang /_shes pa po dang /_mthong ba po'i bar gyi de bzhin nyid dang /_de bzhin gshegs pa'i de bzhin nyid de ni gnyis su med de gnyis su dbyer med do/_/de bzhin du sbyar te/_sbyin pa'i pha rol tu phyin pa'i de bzhin nyid 
[\[170b.6\]]dang /_tshul khrims dang /_bzod pa dang /_brtson 'grus dang /_bsam gtan dang /_shes rab kyi pha rol tu phyin pa'i de bzhin nyid dang /_de bzhin gshegs pa'i de bzhin nyid de ni gnyis su med de gnyis su dbyer med do/_/nang stong pa nyid kyi de bzhin nyid dang /_dngos 
[\[170b.7\]]po med pa'i ngo bo nyid stong pa nyid kyi bar gyi de bzhin nyid dang /_de bzhin gshegs pa'i de bzhin nyid de ni gnyis su med de gnyis su dbyer med do/_/dran pa nye bar gzhag pa'i de bzhin nyid dang /_yang dag par spong ba dang /_rdzu 'phrul gyi rkang pa dang /_dbang po dang /_stobs 
[\[171a\]]
[\[171a.1\]]dang /_byang chub kyi yan lag dang /_lam gyi de bzhin nyid dang /_de bzhin gshegs pa'i de bzhin nyid de ni gnyis su med de gnyis su dbyer med do/_/de bzhin gshegs pa'i stobs bcu dang /_mi 'jigs pa dang /_so so yang dag par rig pa dang /_sangs 
[\[171a.2\]]rgyas kyi chos ma 'dres pa'i de bzhin nyid dang /_rnam pa thams cad mkhyen pa nyid kyi bar gyi de bzhin nyid kyis de bzhin gshegs pa'i de bzhin nyid do/_/de bzhin gshegs pa'i de bzhin nyid kyis rnam pa thams cad mkhyen pa nyid kyi de bzhin nyid do/_/de ltar na rnam pa thams cad mkhyen 
[\[171a.3\]]pa nyid kyi de bzhin nyid dang /_de bzhin gshegs pa'i de bzhin nyid de ni gnyis su med de gnyis su dbyer med do/_/lha'i bu dag de bzhin gshegs pas yang dag pa'i de bzhin nyid 'di la brten nas/_bla na med pa yang dag par rdzogs pa'i byang chub mngon par rdzogs par sangs rgyas 
[\[171a.4\]]te/_de bzhin gshegs pa zhes bya ba'i mtshan brnyes so/_/de bzhin nyid kyi le'u 'di bshad pa na/_stong gsum gyi stong chen po'i 'jig rten gyi khams 'di rnam pa drug tu g.yos te/_'gul rab tu 'gul/_kun tu rab tu 'gul to/_/g.yos rab tu g.yos kun tu 
[\[171a.5\]]rab tu g.yos so/_/ldeg rab tu ldeg kun tu rab tu ldeg go/_chem chem rab tu chem chem/_kun tu rab tu chem chem mo/_/'ur 'ur rab tu 'ur 'ur kun tu rab tu 'ur 'ur ro/_/'khrugs rab tu 'khrugs kun tu rab tu 'khrugs so/_/shar phyogs mtho na/_nub phyogs 
[\[171a.6\]]dma'o/_/nub phyogs mtho na shar phyogs dma'o/_/byang phyogs mtho na lho phyogs dma'o/_/lho phyogs mtho na byang phyogs dma'o/_/mtha' mtho na dbus dma'o/_/dbus mtho na mtha' dma'o/_/de nas 'dod pa na spyod pa dang /_gzugs na spyod pa'i lha'i bu de dag gis 
[\[171a.7\]]bcom ldan 'das dang gnas brtan rab 'byor la lha'i tsan dan gyi phye ma dag gis gtor mngon par gtor/_mngon par rab tu gtor nas/_'di skad ces bcom ldan 'das 'di ltar gnas brtan rab 'byor 'di de bzhin gshegs pa'i de bzhin nyid kyis de bzhin gshegs 
[\[171b\]]
[\[171b.1\]]pa'i rjes su skyes pa ni ngo mtshar lags so/_/zhes tshig tu brjod do/_/de nas gnas brtan rab 'byor gyis/_lha'i bu de dag gi gtam de nyid kyi rgyud nas bzung ste/_lha'i bu de dag la 'di skad ces smras so/_/lha'i bu dag 'di ltar gnas brtan rab 'byor ni gzugs kyi rjes 
[\[171b.2\]]su ma skyes/_gzugs las gzhan gyi rjes su ma skyes so/_/gzugs kyi de bzhin nyid kyi rjes su ma skyes/_gzugs kyi de bzhin nyid las gzhan gyi rjes su ma skyes so/_/tshor ba dang /_'du shes dang /_'du byed rnams dang /_rnam par shes pa'i rjes su ma skyes so/_/rnam 
[\[171b.3\]]par shes pa las gzhan gyi rjes su ma skyes so/_/rnam par shes pa'i de bzhin nyid kyi rjes su ma skyes/_rnam par shes pa'i de bzhin nyid las gzhan gyi rjes su ma skyes so/_/de bzhin du sbyar te/_rnam pa thams cad mkhyen pa nyid kyi bar gyi rjes su ma skyes/_rnam pa thams cad mkhyen pa 
[\[171b.4\]]nyid las gzhan gyi rjes su ma skyes so/_/rnam pa thams cad mkhyen pa nyid kyi de bzhin nyid kyi rjes su ma skyes/_rnam pa thams cad mkhyen pa nyid kyi de bzhin nyid las gzhan gyi rjes su ma skyes so/_/'dus byas kyi rjes su ma skyes/_'dus byas las gzhan gyi rjes su ma skyes so/_/
[\[171b.5\]]'dus byas kyi de bzhin nyid kyi rjes su ma skyes/_'dus byas kyi de bzhin nyid las gzhan gyi rjes su ma skyes so/_/'dus ma byas kyi rjes su ma skyes/_'dus ma byas las gzhan gyi rjes su ma skyes so/_/'dus ma byas kyi de bzhin nyid kyi rjes su ma skyes/_'dus ma byas 
[\[171b.6\]]kyi de bzhin nyid las gzhan gyi rjes su ma skyes so/_/de ci'i phyir zhe na/_'di ltar gang gi rjes su skyes pa dang /_gang rjes su skye ba'i chos de med cing mi dmigs pa'i phyir ro/_/de nas bcom ldan 'das la tshe dang ldan pa shA ri'i bus 'di skad ces gsol to/_/bcom ldan 
[\[171b.7\]]'das de bzhin nyid dang /_ma nor ba de bzhin nyid dang /_gzhan ma yin pa de bzhin nyid dang /_chos nyid dang /_chos kyi dbyings dang /_chos gnas pa nyid dang /_chos skyon med pa nyid dang /_yang dag pa'i mtha' dang /_bsam gyis mi khyab pa'i dbyings ni zab pa 
[\[172a\]]
[\[172a.1\]]ste/_de la ni gzugs mi dmigs gzugs kyi de bzhin nyid mi dmigs te/_gzugs nyid kyang mi dmigs na gzugs kyi de bzhin nyid dmigs par lta ga la 'gyur/_de la ni tshor ba dang /_'du shes dang /_'du byed rnams dang /_rnam par shes pa 
[\[172a.2\]]mi dmigs rnam par shes pa'i de bzhin nyid mi dmigs te/_rnam par shes pa nyid kyang mi dmigs na/_rnam par shes pa'i de bzhin nyid dmigs par lta ga la 'gyur/_de bzhin du sbyar te/_de la rnam pa thams cad mkhyen pa nyid kyi bar du mi dmigs/_rnam pa thams 
[\[172a.3\]]cad mkhyen pa nyid kyi de bzhin nyid mi dmigs te/_rnam pa thams cad mkhyen pa nyid kyang mi dmigs na/_rnam pa thams cad mkhyen pa nyid kyi de bzhin nyid dmigs par lta ga la 'gyur/_bcom ldan 'das kyis bka' stsal pa/_shA ri'i bu de de bzhin no/_/de de 
[\[172a.4\]]bzhin te/_shA ri'i bu de bzhin nyid ni zab pa ste/_de la gzugs mi dmigs gzugs kyi de bzhin nyid mi dmigs te/_gzugs nyid kyang mi dmigs na/_gzugs kyi de bzhin nyid dmigs par lta ga la 'gyur/_de la tshor ba dang /_'du shes dang /_'du byed rnams dang /_
[\[172a.5\]]rnam par shes pa mi dmigs/_rnam par shes pa'i de bzhin nyid mi dmigs te/_rnam par shes pa nyid kyang mi dmigs na/_rnam par shes pa'i de bzhin nyid dmigs par lta ga la 'gyur/_de bzhin du sbyar te/_rnam pa thams cad mkhyen pa nyid kyi bar du mi 
[\[172a.6\]]dmigs/_rnam pa thams cad mkhyen pa nyid kyi de bzhin nyid mi dmigs te/_rnam pa thams cad mkhyen pa nyid kyang mi dmigs na/_rnam pa thams cad mkhyen pa nyid kyi de bzhin nyid dmigs par lta ga la 'gyur te/_de bzhin nyid dang /_ma nor ba de bzhin nyid 
[\[172a.7\]]dang /_gzhan ma yin pa de bzhin nyid kyi le'u 'di bshad pa na/_dge slong nyis brgya len pa med par zag pa rnams las sems rnam par grol lo/_/dge slong ma lnga brgya ni chos rnams la chos kyi mig rdul med cing dri ma dang bral ba rnam par dag go/_byang chub 
[\[172b\]]
[\[172b.1\]]sems dpa' lnga stong ni mi skye ba'i chos la bzod pa thob bo/_/byang chub sems dpa' yongs su nyams pa'i chos can drug cu ni len pa med par zag pa rnams las sems rnam par grol lo/_/shA ri'i bu byang chub sems dpa' de dag gis ni sangs rgyas lnga brgya la bsnyen bkur 
[\[172b.2\]]byas te/_thams cad du sbyin pa byin tshul khrims bsrungs/_bzod pa bsgoms/_brtson 'grus brtsams/_bsam gtan bskyed/_shes rab bsgoms kyang /_de dag shes rab kyi pha rol tu phyin pas yongs su ma zin cing /_thabs la mkhas pas yongs su ma zin pas 
[\[172b.3\]]'di ltar spyad de/_'di ni sbyin pa'o/_/'di la sbyin par bya'o/_/bdag gis tshul khrims 'di bsrung ngo /_/bzod pa 'di bsgom mo/_/brtson 'grus 'di brtsam mo/_/bsam gtan 'di la snyoms par 'jug par bya'o/_/shes rab 'di bsgom par bya'o snyam du de ltar spyod pas de 
[\[172b.4\]]dag shes rab kyi pha rol tu phyin pa dang bral zhing thabs la mkhas pas yongs su ma zin pas/_sbyin pa dang /_tshul khrims dang /_bzod pa dang /_brtson 'grus dang /_bsam gtan dang /_shes rab bsgom zhing de dag 'du shes sna tshogs la spyod pas tha dad pa med pa mi 
[\[172b.5\]]dmigs pa'i phyir/_de dag byang chub sems dpa'i skyon med pa la ma zhugs so/_/de dag byang chub sems dpa'i skyon med pa la ma zhugs pas rgyun du zhugs pa'i 'bras bu thob bo/_/dgra bcom pa nyid kyi bar du thob bo/_/shA ri'i bu gzhan yang byang chub sems dpa' sems dpa' 
[\[172b.6\]]chen po'i lam stong pa nyid dam/_mtshan ma med pa'am/_smon pa med pa yod mod kyi de dag shes rab kyi pha rol tu phyin pa dang bral zhing /_thabs la mkhas pas yongs su ma zin na/_yang dag pa'i mtha' mngon sum du byas nas/_nyan thos sam rang sangs rgyas su 'gyur ro/_/
[\[172b.7\]]shA ri'i bus gsol pa bcom ldan 'das ci'i slad du stong pa nyid dang /_mtshan ma ma mchis pa dang /_smon pa ma mchis pa'i chos de dag nyid la bsgoms su 'dra yang thabs la mkhas pa dang bral ba dag yang dag pa'i mtha' mngon sum du bgyis nas nyan thos dang /_rang sangs 
[\[173a\]]
[\[173a.1\]]rgyas su 'gyur la/_bcom ldan 'das byang chub sems dpa' rnams ni stong pa nyid dang /_mtshan ma ma mchis pa dang /_smon pa ma mchis pa'i chos de dag nyid sgom du bas kyang thabs la mkhas pa la brten nas/_bla na med pa yang dag par rdzogs pa'i byang chub mngon par 
[\[173a.2\]]rdzogs par 'tshang rgya ba lags/_bcom ldan 'das kyis bka' stsal pa/_shA ri'i bu 'di la kha cig rnam pa thams cad mkhyen pa nyid kyi sems dang bral bar stong pa nyid dang /_mtshan ma med pa dang /_smon pa med pa'i chos rnams sgom zhing /_thabs la mkhas pa la ma brten pas nyan thos 
[\[173a.3\]]dang rang sangs rgyas su 'gyur ro/_/shA ri'i bu 'di la byang chub sems dpa' sems dpa' chen po rnam pa thams cad mkhyen pa nyid kyi sems dang ma bral ba rnams ni stong pa nyid dang /_mtshan ma med pa dang /_smon pa med pa'i chos rnams sgom zhing /_thabs la mkhas pa la brten na nas/_byang chub 
[\[173a.4\]]sems dpa'i skyon med pa la 'jug cing /_bla na med pa yang dag par rdzogs pa'i byang chub mngon par rdzogs par 'tshang rgya'o/_/shA ri'i bu 'di lta ste dper na/_'dab chags bya zhig lus dpag tshad brgya'am/_lus dpag tshad nyis brgya'am/_dpag tshad sum brgya'am/_
[\[173a.5\]]dpag tshad bzhi brgya'am/_dpag tshad lnga brgya pa zhig yod la/_de sum cu rtsa gsum gyi lha'i ris nas/_'dzam bu'i gling du 'ong bar sems la bya de yang 'dab ma med pa zhig yin zhing /_de sum cu rtsa gsum gyi lha'i ris nas bdag nyid mchongs te/_'dzam bu'i gling du 'gro 
[\[173a.6\]]bar bya bar sems la gal te bya de sa la ma lhung bar 'di snyam du sems te/_ma la bdag sum cu rtsa gsum gyi lha'i ris su gnas par bya'o snyam du sems na shA ri'i bu 'di ji snyam du sems/_bya de phyir sum cu rtsa gsum gyi lha'i nang du gnas par nus snyama'am/_shA ri'i bus 
[\[173a.7\]]gsol pa/_bcom ldan 'das de ni rngo mi thogs lags so/_bcom ldan 'das kyis bka' stsal pa/_gal te de bar snang de nas 'di snyam du ma la bdag ma smas ma snad par 'dzam bu'i gling du gnas par bya'o/_/snyam du bsam na shA ri'i bu 'di ji snyam du sems/_bya de ma smas ma 
[\[173b\]]
[\[173b.1\]]snad par 'dzam bu'i gling du gnas par 'gyur snyama'am/_shA ri'i bus gsol pa bcom ldan 'das de ni rngo mi thogs lags te/_bcom ldan 'das bya de ni smas pa'am snad par yang 'gyur la 'dzam bu'i gling du ma mchis par 'gum pa'am/_'gum la thug par sdug bsngal bar yang 
[\[173b.2\]]'gyur lags so/_/de ci'i slad du zhe na/_bcom ldan 'das 'di ltar de ni lus che la 'dab ma ma mchis shing /_mthon po zhig nas mchongs pas/_de ltar 'gyur du gdon mi 'tshal lags so/_/bcom ldan 'das kyis bka' stsal pa/_shA ri'i bu de bzhin du byang chub sems 
[\[173b.3\]]dpa' bskal pa gang gA'i klung gi bye ma snyed dag tu sbyin pa sbyin par byed/_tshul khrims srung /_bzod pa sgom/_brtson 'grus rtsom/_bsam gtan la snyoms par 'jug cing /_bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba'i 
[\[173b.4\]]phyir/_de'i 'jug pa yang che/_sems bskyed pa yang che/_phan gdags par bsam pa yang tshad med du zin kyang /_shes rab kyi pha rol tu phyin pa dang bral zhing thabs la mkhas pas yongs su ma zin na/_nyan thos kyi sa'am/_rang sangs rgyas kyi sar ltung ngo /_/
[\[173b.5\]]de ci'i phyir zhe na/_'di ltar byang chub sems dpa' sems dpa' chen po des rnam pa thams cad mkhyen pa nyid kyi sems dang bral bar sbyin pa byin/_tshul khrims bsrungs/_bzod pa bsgoms/_brtson 'grus brtsams/_bsam gtan bskyed kyang byang chub sems 
[\[173b.6\]]dpa' de shes rab kyi pha rol tu phyin pa dang /_thabs la mkhas pa dang bral bar 'gyur te/_des na nyan thos kyi sa'am/_rang sangs rgyas kyi sar ltung ngo /_/shA ri'i bu byang chub sems dpa' 'das pa dang /_ma byon pa dang da ltar byung ba'i sangs rgyas bcom ldan 'das rnams 
[\[173b.7\]]kyi tshul khrims dang /_ting nge 'dzin dang /_shes rab dang /_rnam par grol ba dang /_rnam par grol ba'i ye shes gzigs pa la sems shing /_kun tu 'dzin la mtshan mar byed kyang de bzhin gshegs pa rnams kyi tshul khrims mi shes/_rnam par grol ba'i ye shes 
[\[174a\]]
[\[174a.1\]]gzigs pa'i bar du mi shes na/_de mi shes shing khong du ma chud pas/_stong pa nyid dang /_mtshan ma med pa dang /_smon pa med pa'i sgra thos na/_zhi bar mtshan mar 'dzin te/_mtshan mar bzung nas/_bla na med pa yang dag par rdzogs pa'i byang chub tu yongs su 
[\[174a.2\]]sngo bar byed do/_/de ltar yongs su bsngo ba'i byang chub sems dpa' ni nyan thos kyi sa'am/_rang sangs rgyas kyi sa la gnas par 'gyur ro/_/de ci'i phyir zhe na/_shA ri'i bu bu 'di ltar shes rab kyi pha rol tu phyin pa dang /_thabs la mkhas pa dang bral bas/_dge ba'i rtsa ba rnams 
[\[174a.3\]]bla na med pa yang dag par rdzogs pa'i byang chub tu yongs su sngo bar byed pa ni de ltar 'gyur te/_de nyan thos kyi sa'am/_rang sangs rgyas kyi sar ltung ngo /_shA ri'i bu 'di la byang chub sems dpa' sems dpa' chen po sems dang po bskyed pa nas nye bar bzung ste/_rnam pa thams cad 
[\[174a.4\]]mkhyen pa nyid kyi sems dang ma bral bar sbyin pa sbyin par byed/_tshul khrims srung /_bzod pa sgrub/_brtson 'grus rtsom/_bsam gtan la snyoms par 'jug pa ni/_shes rab kyi pha rol tu phyin pa dang thabs la mkhas pa dang ma bral ba ste/_'das pa dang /_ma byon 
[\[174a.5\]]pa dang /_da ltar byung ba'i sangs rgyas bcom ldan 'das rnams kyi tshul khrims dang /_ting nge 'dzin dang /_shes rab dang /_rnam par grol ba dang /_rnam par grol ba'i ye shes gzigs pa gang yin pa de thams cad mtshan mar mi 'dzin te/_de stong pa nyid kyi ting nge 
[\[174a.6\]]'dzin la mtshan mar mi 'dzin/_mtshan ma med pa dang /_smon pa med pa'i ting nge 'dzin la mtshan mar mi 'dzin na/_shA ri'i bu byang chub sems dpa' sems dpa' chen po de ni nyan thos kyi sa'am/_rang sangs rgyas kyi sa la gnas par mi 'gyur bar rig par bya'o/_/de ci'i phyir zhe na/_
[\[174a.7\]]'di ltar byang chub sems dpa' sems dpa' chen po sems dang po bskyed pa nas nye bar bzung ste/_sbyin pa byin yang mtshan mar ma bzung /_tshul khrims bsrungs bzod pa bsgrubs/_brtson 'grus brtsams/_bsam gtan la snyoms par zhugs shes rab bsgoms kyang mtshan mar 
[\[174b\]]
[\[174b.1\]]ma bzung /_'das pa dang ma byon pa dang /_da ltar byung ba'i sangs rgyas bcom ldan 'das rnams kyi tshul khrims dang /_ting nge 'dzin dang /_shes rab dang rnam par grol ba dang rnam par grol ba'i ye shes gzigs pa mtshan mar ma bzung /_stong pa nyid dang mtshan ma med pa dang /_smon pa med pa'i ting nge 
[\[174b.2\]]'dzin bsgoms kyang mtshan mar ma bzung ba'i phyir ro/_/shA ri'i bu 'di ltar mtshan ma dang bral ba'i sems kyis sbyin pa sbyin pa dang /_tshul khrims srung ba dang /_bzod pa sgrub pa dang /_brtson 'grus rtsom pa dang /_bsam gtan la snyoms par 'jug pa dang /_shes rab sgom pa dang /_de bzhin du 
[\[174b.3\]]sbyar te/_rnam pa thams cad mkhyen pa nyid kyi bar la spyod kyang mtshan mar ma bzung ba 'di ni byang chub sems dpa' sems dpa' chen po rnams kyi thabs la mkhas pa yin no/_/shA ri'i bus gsol pa/_bcom ldan 'das bdag gis bcom ldan 'das kyis gsungs pa'i don 'tshal ba ltar na/_byang chub 
[\[174b.4\]]sems dpa' sems dpa' chen po gang sems dang po bskyed pa nas nye bar bzung ste/_shes rab kyi pha rol tu phyin pa dang /_thabs la mkhas pa dang ma bral ba de'i bla na med pa yang dag par rdzogs pa'i byang chub ni the tshom ma mchis lags so/_/de ci'i slad du zhe na/_bcom ldan 'das 'di ltar byang chub 
[\[174b.5\]]sems dpa' sems dpa' chen pos sems dang po bskyed pa nas nye bar bzung ste/_gang mngon par rdzogs par 'tshang rgya bar bgyi ba dang /_gang gis mngon par rdzogs par 'tshang rgya ba dang /_gang mngon par rdzogs par 'tshang rgya ba'i gzugs sam/_tshor ba'am/_'du shes sam/_'du byed rnams sam/_rnam 
[\[174b.6\]]par shes pa'am/_de bzhin du rnam pa thams cad mkhyen pa nyid kyi bar gyi chos gang yang ma dmigs pa'i slad du'o/_/bcom ldan 'das byang chub sems dpa'i theg pa pa'i rigs kyi bu'am/_rigs kyi bu mo gang dag shes rab kyi pha rol tu phyin pa dang bral zhing /_thabs la mkhas pa dang bral ba de dag 
[\[174b.7\]]gis bla na med pa yang dag par rdzogs pa'i byang chub ni the tshom mchis par rig par bgyi lags so/_/de ci'i slad du zhe na/_bcom ldan 'das 'di ltar byang chub sems dpa'i theg pa pa'i rigs kyi bu'am/_rigs kyi bu mo shes rab kyi pha rol tu phyin pa dang thabs la mkhas pa dang bral bdag gis sbyin pa 
[\[175a\]]
[\[175a.1\]]ci dang ci stsal ba de thams cad ni mtshan mar bzung nas stsal ba dang /_tshul khrims ci dang ci bsrungs pa dang /_bzod pa bsgrubs pa dang /_brtson 'grus brtsams pa dang /_bsam gtan gang dang gang la mnyam par bzhag pa de thams cad kyang mtshan mar bzung nas mnyam par 
[\[175a.2\]]bzhag pa'i slad du ste/_de'i slad du byang chub sems dpa'i theg pa pa'i rigs kyi bu dang /_rigs kyi bu mo de dag gis bla na med pa yang dag par rdzogs pa'i byang chub ni the tshom mchis par rig par bgyi lags so/_/bcom ldan 'das de ltar lags pas/_byang chub sems dpa' sems 
[\[175a.3\]]dpa' chen pos bla na med pa yang dag par rdzogs pa'i byang chub mngon par rdzogs par 'tshang rgya bar 'tshal bas/_shes rab kyi pha rol tu phyin pa dang /_thabs la mkhas pa dang ma bral bar rig par bgyi'o/_/shes rab kyi pha rol tu phyin pa dang /_thabs la mkhas pa la gnas te/_mi 
[\[175a.4\]]dmigs pa'i tshul gyis mtshan ma ma mchis pa dang ldan pa'i sems kyis sbyin pa stsal bar bgyi/_tshul khrims bsrung bar bgyi/_bzod pa bsgrub par bgyi/_brtson 'grus brtsam par bgyi/_bsam gtan la snyoms par 'jug par bgyi/_shes rab bsgom par bgyi'o/_/de 
[\[175a.5\]]bzhin du rnam pa thams cad mkhyen pa nyid kyi bar la spyad par bgyi'o/_/de nas bcom ldan 'das la 'dod pa na spyod pa dang /_gzugs na spyod pa'i lha'i bu rnams kyis 'di skad ces gsol to/_/bcom ldan 'das 'di ltar byang chub sems dpa' sems dpa' chen pos chos thams cad mngon 
[\[175a.6\]]par rdzogs par 'tshang rgya bar yang bgyi 'tshal la chos de dag kyang ma mchis shing mi dmigs pas bla na med pa yang dag par rdzogs pa'i byang chub ni mngon par 'byung bar dka' ba lags so/_/bcom ldan 'das kyis bka' stsal pa/_lha'i bu dag de de bzhin te bla na med pa yang dag par rdzogs 
[\[175a.7\]]pa'i byang chub ni mngon par 'byung bar dka' ba yin no/_/lha'i bu dag ngas kyang chos thams cad rnam pa thams cad du mngon par rdzogs par sangs rgyas te/_ngas ni gang mngon par rdzogs par 'tshang rgya ba'am/_gang gis mngon par rdzogs par 'tshang rgya ba'am/_gang mngon par rdzogs par 'tshang 
[\[175b\]]
[\[175b.1\]]rgya bar bya ba'i chos gang yang ma dmigs so/_/de ci'i phyir zhe na/_lha'i bu dag chos thams cad shin tu rnam par dag pa'i phyir ro/_/de nas bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das kyis gang 'di skad du bla na med pa yang dag par 
[\[175b.2\]]rdzogs pa'i byang chub ni mngon par 'byung bar dka'o zhes bka' stsal pa/_bcom ldan 'das kyis gsungs pa'i don bdag gis 'tshal ba dang bdag sems pa ltar na/_bcom ldan 'das bla na med pa yang dag par rdzogs pa'i byang chub ni mngon par rdzogs par 'tshang rgya bar sla lags so/_/
[\[175b.3\]]de ci'i slad du zhe na/_bcom ldan 'das 'di ltar gang yang mngon par rdzogs par 'tshang rgya bar bgyid pa su yang ma mchis shing /_mngon par rdzogs par 'tshang rgya bar bgyi ba ci yang ma mchis pas/_chos thams cad ni stong pa lags te/_chos thams cad stong pa la ni gang mngon par 
[\[175b.4\]]rdzogs par 'tshang rgya bar bgyid pa dang /_gang gis mngon par rdzogs par 'tshang rgya ba dang /_gang mngon par rdzogs par 'tshang rgya bar bgyi ba'i chos de ma mchis pa'i slad du'o/_/de ci'i slad du zhe na/_bcom ldan 'das 'di ltar chos thams cad ni stong pa lags te/_chos 
[\[175b.5\]]gang rnam par 'phel bar bgyi ba'am/_yongs su 'grib par bgyi ba'i slad du sbyin pa stsol bar bgyid pa dang /_bsam gtan gyi bar la snyoms par 'jug par bgyid pa dang /_rnam pa thams cad mkhyen pa nyid kyi bar la slob pa'i chos de dag kyang ma mchis shing /_gang mngon par 
[\[175b.6\]]rdzogs par 'tshang rgya bar bgyid pa dang /_gang gis mngon par rdzogs par 'tshang rgya ba dang /_gang mngon par rdzogs par 'tshang rgya bar bgyi ba'i chos de dag thams cad kyang stong pa lags te/_bcom ldan 'das rnam grangs des na byang chub sems dpa' sems dpa' chen pos bla na med pa yang dag par rdzogs pa'i 
[\[175b.7\]]byang chub mngon par rdzogs par 'tshang rgya bar sla lags so/_/de ci'i slad du zhe na/_bcom ldan 'das 'di ltar gzugs ni gzugs kyi ngo bo nyid kyis stong /_tshor ba dang /_'du shes dang /_'du byed rnams dang /_rnam par shes pa ni rnam par shes pa'i ngo bo nyid kyis stong zhing /_de bzhin du rnam 
[\[176a\]]
[\[176a.1\]]pa thams cad mkhyen pa nyid kyi bar ni/_rnam pa thams cad mkhyen pa nyid kyi ngo bo nyid kyis stong pa'i slad du'o/_/de nas tshe dang ldan pa shA ri'i bus tshe dang ldan pa rab 'byor la 'di skad ces smras so/_/tshe dang ldan pa rab 'byor rnam grangs des na/_bla na med pa yang dag par rdzogs pa'i byang 
[\[176a.2\]]chub ni mngon par rdzogs par 'tshang rgya bar dka'o/_/de ci'i phyir zhe na/_tshe dang ldan pa rab 'byor 'di ltar nam mkha' ni 'di snyam du/_bdag gis bla na med pa yang dag par rdzogs pa'i byang chub mngon par rdzogs par 'tshang rgya bar bya'o/_/snyam du mi sems so/_/tshe dang ldan pa 
[\[176a.3\]]rab 'byor de bzhin du/_byang chub sems dpa' sems dpa' chen po yang 'di snyam du bdag gis bla na med pa yang dag par rdzogs pa'i byang chub mngon par rdzogs par 'tshang rgya bar bya'o snyam du mi sems so/_/de ci'i phyir zhe na/_'di ltar chos thams cad ni nam mkha' dang mnyam pa'i phyir te/_
[\[176a.4\]]'on kyang byang chub sems dpa' sems dpa' chen po ni chos thams cad nam mkha' lta bur mos nas/_bla na med pa yang dag par rdzogs pa'i byang chub mngon par rdzogs par 'tshang rgya'o/_/gal te byang chub sems dpa' sems dpa' chen po chos thams cad nam mkha' lta bur mos par mi 
[\[176a.5\]]byed kyang /_bla na med pa yang dag par rdzogs pa'i byang chub mngon par rdzogs par 'tshang rgya bar sla ste/_mngon par rdzogs par 'tshang rgya bar dka' ba ma yin na ni/_byang chub sems dpa' gang gA'i klung gi bye ma snyed dag bla na med pa yang dag par rdzogs pa'i byang chub las phyir mi ldog par yang mi 'gyur 
[\[176a.6\]]ro/_/tshe dang ldan pa rab 'byor rnam grangs des na/_bla na med pa yang dag par rdzogs pa'i byang chub ni mngon par rdzogs par 'tshang rgya bar dka' ste/_mngon par rdzogs par 'tshang rgya bar sla ba ma yin par mngon no/_/de nas tshe dang ldan pa rab 'byor gyis tshe dang ldan pa shA ri'i bu la 'di skad ces smras 
[\[176a.7\]]so/_/tshe dang ldan pa shA ri'i bu 'di ji snyam du sems/_gzugs bla na med pa yang dag par rdzogs pa'i byang chub las ldog snyama'am/_/smras pa/_tshe dang ldan pa rab 'byor de ni ma yin no/_/smras pa/_tshor ba dang /_'du shes dang /_'du byed rnams dang /_rnam par shes pa bla na med pa yang dag par 
[\[176b\]]
[\[176b.1\]]rdzogs pa'i byang chub las ldog snyama'am/_smras pa/_tshe dang ldan pa rab 'byor de ni ma yin no/_/smras pa/_de bzhin du sbyar te/_de bzhin nyid kyi bar dag bla na med pa yang dag par rdzogs pa'i byang chub las ldog snyama'am/_smras pa/_tshe dang ldan pa rab 'byor de ni ma yin no/_/
[\[176b.2\]]smras pa/_tshe dang ldan pa shA ri'i bu 'di ji snyam du sems/_gang bla na med pa yang dag par rdzogs pa'i byang chub las ldog pa'i chos de gzugs las gud na yod snyama'am/_smras pa/_tshe dang ldan pa rab 'byor de ni ma yin no/_/smras pa/_gang bla na med pa yang dag par rdzogs pa'i byang chub 
[\[176b.3\]]las ldog pa'i chos de tshor ba dang /_'du shes dang /_'du byed rnams dang /_rnam par shes pa las gud na yod snyama'am/_smras pa/_tshe dang ldan pa rab 'byor de ni ma yin no/_/de bzhin du sbyar te/_gang bla na med pa yang dag par rdzogs pa'i byang chub las ldog pa'i chos de rnam pa thams cad 
[\[176b.4\]]mkhyen pa nyid kyi bar las gud na yod snyama'am/_smras pa/_tshe dang ldan pa rab 'byor de ni ma yin no/_/smras pa/_tshe dang ldan pa shA ri'i bu 'di ji snyam du sems/_gzugs kyi de bzhin nyid gang yin pa de bla na med pa yang dag par rdzogs pa'i byang chub las ldog snyama'am/_rnam pa thams cad 
[\[176b.5\]]mkhyen pa nyid kyi bar gyi de bzhin nyid gang yin pa de bla na med pa yang dag par rdzogs pa'i byang chub las ldog snyam 'am/_smras pa/_tshe dang ldan pa rab 'byor de ni ma yin no/_/smras pa/_tshe dang ldan pa shA ri'i bu 'di ji snyam du sems/_gang bla na med pa yang dag par rdzogs pa'i byang chub las ldog 
[\[176b.6\]]pa'i chos de gzugs kyi de bzhin nyid las gud na yod snyam 'am/_smras pa/_tshe dang ldan pa rab 'byor de ni ma yin no/_/smras pa/_de bzhin du gang bla na med pa yang dag par rdzogs pa'i byang chub las ldog pa'i chos de rnam pa thams cad mkhyen pa nyid kyi bar gyi de bzhin nyid las gud na yod snyam 
[\[176b.7\]]'am/_smras pa/_tshe dang ldan pa rab 'byor de ni ma yin no/_/smras pa/_tshe dang ldan pa shA ri'i bu 'di ji snyam du sems/_de bzhin nyid bla na med pa yang dag par rdzogs pa'i byang chub las ldog snyam 'am/_smras pa/_tshe dang ldan pa rab 'byor de ni ma yin no/_/smras pa/_tshe dang ldan pa shA ri'i bu 'di ji 
[\[177a\]]
[\[177a.1\]]snyam du sems/_chos nyid bla na med pa yang dag par rdzogs pa'i byang chub las ldog snyama'am/_chos kyi dbyings dang /_chos gnas pa nyid dang /_chos skyon med pa nyid dang /_yang dag pa'i mtha' dang /_bsam gyis mi khyab pa'i dbyings bla na med pa yang dag par rdzogs pa'i byang 
[\[177a.2\]]chub las ldog snyama'am/_smras pa/_tshe dang ldan pa rab 'byor de ni ma yin no/_/smras pa/_tshe dang ldan pa shA ri'i bu 'di ji snyam du sems/_gang bla na med pa yang dag par rdzogs pa'i byang chub las ldog pa'i chos de de bzhin nyid las gud na yod snyama'am/_smras pa/_tshe dang ldan pa rab 'byor 
[\[177a.3\]]de ni ma yin no/_/smras pa/_tshe dang ldan pa shA ri'i bu 'di ji snyam du sems/_gang bla na med pa yang dag par rdzogs pa'i byang chub las ldog pa'i chos de bsam gyis mi khyab pa'i dbyings kyi bar las gud na yod snyama'am/_smras pa/_tshe dang ldan pa rab 'byor de ni ma yin no/_/smras pa/_de ltar bden 
[\[177a.4\]]pa'i tshul bzhin du chos de dag mi dmigs na/_gang bla na med pa yang dag par rdzogs pa'i byang chub las ldog par 'gyur ba'i chos de gang yin/_de skad ces smras pa dang /_tshe dang ldan pa shA ri'i bus tshe dang ldan pa rab 'byor la 'di skad ces smras so/_/gnas brtan rab 'byor gyis chos kyi tshul gyi rnam pa des 
[\[177a.5\]]bstan pa ltar na byang chub sems dpa' sems dpa' chen po bla na med pa yang dag par rdzogs pa'i byang chub las ldog pa gang yang med de/_de'i phyir gang zag byang chub sems dpa'i theg pa pa gsum po gang dag de bzhin gshegs pa'i bstan pa'i byang chub sems dpa'i theg pa pa'i gang zag gsum po de 
[\[177a.6\]]dag rnam par gzhag par yang mi 'gyur te/_tshe dang ldan pa rab 'byor gyis bstan pa ltar na/_'di lta ste/_byang chub sems dpa' sems dpa' chen po ni sangs rgyas kyi theg pa gcig pur 'gyur ro/_/de nas tshe dang ldan pa byams ma'i bu gang bos tshe dang ldan pa shA ri'i bu la 'di skad ces smras 
[\[177a.7\]]so/_/tshe dang ldan pa shA ri'i bu gnas brtan rab 'byor byang chub gcig kyang 'dod dam zhes gnas brtan rab 'byor 'di la dri dgos so/_/de nas tshe dang ldan pa shA ri'i bus/_tshe dang ldan pa rab 'byor la 'di skad ces smras so/_/tshe dang ldan pa rab 'byor ci sangs rgyas kyi theg pa pa'i byang chub sems 
[\[177b\]]
[\[177b.1\]]dpa' sems dpa' chen po 'dod dam/_tshe dang ldan pa rab 'byor gyis tshe dang ldan pa shA ri'i bu la 'di skad ces smras so/_/tshe dang ldan pa shA ri'i bu ci de bzhin nyid la byang chub sems dpa' gsum 'dod dam/_nyan thos kyi theg pa pa'i byang chub sems dpa'am/_rang sangs rgyas kyi theg pa 
[\[177b.2\]]pa'i byang chub sems dpa'am/_sangs rgyas kyi theg pa pa'i byang chub sems dpa' 'dod dam/_smras pa/_tshe dang ldan pa rab 'byor de ni ma yin no/_/smras pa/_tshe dang ldan pa shA ri'i bu ci de bzhin nyid la byang chub sems dpa' gsum du dmigs sam/_smras pa/_tshe dang ldan pa rab 
[\[177b.3\]]'byor de ni ma yin no/_/smras pa/_tshe dang ldan pa shA ri'i bu de bzhin nyid la rnam pa gcig gam/_gnyis sam/_gsum du dmigs sam/_smras pa/_tshe dang ldan pa rab 'byor de ni ma yin no/_/smras pa/_tshe dang ldan pa shA ri'i bu de bzhin nyid la byang chub sems dpa' gcig kyang dmigs sam/_
[\[177b.4\]]smras pa/_tshe dang ldan pa rab 'byor de ni ma yin no/_/smras pa/_de ltar dben pa'i tshul bzhin du chos de dag mi dmigs na/_ci las tshe dang ldan pa shA ri'i bu 'di snyam du/_byang chub sems dpa' 'di ni nyan thos kyi theg pa pa'o/_/byang chub sems dpa' 'di ni rang sangs rgyas kyi theg pa pa pa'o/_/byang 
[\[177b.5\]]chub sems dpa' 'di ni sangs rgyas kyi theg pa pa'o zhes bya bar sems par gyur/_tshe dang ldan pa shA ri'i bu de ltar byang chub sems dpa' sems dpa' chen po chos thams cad kyi de bzhin nyid kyis bye brag med par rab tu phye ba la byang chub sems dpa' sems dpa' chen po gang sems 
[\[177b.6\]]mi zhum mi 'gong zhing yid 'gyod pa med pa de ni bla na med pa yang dag par rdzogs pa'i byang chub tu nges par 'byung bar 'gyur ro/_/de nas bcom ldan 'das kyis tshe dang ldan pa rab 'byor la bka' stsal pa/_'di ltar sangs rgyas kyi mthus rab 'byor khyod/_spobs pa legs so legs so/_/
[\[177b.7\]]rab 'byor de ltar na byang chub sems dpa' sems dpa' chen po chos thams cad kyi de bzhin nyid kyis bye brag med par rab tu phye ba la byang chub sems dpa' sems dpa' chen po gang sems mi zhum mi 'gong zhing /_yid 'gyod pa med la mi skrag mi dngang zhing /_dngang bar mi 'gyur ba'i byang chub sems 
[\[178a\]]
[\[178a.1\]]dpa' sems dpa' chen po de ni bla na med pa yang dag par rdzogs pa'i byang chub tu nges par 'byung bar 'gyur ro/_/de nas bcom ldan 'das la tshe dang ldan pa shA ri'i bus 'di skad ces gsol to/_/bcom ldan 'das de lta bu'i chos dang ldan pa'i byang chub sems dpa' sems dpa' chen po 
[\[178a.2\]]byang chub gang la nges par 'byung bar 'gyur lags/_bcom ldan 'das kyis bka' stsal pa/_shA ri'i bu byang chub sems dpa' sems dpa' chen po de ni bla na med pa yang dag par rdzogs pa'i byang chub tu nges par 'byung bar 'gyur ro/_/de nas bcom ldan 'das la tshe dang ldan pa rab 'byor gyis 
[\[178a.3\]]'di skad ces gsol to/_/bcom ldan 'das bla na med pa yang dag par rdzogs pa'i byang chub tu nges par 'byung bar 'tshal ba'i byang chub sems dpa' sems dpa' chen pos ji ltar gnas par bgyi/_bcom ldan 'das kyis bka' stsal pa/_rab 'byor byang chub sems dpa' sems dpa' chen 
[\[178a.4\]]pos sems can thams cad la snyoms pa'i sems la gnas par bya'o/_/sems can thams cad la mnyam pa'i sems bskyed par bya ste/_mi mnyam pa'i sems bskyed par mi bya'o/_/sems can thams cad la mnyam pa'i sems kyis dmigs par bya ste/_mi mnyam pa'i sems kyis 
[\[178a.5\]]dmigs par mi bya'o/_/sems can thams cad la byams pa chen po dang snying rje chen po bskyed par bya'o/_/sems can thams cad la byams pa'i sems kyis dmigs par bya ste/_brlang ba'i sems kyis dmigs par mi bya'o/_/sems can thams cad la nga rgyal med par bya'o/_/sems can 
[\[178a.6\]]thams cad la g.yo med par dmigs par bya'o/_/sems can thams cad la phan par bya ba'i sems bskyed par bya ste/_gnod pa'i sems bskyed par mi bya'o/_/sems can thams cad la phan pa'i sems kyis dmigs par bya ste/_gnod pa'i sems kyis dmigs par mi bya'o/_/sems 
[\[178a.7\]]can thams cad la zhe 'gras pa med pa'i sems bskyed par bya ste/_zhe 'gras pa'i sems bskyed par mi bya'o/_/sems can thams cad la rnam par tho 'tsham pa med pa'i sems bskyed par bya ste/_rnam par tho 'tsham pa'i sems bskyed par mi bya'o/_/sems can thams cad la rnam par tho 'tsham pa med 
[\[178b\]]
[\[178b.1\]]pa'i sems kyis dmigs par bya ste/_rnam par tho 'tsham pa'i sems kyis dmigs par mi bya'o/_/sems can thams cad la ma'i sems bskyed par bya'o/_/spun dang /_sring mo dang /_mdza' bshes dang /_nye du dang /_snag gi gnyen mtshams kyis sems bskyed par bya'o/_/sems 
[\[178b.2\]]can thams cad la ma'i sems kyis dmigs par bya zhing /_mdza' bshes dang /_nye du dang /_snag gi gnyen mtshams kyi bar gyi sems kyis dmigs par bya'o/_/bdag gis kyang srog gcod pa spang bar bya'o/_/gzhan yang srog gcod pa spang ba yang dag par 'dzin du 'jug par bya/_
[\[178b.3\]]srog gcod pa spang ba'i bsngags pa brjod par bya/_gzhan gang dag srog gcod pa spangs pa de dag gi bsngags pa yang brjod cing rjes su dga' bar bya'o/_/bdag gis kyang ma byin par len pa spang bar bya/_gzhan yang ma byin par len pa spang ba yang dag par 'dzin du gzhug par bya/_ma byin 
[\[178b.4\]]par len pa spong ba'i bsngags pa brjod par bya/_gzhan gang dag ma byin par len pa spangs pa de dag gi bsngags pa yang brjod cing rjes su dga' bar bya'o/_/bdag kyang 'dod pa la log par g.yem pa spang bar bya/_gzhan yang 'dod pa la log par g.yem pa spang ba 'dzin du 
[\[178b.5\]]gzhug par bya/_'dod pas log par g.yem pa spong ba'i bsngags pa brjod par bya/_gzhan gang dag 'dod pa la log par g.yem pa spangs pa de dag gi bsngags pa yang brjod cing rjes su dga' bar bya ste/_byang chub sems dpa' sems dpa' chen po bla na med pa yang dag par rdzogs pa'i 
[\[178b.6\]]byang chub tu nges par 'byung bar 'dod pas de ltar gnas par bya'o/_/de bzhin du bdag gis kyang log par lta ba'i bar du spang bar bya/_gzhan yang log par lta ba spang ba yang dag par 'dzin du gzhug par bya/_log par lta ba spong ba'i bsngags pa brjod par bya/_gzhan yang gang dag log par 
[\[178b.7\]]lta ba spangs pa de dag gi bsngags pa yang brjod cing rjes su dga' bar bya'o/_/bdag gis kyang bsam gtan dang po la snyoms par 'jug par bya/_gzhan yang bsam gtan dang po yang dag par 'dzin du gzhug par bya/_bsam gtan dang po la snyoms par 'jug pa'i bsngags pa brjod 
[\[179a\]]
[\[179a.1\]]par bya/_gzhan gang dag bsam gtan dang po la snyoms par 'jug pa de dag gi bsngags pa yang brjod cing rjes su dga' bar bya'o/_/de bzhin du bdag gis kyang bsam gtan bzhi pa'i bar la snyoms par 'jug par bya/_gzhan yang bsam gtan bzhi pa'i bar la snyoms 
[\[179a.2\]]par 'jug pa dag gi bsngags pa yang brjod cing rjes su dga' bar bya ba'i bar du bya ste/_byang chub sems dpa' sems dpa' chen po bla na med pa yang dag par rdzogs pa'i byang chub tu nges par 'byung bar 'dod pas de ltar gnas par bya'o/_/rab 'byor gzhan yang byang chub sems dpa' sems 
[\[179a.3\]]dpa' chen po bla na med pa yang dag par rdzogs pa'i byang chub tu nges par 'byung bar 'dod pas/_bdag gis kyang byams pa la snyoms par 'jug par bya/_gzhan gang dag byams pa la snyoms par 'jug pa de dag gi bsngags pa yang brjod cing rjes su dga' bar bya ba'i bar du bya'o/_/
[\[179a.4\]]snying rje dang /_dga' ba dang /_btang snyoms la yang de bzhin du bya'o/_/bdag gis kyang nam mkha' mtha' yas skye mched kyi snyoms par 'jug pa la snyoms par 'jug par bya/_de bzhin du gzhan gang dag nam mkha' mtha' yas skye mched kyi snyoms par 'jug pa la snyoms par 
[\[179a.5\]]'jug pa de dag gi bsngags pa yang brjod cing rjes su dga' bar bya ba'i bar du bya'o/_/'du shes med 'du shes med min skye mched kyi bar du yang de bzhin du bya'o/_/bdag gis kyang sbyin pa'i pha rol tu phyin pa yongs su rdzogs par bya/_gzhan yang sbyin pa'i pha rol tu phyin pa yang dag par 'dzin du gzhug 
[\[179a.6\]]par bya/_sbyin pa'i pha rol tu phyin pa'i bsngags pa brjod par bya/_gzhan gang dag sbyin pa'i pha rol tu phyin pa yongs su rdzogs par byed pa de dag gi bsngags pa yang brjod cing rjes su dga' bar bya'o/_/bdag gis kyang shes rab kyi pha rol tu phyin pa'i bar du yongs su rdzogs par bya/_gzhan 
[\[179a.7\]]yang shes rab kyi pha rol tu phyin pa yang dag par 'dzin du gzhug par bya/_shes rab kyi pha rol tu phyin pa'i bsngags pa brjod par bya/_gzhan gang dag shes rab kyi pha rol tu phyin pa yongs su rdzogs par byed pa de dag gi bsngags pa yang brjod cing rjes su dga' bar bya ste/_byang chub sems dpa' 
[\[179b\]]
[\[179b.1\]]sems dpa' chen po bla na med pa yang dag par rdzogs pa'i byang chub tu nges par 'byung bar 'dod pas de ltar gnas par bya'o/_/bdag gis kyang nang stong pa nyid la snyoms par 'jug par bya/_gzhan yang nang stong pa nyid la snyoms par 'jug pa yang dag par 'dzin du gzhug par bya/_nang 
[\[179b.2\]]stong pa nyid kyi bsngags pa brjod par bya/_gzhan gang dag nang stong pa nyid la snyoms par 'jug pa de dag gi bsngags pa yang brjod cing rjes su dga' bar bya'o/_/de bzhin du bdag gis kyang dngos po med pa'i ngo bo nyid stong pa nyid kyi bar la snyoms par 'jug par bya/_gzhan yang dngos po 
[\[179b.3\]]med pa'i ngo bo nyid stong pa nyid la snyoms par 'jug pa yang dag par 'dzin du gzhug par bya/_dngos po med pa'i ngo bo nyid stong pa nyid kyi bsngags pa brjod par bya/_gzhan gang dag dngos po med pa'i ngo bo nyid stong pa nyid la snyoms par 'jug pa de dag gi bsngags pa yang brjod cing rjes su dga' 
[\[179b.4\]]bar bya'o/_/bdag gis kyang dran pa nye bar gzhag pa bzhi bsgom par bya/_gzhan yang dran pa nye bar gzhag pa rnams yang dag par 'dzin du gzhug par bya/_dran pa nye bar gzhag pa rnams kyi bsngags pa brjod par bya/_gzhan gang dag dran pa nye bar gzhag pa rnams sgom pa de dag gi 
[\[179b.5\]]bsngags pa yang brjod cing rjes su dga' bar bya'o/_/de bzhin du 'phags pa'i lam yan lag brgyad pa'i bar du bya'o/_/de bzhin du bdag gis kyang stong pa nyid dang /_mtshan ma med pa dang /_smon pa med pa'i ting nge 'dzin la snyoms par 'jug par bya/_gzhan yang stong pa nyid dang /_
[\[179b.6\]]mtshan ma med pa dang /_smon pa med pa'i ting nge 'dzin yang dag par 'dzin du gzhug par bya/_stong pa nyid dang /_mtshan ma med pa dang /_smon pa med pa'i ting nge 'dzin gyi bsngags pa brjod par bya/_gzhan gang dag stong pa nyid dang /_mtshan ma med pa dang /_smon pa med pa'i ting nge 
[\[179b.7\]]'dzin la snyoms par 'jug pa de dag gi bsngags pa yang brjod cing rjes su dga' bar bya'o/_/bdag gis kyang rnam par thar pa brgyad la snyoms par 'jug par bya/_gzhan yang rnam par thar pa brgyad la yang dag par 'dzin du gzhug par bya/_rnam par thar pa brgyad kyi bsngags pa 
[\[180a\]]
[\[180a.1\]]brjod par bya/_gzhan gang dag rnam par thar pa brgyad la snyoms par 'jug pa de dag gi bsngags pa yang brjod cing rjes su dga' bar bya'o/_/bdag gis kyang de bzhin gshegs pa'i stobs bcu yongs su rdzogs par bya/_gzhan yang de bzhin gshegs pa'i 
[\[180a.2\]]stobs bcu yang dag par 'dzin du gzhug par bya/_de bzhin gshegs pa'i stobs bcu'i bsngags pa brjod par bya/_gzhan gang dag de bzhin gshegs pa'i stobs bcu yongs su rdzogs par byed pa de dag gi bsngags pa yang brjod cing rjes su dga' bar bya'o/_/de bzhin du bdag 
[\[180a.3\]]gis kyang mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad dang /_byams pa chen po dang /_snying rje chen po yongs su rdzogs par bya/_gzhan yang byams pa chen po dang /_snying rje chen po'i bar du yang dag par 
[\[180a.4\]]'dzin du gzhug par bya/_snying rje chen po yongs su rdzogs par bya ba'i bsngags pa brjod par bya/_gzhan gang dag snying rje chen po yongs su rdzogs par byed pa de dag gi bsngags pa yang brjod cing rjes su dga' bar bya'o/_/bdag gis kyang rten cing 'brel par 'byung ba lugs su 
[\[180a.5\]]'byung ba dang /_lugs su mi 'byung ba la snyoms par 'jug par bya/_gzhan yang rten cing 'brel par 'byung ba lugs su 'byung ba dang /_lugs su mi 'byung ba yang dag par 'dzin du gzhug par bya/_rten cing 'brel par 'byung ba la snyoms par 'jug pa'i bsngags pa brjod par 
[\[180a.6\]]bya/_gzhan gang dag rten cing 'brel par 'byung ba la snyoms par 'jug pa de dag gi bsngags pa yang brjod cing rjes su dga' bar bya ste/_byang chub sems dpa' sems dpa' chen po bla na med pa yang dag par rdzogs pa'i byang chub tu nges par 'byung bar 'dod pas de ltar gnas par bya'o/_/
[\[180a.7\]]bdag gis kyang sdug bsngal yongs su shes par bya/_kun 'byung ba spang bar bya/_'gog pa mngon sum du bya/_lam bsgom par bya/_gzhan yang sdug bsngal yongs su shes par bya ba dang /_kun 'byung ba spang bar bya ba dang /_'gog pa mngon sum du bya ba dang /_lam bsgom par bya ba 
[\[180b\]]
[\[180b.1\]]yang dag par 'dzin du gzhug par bya/_sdug bsngal yongs su shes pa dang /_lam bsgom pa'i bar gyi bsngags pa brjod par bya/_gzhan gang dag sdug bsngal yongs su shes pa dang /_kun 'byung ba spang ba dang /_'gog pa mngon sum du byed pa dang /_lam sgom pa de dag gi bsngags 
[\[180b.2\]]pa yang brjod cing rjes su dga' bar bya'o/_/bdag gis kyang rgyun du zhugs pa'i 'bras bu shes pa mngon sum du bya ba'i shes pa bskyed par bya zhing /_yang dag pa'i mtha' mngon sum du yang mi bya/_gzhan yang rgyun du zhugs pa'i 'bras bu shes pa mngon sum du bya ba yang dag par 
[\[180b.3\]]'dzin du gzhug par bya/_bdag gis kyang lan cig phyir 'ong ba'i 'bras bu shes pa mngon sum du bya ba'i shes pa bskyed par bya zhing /_yang dag pa'i mtha' mngon sum du yang mi bya/_gzhan yang lan cig phyir 'ong ba'i 'bras bu shes pa mngon sum du bya ba yang dag par 'dzin du gzhug par bya/_
[\[180b.4\]]bdag gis kyang phyir mi 'ong ba'i 'bras bu shes pa mngon sum du bya ba'i shes pa bskyed par bya zhing /_yang dag pa'i mtha' mngon sum du yang mi bya/_gzhan yang phyir mi 'ong ba'i 'bras bu shes pa mngon sum du bya ba yang dag par 'dzin du gzhug par bya/_bdag gis kyang dgra bcom pa nyid 
[\[180b.5\]]kyi 'bras bu shes pa mngon sum du bya ba'i shes pa bskyed par bya zhing /_yang dag pa'i mtha' mngon sum du yang mi bya/_gzhan yang dgra bcom pa nyid kyi 'bras bu shes pa mngon sum du bya ba yang dag par 'dzin du gzhug par bya/_bdag gis kyang rang sangs rgyas kyi shes pa mngon sum du bya ba'i 
[\[180b.6\]]shes pa bskyed par bya zhing /_yang dag pa'i mtha' mngon sum du yang mi bya/_gzhan yang rang sangs rgyas kyi shes pa mngon sum du bya ba la 'dzin du gzhug par bya/_bdag kyang byang chub sems dpa'i skyon med pa la 'jug par bya/_gzhan yang byang chub sems dpa'i skyon med pa la 'jug pa 
[\[180b.7\]]yang dag par 'dzin du gzhug par bya/_byang chub sems dpa'i skyon med pa la 'jug pa'i bsngags pa brjod par bya/_byang chub sems dpa' gzhan gang dag byang chub sems dpa'i skyon med pa la 'jug pa de dag gi bsngags pa yang brjod cing rjes su dga' bar byas te/_byang chub sems dpa' 
[\[181a\]]
[\[181a.1\]]sems dpa' chen po bla na med pa yang dag par rdzogs pa'i byang chub tu nges par 'byung bar 'dod pas de ltar gnas par bya'o/_/bdag gis kyang sems can rnams yongs su smin par bya/_gzhan yang sems can yongs su smin par bya ba yang dag par 'dzin du gzhug par bya/_
[\[181a.2\]]sems can yongs su smin par byed pa'i bsngags pa brjod par bya/_gzhan gang dag sems can yongs su smin par byed pa de dag gi bsngags pa yang brjod cing rjes su dga' bar bya'o/_/bdag gis kyang sangs rgyas kyi zhing yongs su dag par bya/_gzhan yang sangs rgyas kyi zhing yongs 
[\[181a.3\]]su dag par bya ba yang dag par 'dzin du gzhug par bya/_sangs rgyas kyi zhing yongs su dag par byed pa'i bsngags pa brjod par bya/_gzhan gang dag sangs rgyas kyi zhing yongs su dag par byed pa de dag gi bsngags pa yang brjod cing rjes su dga' bar bya'o/_/bdag gis kyang byang chub 
[\[181a.4\]]sems dpa'i mngon par shes pa bskyed par bya/_gzhan yang byang chub sems dpa'i mngon par shes pa bskyed pa yang dag par 'dzin du gzhug par bya/_byang chub sems dpa'i mngon par shes pa bskyed pa'i bsngags pa brjod par bya/_gzhan gang dag byang chub sems dpa'i mngon par 
[\[181a.5\]]shes pa bskyed pa de dag gi bsngags pa yang brjod cing rjes su dga' bar bya/_bdag gis kyang rnam pa thams cad mkhyen pa'i ye shes bskyed par bya/_gzhan yang rnam pa thams cad mkhyen pa'i ye shes yang dag par 'dzin du gzhug par bya/_rnam pa thams cad mkhyen pa nyid kyi ye shes kyi 
[\[181a.6\]]bsngags pa brjod par bya/_gzhan gang dag rnam pa thams cad mkhyen pa nyid kyi ye shes skyed pa de dag gi bsngags pa yang brjod cing rjes su dga' bar bya'o/_/bdag gis kyang bag chags dang /_mtshams sbyor ba dang /_nyon mongs pa thams cad spang bar bya/_gzhan yang bag chags dang /_
[\[181a.7\]]mtshams sbyor ba dang /_nyon mongs pa thams cad spong ba yang dag par 'dzin du gzhug par bya/_bag chags dang /_mtshams sbyor ba dang /_nyon mongs pa thams cad spong ba'i bsngags pa brjod par bya/_gzhan gang dag bag chags dang /_mtshams sbyor ba dang /_nyon mongs pa thams cad 
[\[181b\]]
[\[181b.1\]]spong ba de dag gi bsngags pa yang brjod cing rjes su dga' bar bya ste/_rab 'byor byang chub sems dpa' sems dpa' chen po bla na med pa yang dag par rdzogs pa'i byang chub tu nges par 'byung bar 'dod pas de ltar gnas par bya'o/_/bdag gis kyang tshe phun sum tshogs pa yongs su gzung bar 
[\[181b.2\]]bya/_gzhan yang tshe phun sum tshogs pa yang dag par 'dzin du gzhug par bya/_tshe phun sum tshogs pa'i bsngags pa brjod par bya/_gzhan gang dag tshe phun sum tshogs pa yongs su 'dzin pa de dag gi bsngags pa yang brjod cing rjes su dga' bar bya'o/_/bdag gis kyang dam pa'i 
[\[181b.3\]]chos gnas pa yongs su gzung bar bya/_gzhan yang dam pa'i chos gnas pa yongs su gzung ba yang dag par 'dzin du gzhug par bya/_dam pa'i chos gnas pa yongs su gzung ba'i bsngags pa brjod par bya/_gzhan gang dag dam pa'i chos gnas pa yongs su 'dzin pa de dag gi 
[\[181b.4\]]bsngags pa yang brjod cing rjes su dga' bar bya ste/_rab 'byor byang chub sems dpa' sems dpa' chen po bla na med pa yang dag par rdzogs pa'i byang chub tu nges par 'byung bar 'dod pas de ltar gnas par bya'o/_/byang chub sems dpa' sems dpa' chen pos shes rab kyi pha rol tu phyin 
[\[181b.5\]]pa dang thabs la mkhas pa la de ltar bslab par bya'o/_/de ltar slob cing de ltar gnas pa de'i gzugs sgrib pa med par 'gyur ro/_/tshor ba dang /_'du shes dang /_'du byed rnams dang /_rnam par shes pa sgrib pa med par 'gyur ro/_/de bzhin du sbyar te/_dam pa'i chos gnas pa'i bar 
[\[181b.6\]]du sgrib pa med par 'gyur ro/_/de ci'i phyir zhe na/_'di ltar byang chub sems dpa' sems dpa' chen po des sngon gyi mtha' nas kyang gzugs yongs su ma bzung /_tshor ba dang /_'du shes dang /_'du byed rnams dang /_rnam par shes pa yongs su ma bzung /_de bzhin du rnam pa thams 
[\[181b.7\]]cad mkhyen pa nyid kyi bar du yongs su ma bzung ba'i phyir ro/_/de ci'i phyir zhe na/_rab 'byor 'di ltar gzugs yongs su gzung du med pa gang yin pa de ni gzugs ma yin la/_de bzhin du rnam pa thams cad mkhyen pa nyid kyi bar du yongs su gzung du med pa gang yin pa de ni rnam pa thams cad 
[\[182a\]]
[\[182a.1\]]mkhyen pa nyid ma yin pa'i phyir ro/_/byang chub sems dpa'i bslab pa'i gnas 'di bshad pa na/_byang chub sems dpa' nyis stong gis mi skye ba'i chos la bzod pa thob par gyur to/_/shes rab kyi pha rol tu phyin pa khri brgyad stong pa las byang chub sems dpa'i bslab pa rnam 
[\[182a.2\]]par gzhag pa'i le'u zhes bya ste bzhi bcu rtsa brgyad pa'o//_//shes rab kyi pha rol tu phyin pa khri brgyad stong pa/_bam po sum cu rtsa bdun pa/_de skad ces bka' stsal pa dang /_bcom ldan 'das la tshe dang ldan pa rab 'byor gyis 'di skad ces gsol to/_/
[\[182a.3\]]bcom ldan 'das phyir mi ldog pa'i byang chub sems dpa' sems dpa' chen po'i rnam pa ni gang lags/_rtags ni gang lags/_mtshan ma ni gang lags/_bdag gis ji ltar byang chub sems dpa' sems dpa' chen po 'di ni phyir mi ldog pa'o zhes bgyi bar 'tshal bar bgyi/_de skad 
[\[182a.4\]]ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor 'di la so so'i skye bo'i sa gang yin pa dang /_nyan thos kyi sa gang yin pa dang /_rang sangs rgyas kyi sa gang yin pa dang /_byang chub sems dpa'i sa gang yin pa dang /_de 
[\[182a.5\]]bzhin gshegs pa'i sa gang yin pa bshad pa de dag thams cad ni de bzhin nyid de 'gyur ba med cing rnam par rtog pa med la gnyis su med de gnyis su byar med do/_/de bzhin nyid de ni ji lta ba de bzhin du 'jug cing /_de ltar rnam par mi rtog la rnam par mi rtog pas de ltar 'jug cing de ltar zhugs 
[\[182a.6\]]pa ni de bzhin nyid ji lta ba de bzhin du thos nas de las 'das te/_de bzhin nyid las de dag re re ma yin pa dang gnyis ka ma yin par the tshom za ba gang yang med do/_/de ni byung rgyal du smra ba ci yang med de/_don dang ldan par smra'i/_don dang mi ldan par smra ba ma yin/_gzhan gyis byas pa dang ma byas 
[\[182a.7\]]pa la mi lta zhing legs par brjod pa tshol ba yin te/_rab 'byor rnam pa de dag dang /_rtags de dag dang /_mtshan ma de dag dang ldan pa'i byang chub sems dpa' sems dpa' chen po dag ni phyir mi ldog par rig par bya'o/_/rab 'byor gyis gsol pa/_bcom ldan 'das rnam pa gang dag dang /_
[\[182b\]]
[\[182b.1\]]rtags gang dag dang /_mtshan ma gang dag gis byang chub sems dpa' sems dpa' chen po phyir mi ldog par rig par bgyi/_bcom ldan 'das kyis bka' stsal pa/_rab 'byor chos thams cad ni rnam pa med pa dang rtags med pa mtshan ma med pa yin no/_/de skad ces bka' stsal pa 
[\[182b.2\]]dang /_bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das gal te chos thams cad rnam pa ma mchis pa dang /_rtags ma mchis pa dang /_mtshan ma ma mchis pa lags na/_byang chub sems dpa' sems dpa' chen po chos gang 
[\[182b.3\]]dag las slar mi ldog pa'i slad du phyir mi ldog pa zhes bstan pa lags/_bcom ldan 'das kyis bka' stsal pa/_rab 'byor byang chub sems dpa' sems dpa' chen po gang gzugs las phyir ldog pa dang /_tshor ba dang /_'du shes dang /_'du byed rnams dang /_rnam par shes 
[\[182b.4\]]pa las phyir ldog pa de ni/_rab 'byor phyir mi ldog pa'i byang chub sems dpa' sems dpa' chen por rig par bya'o/_/rab 'byor byang chub sems dpa' sems dpa' chen po gang sbyin pa'i pha rol tu phyin pa dang /_shes rab kyi pha rol tu phyin pa'i bar dang /_nang stong pa nyid dang /_dngos 
[\[182b.5\]]po med pa ngo bo nyid stong pa nyid kyi bar dang /_dran pa nye bar gzhag pa rnams dang /_sangs rgyas kyi chos ma 'dres pa [{]bcwa [,]bco [}]brgyad kyi bar dag las phyir ldog pa dang /_nyan thos kyi sa dang /_rang sangs rgyas kyi sa las phyir ldog pa dang /_byang chub kyi bar las phyir ldog pa de ni/_rab 'byor phyir 
[\[182b.6\]]mi ldog pa'i byang chub sems dpa' sems dpa' chen por rig par bya'o/_/de ci'i phyir zhe na/_rab 'byor 'di ltar gang la byang chub sems dpa' gnas par 'gyur ba'i gzugs kyi ngo bo nyid med pa'i phyir ro/_/de bzhin du sbyar te/_gang la byang chub sems dpa' gnas par 'gyur ba'i byang chub kyi 
[\[182b.7\]]bar gyi ngo bo nyid med pa'i phyir ro/_/rab 'byor gzhan yang byang chub sems dpa' sems dpa' chen po ni dge sbyong dang /_bram ze 'di dag ni shes par bya ba shes pa'o/_/blta bar bya ba mthong ba'o/_/yang dag pa'i lta ba gdags pa 'dogs pa'o/_/zhes 'di las phyi rol pa'i dge sbyong dang /_bram 
[\[183a\]]
[\[183a.1\]]ze gzhan dag gi ngor mi lta ste/_de ni gnas pa med cing the tshom mi za'o/_/tshul khrims dang brtul zhugs la mchog tu mi 'dzin to/_/lta ba ngan par mi ltung ngo /_/dge mtshan dang bkra shis kyis dga' bar mi 'dzin to/_/lha gzhan dag la phyag mi 'tshal zhing me tog gam/_
[\[183a.2\]]me tog phreng ngam/_spos sam/_byug pa'am/_phye ma'am/_gos sam/_gdugs sam/_rgyal mtshan nam/_ba dan dag de la sbyin par bya bar mi sems te/_rab 'byor rnam pa de dag dang /_rtags de dag dang /_mtshan ma de dag dang ldan pa'i byang chub sems dpa' sems 
[\[183a.3\]]dpa' chen po ni phyir mi ldog par rig par bya'o/_/rab 'byor gzhan yang phyir mi ldog pa'i byang chub sems dpa' sems dpa' chen po ni sems can dmyal bar mi skye/_mi khom pa brgyad kyi bar rnams su mi skye/_bud med kyi dngos po yongs su mi 'dzin te/_rab 'byor rnam pa de dag dang /_
[\[183a.4\]]rtags de dag dang /_mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/_/rab 'byor gzhan yang phyir mi ldog pa'i byang chub sems dpa' sems dpa' chen po ni dge ba bcu'i las kyi lam yang dag par blangs nas gnas te/_de bdag gis 
[\[183a.5\]]kyang srog gcod pa spangs shing /_gzhan yang srog gcod pa spong ba yang dag par 'dzin du 'jug pa yin/_srog gcod pa spong ba'i bsngags pa brjod pa yin/_gzhan gang dag srog gcod pa spangs pa de dag gi bsngags pa yang brjod cing rjes su dga' ba yin no/_/log par lta ba'i bar du yang 
[\[183a.6\]]de bzhin te/_rab 'byor rnam pa de dag dang /_rtags de dag dang /_mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/_/rab 'byor gzhan yang phyir mi ldog pa'i byang chub sems dpa' sems dpa' chen po ni rmi lam na yang mi dge ba bcu'i 
[\[183a.7\]]las kyi lam mi spyod na/_sad pa na lta ci smos te/_rab 'byor rnam pa de dag dang /_rtags de dag dang /_mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/_/rab 'byor gzhan yang phyir mi ldog pa'i byang chub sems dpa' sems dpa' chen po ni gang 
[\[183b\]]
[\[183b.1\]]gi tshe/_sbyin pa'i pha rol tu phyin pa la gnas pa na/_sems can thams cad kyi ched du sbyin pa sbyin par byed do/_/shes rab sgom pa'i bar du yang de bzhin te/_rab 'byor rnam pa de dag dang /_rtags de dag dang /_mtshan ma de dag dang ldan pa'i byang chub sems dpa' sems dpa' chen po ni phyir mi ldog 
[\[183b.2\]]par rig par bya'o/_/rab 'byor gzhan yang phyir mi ldog pa'i byang chub sems dpa' sems dpa' chen po ni gang gi tshe/_mdo'i sde'am/_dbyangs kyis bsnyad pa'i sde'am/_lung bstan pa'i sde'am/_rtogs pa brjod pa'i sde'am/_gtan la dbab par bstan pa'i sde'i bar du chos gang kun chub 
[\[183b.3\]]par byed pa'i chos de sbyin pa sbyin pa na/_'di snyam du chos kyi sbyin pa 'dis sems can thams cad kyi bsam pa yongs su rdzogs par gyur cig_/snyam du bsams nas/_de chos kyi sbyin pa de sems can thams cad dang thun mong du byas shing /_bla na med pa yang dag par rdzogs pa'i byang chub 
[\[183b.4\]]tu yongs su sngo bar byed de/_rab 'byor rnam pa de dag dang /_rtags de dag dang /_mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/_/rab 'byor gzhan yang phyir mi ldog pa'i byang chub sems dpa' sems dpa' chen po ni chos 
[\[183b.5\]]zab mo rnams la som nyi mi za zhing yid gnyis med la the tshom mi za'o/_/rab 'byor gyis gsol pa/_bcom ldan 'das ci'i slad du phyir mi ldog pa'i byang chub sems dpa' sems dpa' chen po chos zab mo rnams la som nyi mi 'tshal zhing yid gnyis ma mchis la the tshom mi 'tshal ba lags/_bcom 
[\[183b.6\]]ldan 'das kyis bka' stsal pa/_rab 'byor 'di ltar phyir mi ldog pa'i byang chub sems dpa' sems dpa' chen po ni gang la de som nyi'am yid gnyis sam the tshom za bar 'gyur ba'i chos gang yang yang dag par rjes su mi mthong ste/_gzugs sam/_tshor ba'am/_'du shes sam/_
[\[183b.7\]]'du byed rnams sam/_rnam par shes pa yang dag par rjes su mi mthong ngo /_/de bzhin du byang chub kyi bar du yang dag par rjes su mi mthong ste/_rab 'byor rnam pa de dag dang /_rtags de dag dang /_mtshan ma de dag dang ldan pa'i byang chub sems dpa' sems dpa' chen po ni phyir mi ldog par 
[\[184a\]]
[\[184a.1\]]rig par bya'o/_/rab 'byor gzhan yang phyir mi ldog pa'i byang chub sems dpa' sems dpa' chen po ni lus kyi las 'jam pa dang ldan pa yin/_ngag gi las dang /_yid kyi las 'jam pa dang ldan pa yin te/_rab 'byor rnam pa de dag dang /_rtags de dag dang /_mtshan 
[\[184a.2\]]ma de dag dang ldan pa'i byang chub sems dpa' sems dpa' chen po de dag ni phyir mi ldog par rig par bya'o/_/rab 'byor gzhan yang phyir mi ldog pa'i byang chub sems dpa' sems dpa' chen po ni rtag tu rgyun mi chad par byams pa'i lus kyi las dang /_byams pa'i ngag gi las dang /_byams 
[\[184a.3\]]pa'i yid kyi las dang ldan pa yin te/_rab 'byor rnam pa de dag dang /_rtags de dag dang /_mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/_/rab 'byor gzhan yang phyir mi ldog pa'i byang chub sems dpa' sems dpa' chen po ni sgrib pa lnga 
[\[184a.4\]]po 'di lta ste/_'dod pa la 'dun pa dang /_gnod sems dang /_rmugs pa dang /_gnyid dang /_dgod pa dang /_'gyod pa dang /_the tshom dang /_lhan cig mi gnas te/_rab 'byor rnam pa de dag dang /_rtags de dag dang /_mtshan ma de dag dang ldan pa'i byang chub sems dpa' sems 
[\[184a.5\]]dpa' chen po ni phyir mi ldog par rig par bya'o/_/rab 'byor gzhan yang phyir mi ldog pa'i byang chub sems dpa' sems dpa' chen po la ni bag la nyal thams cad kyi thams cad du med de/_rab 'byor rnam pa de dag dang /_rtags de dag dang /_mtshan ma de dag dang ldan pa'i byang chub sems dpa' 
[\[184a.6\]]sems dpa' chen po ni phyir mi ldog par rig par bya'o/_/rab 'byor gzhan yang phyir mi ldog pa'i byang chub sems dpa' sems dpa' chen po ni 'gro ba'am ldog kyang rung ste/_'khrul pa'i sems kyis mi 'gro/_'khrul pa'i sems kyis mi ldog gi/_'gro'am ldog na yang dran pa nye bar gzhag 
[\[184a.7\]]cing 'gro/_dran pa nye bar gzhag cing ldog ste/_dran bzhin du 'gro/_dran bzhin du ldog_/dran bzhin du 'chag/_dran bzhin du sdod/_dran bzhin du 'dug/_dran bzhin du nyal te/_gya tshom du rkang pa sa las mi 'deg/_gya tshom du rkang pa sa la mi 'jog gi/_dran bzhin du rkang pa 'deg/_dran bzhin 
[\[184b\]]
[\[184b.1\]]du rkang pa 'jog cing /_de sa'i phyogs mthong bzhin du 'gro ste/_rab 'byor rnam pa de dag dang /_rtags de dag dang /_mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/_/rab 'byor gzhan yang phyir mi ldog pa'i byang chub sems dpa' 
[\[184b.2\]]sems dpa' chen po'i gos spyod pa ni smad du med pa yin/_rab 'byor phyir mi ldog pa'i byang chub sems dpa' sems dpa' chen po ni gtsang sbra spyod pa dang ldan te/_gtsang zhing dri nga ba med la rdul dang dri ma dang bral zhing nad nyung ba yin te/_rab 'byor rnam pa de dag dang /_rtags de dag dang /_
[\[184b.3\]]mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/_/rab 'byor gzhan yang mir gyur pa rnams kyi lus la srin bu'i rigs brgyad khri gang dag yod cing lus de nyid la za ba de dag ni phyir mi ldog pa'i byang chub sems dpa' sems dpa' chen po'i lus 
[\[184b.4\]]la thams cad kyi thams cad rnam pa thams cad kyi thams cad du med do/_/de ci'i phyir zhe na/_rab 'byor 'di ltar byang chub sems dpa' sems dpa' chen po'i dge ba'i rtsa ba de dag ni 'jig rten thams cad las mngon par 'phags pa ste/_de'i phyir byang chub sems dpa' sems dpa' chen po'i 
[\[184b.5\]]lus la srin bu'i rigs brgyad khri po de dag med de/_rab 'byor ji lta ji ltar byang chub sems dpa' sems dpa' chen po'i dge ba'i rtsa ba de dag rab tu 'phel ba de lta de ltar byang chub sems dpa' sems dpa' chen po lus yongs su dag pa yongs su 'dzin/_ngag dang /_sems yongs 
[\[184b.6\]]su dag pa yongs su 'dzin te/_rab 'byor rnam pa de dag dang /_rtags de dag dang /_mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/_/de skad ces bka' stsal pa dang /_bcom ldan 'das la tshe dang ldan pa rab 'byor 
[\[184b.7\]]gyis 'di skad ces gsol to/_/bcom ldan 'das ji ltar na byang chub sems dpa' sems dpa' chen po'i lus yongs su dag pa dang /_ngag yongs su dag pa dang /_sems yongs su dag pa lags/_bcom ldan 'das kyis bka' stsal pa/_rab 'byor ji lta ji ltar byang chub sems 
[\[185a\]]
[\[185a.1\]]dpa' sems dpa' chen po'i dge ba'i rtsa ba de dag rab tu 'phel ba de lta de ltar dge ba'i rtsa ba de dag gis lus dang /_ngag dang /_sems kyi mi drang ba dang /_lus dang /_ngag dang /_sems kyi gya gyu yongs su byang bar byed de/_de lta de ltar lus kyis legs par spyad 
[\[185a.2\]]pa rnam pa gsum spyod/_ngag gis legs par spyad pa rnam pa bzhi spyod/_yid kyis legs par spyad pa rnam pa gsum spyod de/_rab 'byor 'di ni byang chub sems dpa' sems dpa' chen po ni lus yongs su dag pa dang /_ngag dang /_sems yongs su dag pa yin no/_/de lus yongs su 
[\[185a.3\]]dag pa dang /_ngag dang /_sems yongs su dag pa des nyan thos kyi sa dang /_rang sangs rgyas kyis las shin tu 'da' yang /_yang dag pa'i mtha' mngon sum du yang mi byed de/_rab 'byor 'di yang byang chub sems dpa' sems dpa' chen po'i lus yongs su dag pa dang /_ngag yongs 
[\[185a.4\]]su dag pa dang /_sems yongs su dag pa yin te/_rab 'byor rnam pa de dag dang /_rtags de dag dang /_mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/_/rab 'byor gzhan yang phyir mi ldog pa'i byang chub sems dpa' sems 
[\[185a.5\]]dpa' chen po ni rnyed pa dang /_bkur sti la gdu ba ma yin/_zas la gdu ba ma yin/_chos gos gsum pa'i bar du lhur len pa yang ma yin zhing /_de sbyangs pa'i yon tan bcu gnyis kyang yang dag par blangs nas gnas te/_rab 'byor rnam pa de dag dang /_rtags de dag dang /_mtshan 
[\[185a.6\]]ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/_/rab 'byor gzhan yang phyir mi ldog pa'i byang chub sems dpa' sems dpa' chen po ni ser sna'i sems mi skyed/_'chal pa'i tshul khrims kyi sems mi skyed/_'khrug pa'i sems mi 
[\[185a.7\]]skyed/_le lo'i sems mi skyed/_mnyam par ma bzhag pa'i sems mi skyed/_'chal ba'i shes rab kyi sems mi skyed/_phrag dog gi sems mi skyed de/_rab 'byor rnam pa de dag dang /_rtags de dag dang /_mtshan ma de dag dang ldan pa'i byang chub sems dpa' sems dpa' chen po ni phyir 
[\[185b\]]
[\[185b.1\]]mi ldog par rig par bya'o/_/rab 'byor gzhan yang phyir mi ldog pa'i byang chub sems dpa' sems dpa' chen po ni blo brtan pa yin/_blo zab pa yin/_gus par gzhan la chos nyan pa yin/_gzhan las chos gang ci thos pa de dag thams cad kyang shes rab kyi pha rol tu phyin pa dang sbyor bar 
[\[185b.2\]]byed pa yin/_'jig rten pa'i bya ba gang yin pa de dag thams cad kyang shes rab kyi pha rol tu phyin pa la brten nas chos nyid dang sbyor ba byed cing /_chos gang yang chos kyi dbyings dang mi 'byor ba'i chos de gang yang yang dag par rjes su mi mthong gi/_de thams cad kyang shes rab kyi pha rol tu phyin pa 
[\[185b.3\]]dang 'byor par yang dag par rjes su mthong ste/_rab 'byor de ni phyir mi ldog pa'i byang chub sems dpa' sems dpa' chen po'i phyir mi ldog pa'i mtshan nyid du rig par bya'o/_/rab 'byor gzhan yang phyir mi ldog pa'i byang chub sems dpa'i mdun du bdud sdig can gyis sems can dmyal 
[\[185b.4\]]ba chen po brgyad mngon par sprul nas/_sems can dmyal ba chen po de re rer yang byang chub sems dpa' stong phrag mang po dang /_byang chub sems dpa' 'bum phrag mang po dang /_byang chub sems dpa' bye ba khrag khrig phrag 'bum phrag mang po bsreg cing btso ba dang /_sdug bsngal 
[\[185b.5\]]mi bzad pa/_drag pa rtsub pa dag myong bar mngon par sprul nas/_de la 'di skad ces byang chub sems dpa' sems dpa' chen po 'di dag ni phyir mi ldog par de bzhin gshegs pas lung bstan pa sha stag ste/_'di dag sems can dmyal ba 'dir skyes so/_/khyod kyang de bzhin 
[\[185b.6\]]gshegs pas phyir mi ldog par lung bstan pa ni sems can dmyal bar lung bstan pa yin gyis khyod kyis da dung yang byang chub kyi sems 'di thong shig_/de ltar na khyod sems can dmyal bar skye bar mi 'gyur te/_des na khyod mtho ris su 'gro bar 'gyur ro zhes zer na gal te/_byang chub sems 
[\[185b.7\]]dpa' sems dpa' chen po sems ma 'khrugs shing the tshom mi za na/_byang chub sems dpa' sems dpa' chen po de ni sngon gyi de bzhin gshegs pa dgra bcom pa yang dag par rdzogs pa'i sangs rgyas de dag gis lung bstan par rig par bya'o/_/byang chub sems dpa' sems dpa' chen po de ni 
[\[186a\]]
[\[186a.1\]]phyir mi ldog pa'i khams la nges par gnas pa yin no/_/rab 'byor 'di ni gnas ma yin zhing go skabs med pa ste/_phyir mi ldog pa'i byang chub sems dpa' sems can dmyal ba pa'am/_dud 'gro'i skye gnas sam/_gshin rje'i 'jig rten du skye bar 'gyur ba de ni gnas med 
[\[186a.2\]]do/_/rab 'byor rnam pa de dag dang /_rtags de dag dang /_mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/_/rab 'byor gzhan yang gal te byang chub sems dpa' sems dpa' chen po'i mdun du bdud sdig can dge sbyong gi cha byad 
[\[186a.3\]]kyis 'ongs te/_'di skad du gang khyod kyis sngon 'di ltar bdag gis sbyin pa'i pha rol tu phyin pa yongs su sbyang bar bya'o/_/'di ltar bdag gis shes rab kyi pha rol tu phyin pa'i bar du yongs su sbyang bar bya'o/_/'di ltar bdag gis rnam pa thams cad mkhyen pa nyid kyi bar du yongs su sbyang bar 
[\[186a.4\]]bya'o/_/'di ltar bdag gis bla na med pa yang dag par rdzogs pa'i byang chub mngon par rdzogs par 'tshang rgya bar bya'o/_/zhes bya ba thos par gyur pa de dag slar bshags par gyis shig_/khyod kyis 'das pa dang /_ma byon pa dang /_da ltar byung ba'i de bzhin gshegs pa dgra bcom pa 
[\[186a.5\]]yang dag par rdzogs pa'i sangs rgyas nyan thos kyi dge 'dun dang bcas pa rnams kyi thugs dang po bskyed pa nas nye bar bzung ste/_dam pa'i chos gnas pa'i bar de'i dge ba'i rtsa ba gang yin pa de dag thams cad la rjes su yi rang bar byas pa de dag kyang so sor shogs shig thong shig_/gal te khyod dge 
[\[186a.6\]]ba'i rtsa ba de dag so sor 'chags shing gtong ba lta na/_khyod kyis gang thos pa de ni sangs rgyas kyi bka' ma yin gyi de ni snyan dngags mkhan gyis rang bzor sbyar ba ste/_ngas khyod la sangs rgyas kyi bka' de dang /_de bzhin gshegs pas gsungs pa de brjod par bya'o/_/zhes zer la gal te byang chub 
[\[186a.7\]]sems dpa' sems dpa' chen po 'khrug cing nem nur byed dam the tshom za na/_byang chub sems dpa' sems dpa' chen po de ni sngon gyi de bzhin gshegs pa dgra bcom pa yang dag par rdzogs pa'i sangs rgyas de dag gis lung ma bstan par rig par bya'o/_/byang chub sems dpa' de ni phyir mi ldog 
[\[186b\]]
[\[186b.1\]]pa'i khams la nges par gnas pa ma yin no/_/gal te byang chub sems dpa' sems dpa' chen po mi 'khrug cing nem nur mi byed the tshom mi za la/_chos nyid la rton cing mngon par 'du byed pa med pa dang /_skye ba med pa la rton te/_gzhan la yid ches pas mi 'gro zhing /_sbyin pa'i pha 
[\[186b.2\]]rol tu phyin pa dang /_shes rab kyi pha rol tu phyin pa'i bar la gzhan gyi dring mi 'jog_/byang chub kyi bar la gzhan gyi dring mi 'jog cing /_'di lta ste dper na/_dgra bcom pa zag pa zad pa/_gzhan la yid mi ches pas mi 'gro zhing chos nyid mngon sum du gyur pas bdud sdig can gyis mi 
[\[186b.3\]]'phrogs pa de bzhin du rab 'byor phyir mi ldog pa'i byang chub sems dpa' sems dpa' chen po nyan thos kyi theg pa ba dang /_rang sangs rgyas kyi theg pa pa rnams kyis mi rdzi zhing bla na med pa yang dag par rdzogs pa'i byang chub las phyir mi ldog na/_rab 'byor byang chub sems dpa' sems 
[\[186b.4\]]dpa' chen po de ni phyir mi ldog pa'i khams la nges par gnas shing gzhan gyi dring mi 'jog pa yin te/_de ni de bzhin gshegs pa dgra bcom pa yang dag par rdzogs pa'i sangs rgyas la yid ches pas kyang mi 'gro na/_nyan thos kyi theg pa pa'am/_rang sangs rgyas kyi theg pa pa'am/_bdud 
[\[186b.5\]]sdig can lta la ci smos/_gzhan mu stegs can kun tu rgyu gzhan dag la yid ches pas 'gro ba lta ci smos te/_de ni gnas med do/_/de ci'i phyir zhe na/_'di ltar des gang la yid ches pas 'gro ba'i chos gang yang yang dag par rjes su mi mthong ste/_gzugs sam/_tshor ba 
[\[186b.6\]]'am/_'du shes sam/_'du byed rnams sam/_rnam par shes pa'am/_gzugs kyi de bzhin nyid dam/_rnam par shes pa'i bar gyi de bzhin nyid dam/_de bzhin du byang chub kyi bar du yang dag par rjes su mi mthong zhing byang chub kyi de bzhin nyid yang dag par rjes su mi mthong ba'i 
[\[186b.7\]]phyir te/_rab 'byor rnam pa de dag dang /_rtags de dag dang /_mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/_/rab 'byor gzhan yang byang chub sems dpa' sems dpa' chen po'i drung du bdud sdig can dge slong 
[\[187a\]]
[\[187a.1\]]gi cha byad kyis 'ongs te 'di skad du 'di ni 'khor ba'i spyod pa yin te/_'di ni rnam pa thams cad mkhyen pa nyid kyi spyod pa ma yin gyis 'di nyid du khyod kyis sdug bsngal gyi mthar phyin par gyis shig ces ston cing /_bdud sdig can de byang chub sems dpa' sems 
[\[187a.2\]]dpa' chen po de la lam ltar bcos pa gang 'khor ba na spyod pa'i 'jig rten pa'i rnam pa dag gis lam ltar bcos pa ston te/_yang na rus gong du 'du shes par ston/_yang na bsam gtan dang po dang /_'du shes med 'du shes med min skye mched kyi bar du nye bar ston cing /_
[\[187a.3\]]tshe dang ldan pa lam gang dang /_nan tan gang gis rgyun du zhugs pa'i 'bras bu 'thob pa dang /_dgra bcom pa nyid kyi bar du 'thob par 'gyur ba'i lam ni 'di yin/_nan tan ni 'di yin gyis/_tshe dang ldan pa khyod kyis lam 'di dang /_nan tan 'dis 'di nyid du sdug bsngal gyi mthar 
[\[187a.4\]]phyin par gyis shig dang /_phyin chad 'khor ba na spyod pa'i sdug bsngal de dag myong bar mi 'gyur ro/_/kye ma 'di nyid du khyod kyi lus 'di mngon par grub par ma gyur na khyod kyis lus gzhan yang ji ltar yongs su gzung bar sems zhes zer yang /_rab 'byor gal te byang chub sems 
[\[187a.5\]]dpa' sems dpa' chen po sems mi 'khrug mi g.yo zhing gong du yang 'di snyam du sems te/_bdag la lam ltar bcos pa ston pa ni dge slong 'di bdag la gces spras byed pa yin te/_lam ltar bcos pa gang yin pa des ni rgyun du zhugs pa'i 'bras bu mngon sum du bya bar yang mi 
[\[187a.6\]]'gyur/_dgra bcom pa nyid kyi bar dang /_rang byang chub mngon sum du bya bar yang mi 'gyur/_bla na med pa yang dag par rdzogs pa'i byang chub mngon sum du bya bar yang mi 'gyur ro snyam ste/_de las kyang gong du gang bdag la chags pa rnams ston pa 'di ni bdag la gces spras byed pa 
[\[187a.7\]]yin gyis bdag gis chags pa de dag mngon du rdzogs par khong du chud par byas la theg pa gsum po kun la bslab par bya'o/_/zhes dga' ba skyes te/_bdud sdig can des kyang byang chub sems dpa' sems dpa' chen po de dga' bar gyur par shes nas/_de la 'di skad du rigs kyi bu 
[\[187b\]]
[\[187b.1\]]khyod byang chub sems dpa' sems dpa' chen po gang dag gis/_sangs rgyas bcom ldan 'das gang gA'i klung gi bye ma snyed dag lan bza' dang /_zhal zas dang /_gzims cha dang /_gdan dang /_snyun gyi gsos sman dang /_yo byad rnams kyis bsnyen bkur byas pa 
[\[187b.2\]]dang /_de bzhin gshegs pa dgra bcom pa yang dag par rdzogs pa'i sangs rgyas gang gA'i klung gi bye ma snyed dag gi drung du sbyin pa'i pha rol tu phyin pa yongs su rdzogs par byas pa dang /_de bzhin du shes rab kyi pha rol tu phyin pa'i bar du bsgoms pa dang /_sangs rgyas bcom 
[\[187b.3\]]ldan 'das gang gA'i klung gi bye ma snyed dag la bsnyen bkur byas te/_byang chub sems dpa' sems dpa' chen po sbyin pa'i pha rol tu phyin pa la spyod pa dang /_de bzhin du shes rab kyi pha rol tu phyin pa'i bar la spyod pa dang /_dran pa nye bar gzhag pa dang /_yang dag pa'i 
[\[187b.4\]]spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam dang /_de bzhin du snying rje chen po'i bar dang /_rnam pa thams cad mkhyen pa nyid kyi bar la spyod pa dag gis/_byang chub sems dpa'i theg pa la ji ltar gnas par 
[\[187b.5\]]bgyi zhes byang chub sems dpa'i theg pa 'di nyid kyi don du yongs su zhus shing yongs su dris pa rnams lta bar 'dod dam/_sangs rgyas bcom ldan 'das de dag gis gang bshad pa la de bzhin du gnas te/_de bzhin du spyad/_de bzhin du brtson par byas kyang /_byang chub 
[\[187b.6\]]sems dpa' sems dpa' chen po de dag gis bla na med pa yang dag par rdzogs pa'i byang chub mngon par rdzogs par sangs ma rgyas te/_de ltar gdams pa dang /_de ltar rjes su bstan pa dang /_de ltar gnas pa dang /_de ltar slob slob pa rnams kyis kyang rnam pa thams cad mkhyen 
[\[187b.7\]]pa nyid ma thob na/_khyod ltas bla na med pa yang dag par rdzogs pa'i byang chub thob par ga la 'gyur zhes brjod de/_de ltar byang chub sems dpa' sems dpa' chen po de la dpral ba byas kyang /_gal te de'i sems gzhan du ma gyur la mi skrag mi dngang zhing dngang bar ma gyur la/_
[\[188a\]]
[\[188a.1\]]gong du yang gang chags pa gang dag gis rgyun du zhugs pa'i 'bras bu yang 'thob par mi 'gyur/_de bzhin du rnam pa thams cad mkhyen pa nyid kyi bar du yang 'thob par mi 'gyur ba'i chags pa rnams bdag la ston pa'i dge slong 'di ni bdag la gces spras byed pa 
[\[188a.2\]]yin no/_/zhes dga' ba bskyed pas/_bdud sdig can gyis byang chub sems dpa' sems dpa' chen po de'i sems zhum pa med par rig nas sa phyogs de nyid du dge slong rab tu mang po mngon par sprul nas/_'di dag thams cad ni dgra bcom pa zag pa zad pa ste/_'di dag 
[\[188a.3\]]kyang bla na med pa yang dag par rdzogs pa'i byang chub la yang dag par zhugs pa las dgra bcom pa nyid la gnas par gyur na/_khyod ltas bla na med pa yang dag par rdzogs pa'i byang chub mngon par rdzogs par 'tshang rgya bar ga la 'gyur zhes zer yang gal te/_byang chub sems dpa' sems 
[\[188a.4\]]dpa' chen po de 'di snyam du kye ma 'di ni bdud sdig can yin te/_lam ltar bcos pa ston to snyam du sems shing /_byang chub sems dpa' sems dpa' chen po shes rab kyi pha rol tu phyin pa la spyod pa/_bla na med pa yang dag par rdzogs pa'i byang chub las phyir mi ldog cing /_nyan thos kyi 
[\[188a.5\]]sa'am/_rang sangs rgyas kyi sar mi ltung la/_gong du yang de 'di snyam du byang chub sems dpa' sems dpa' chen po sbyin pa'i pha rol tu phyin pa la spyod pa dang /_rnam pa thams cad mkhyen pa nyid kyi ye shes kyi bar du bsgom pa ni/_bla na med pa yang dag par rdzogs pa'i byang chub mngon 
[\[188a.6\]]par rdzogs par 'tshang rgya bar mi 'gyur ba'i gnas med de/_go skabs ma yin zhing /_de ni gnas med do snyam du sems na/_rab 'byor rnam pa de dag dang /_rtags de dag dang /_mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig 
[\[188a.7\]]par bya'o/_/rab 'byor gzhan yang phyir mi ldog pa'i byang chub sems dpa' sems dpa' chen po shes rab kyi pha rol tu phyin pa la spyod de 'di snyam du gal te de bzhin gshegs pas ji skad bstan pa de bzhin du bslab la spyod pa de dag dang ma bral zhing pha rol tu phyin pa dang ldan pa'i yid la byed pa 
[\[188b\]]
[\[188b.1\]]'di dag gis gnas pa de ni sbyin pa'i pha rol tu phyin pa las yongs su mi nyams/_de bzhin du rnam pa thams cad mkhyen pa nyid kyi bar las yongs su mi nyams so snyam du sems na/_rab 'byor rnam pa de dag dang /_rtags de dag dang /_mtshan ma de dag dang ldan pa'i byang chub sems 
[\[188b.2\]]dpa' sems dpa' chen po ni phyir mi ldog par rig par bya'o/_/rab 'byor gzhan yang phyir mi ldog pa'i byang chub sems dpa' sems dpa' chen po shes rab kyi pha rol tu phyin pa la spyod pa de 'di snyam du gang bdud kyi las rnams khong du chud pa de bla na med pa yang dag par rdzogs pa'i 
[\[188b.3\]]byang chub las yongs su nyams par mi 'gyur ro snyam du sems na/_rab 'byor rnam pa de dag dang /_rtags de dag dang /_mtshan ma de dag dang ldan pa'i byang chub sems dpa' sems dpa' chen po ni bla na med pa yang dag par rdzogs pa'i byang chub las phyir mi ldog par rig par 
[\[188b.4\]]bya'o/_/de skad ces bka' stsal pa dang /_bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das phyir mi ldog pa'i byang chub sems dpa' sems dpa' chen po gang las slar ldog pa'i slad du des na phyir mi ldog pa zhes bgyi bar 'tshal bar 
[\[188b.5\]]bgyi ba lags/_bcom ldan 'das kyis bka' stsal pa/_rab 'byor de ni gzugs kyi 'du shes las log go/_/tshor ba'i 'du shes las log go/_/'du shes kyi 'du shes las log go/_/'du byed kyi 'du shes las log go/_/rnam par shes pa'i 'du shes las log go/_/khams 
[\[188b.6\]]kyi 'du shes dang /_skye mched kyi 'du shes dang /_'dod chags kyi 'du shes dang /_zhe sdang gi 'du shes dang /_gti mug gi 'du shes dang /_lta ba'i 'du shes dang /_pha rol tu phyin pa'i 'du shes dang /_stong pa nyid kyi 'du shes dang /_dran pa nye bar gzhag pa'i 'du shes dang /_de bzhin 
[\[188b.7\]]du nyan thos dang /_rang sangs rgyas kyi bar gyi 'du shes las log go/_/sangs rgyas kyi bar gyi 'du shes las log go/_/de ci'i phyir zhe na/_'di ltar phyir mi ldog pa'i byang chub sems dpa' sems dpa' chen po ni chos thams cad rang gi mtshan nyid kyis stong pas/_byang chub sems dpa'i skyon 
[\[189a\]]
[\[189a.1\]]med pa la 'jug ste/_des chos phra rab tsam yang mi dmigs pas mngon par 'du mi byed do/_/mngon par 'du mi byed pas mi skyed de/_de phyir mi ldog pa'i byang chub sems dpa' sems dpa' chen po mi skye ba'i chos la bzod pa thob pa zhes bya ste/_rab 'byor rnam pa 
[\[189a.2\]]de dag dang /_rtags de dag dang /_mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/_/shes rab kyi pha rol tu phyin pa khri brgyad stong pa las phyir mi ldog pa'i le'u zhes bya ste bzhi bcu rtsa dgu pa'o//_//
[\[189a.3\]]rab 'byor gzhan yang byang chub sems dpa' sems dpa' chen po'i drung du bdud sdig can 'ongs nas mos pa zlog cing /_'di skad du rnam pa thams cad mkhyen pa nyid 'di ni nam mkha' dang mtshungs shing dngos po med pa'i ngo bo nyid de/_rang gi mtshan nyid kyis stong pa'o/_/chos 'di dag kyang nam 
[\[189a.4\]]mkha' dang mtshungs shing /_dngos po med pa'i ngo bo nyid de rang gi mtshan nyid kyis stong pa'o/_/nam mkha' dang mtshungs shing dngos po med pa'i ngo bo nyid de/_rang gi mtshan nyid kyis stong pa'i chos rnams la ni gang mngon par rdzogs par 'tshang rgya ba dang /_gang gis mngon par rdzogs par 
[\[189a.5\]]'tshang rgya ba dang /_gang mngon par rdzogs par 'tshang rgya bar bya ba'i chos de gang yang mi dmigs te/_chos 'di dag thams cad ni nam mkha' dang mtshungs shing dngos po med pa'i ngo bo nyid de/_rang gi mtshan nyid kyis stong pas/_'di lta ste/_bla na med pa yang dag par rdzogs pa'i byang 
[\[189a.6\]]chub mngon par rdzogs par 'tshang rgya bar bya'o/_/zhes bya ba 'di ni khyod nyon mongs shing don med par 'gyur ba ste/_de skad bstan pa 'di ni bdud kyi las so/_/'di ni yang dag par rdzogs pa'i sangs rgyas kyis bstan pa ma yin no/_/rigs kyi bu yid la byed pa de dag thong shig_/khyod la yun 
[\[189a.7\]]ring por gnod pa dang /_sdug bsngal ba dang /_log par ltung bar gyur ta re zhes zer na/_de la rigs kyi bu'am/_rigs kyi bu mo de dag gis tshig de dag thos nas/_'di ltar yongs su brtag par bya ste/_gang dag bla na med pa yang dag par rdzogs pa'i byang chub dang 'bral bar 
[\[189b\]]
[\[189b.1\]]byed pa 'di dag ni bdud kyi las te/_'di ltar chos thams cad ni nam mkha' dang mtshungs shing /_dngos po med pa'i ngo bo nyid de/_rang gi mtshan nyid kyis stong mod kyi/_de dag sems rnams kyis ma shes ma mthong zhing khong du ma chud kyis/_de'i phyir bdag gis nam mkha' dang mtshungs 
[\[189b.2\]]shing dngos po med pa'i ngo bo nyid de/_rang gi mtshan nyid kyis stong pa'i go cha bgos la/_rnam pa thams cad mkhyen pa nyid mngon par rdzogs par sangs rgyas par byas te/_sems can rnams la nges par 'byung ba'i chos bstan par bya'o/_/rgyun du zhugs pa'i 'bras bu dang /_lan cig 
[\[189b.3\]]phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid la dgod par bya'o/_/rang byang chub la dgod par bya'o/_/bla na med pa yang dag par rdzogs pa'i byang chub la dgod par bya'o snyam du sems shing /_de la byang chub sems dpa' sems dpa' chen po rnams 
[\[189b.4\]]kyis sems dang po bskyed pa nas nye bar bzung ste/_chos de dag thos na sems brtan par bya'o/_/sems mi g.yo bar bya'o/_/sems mi 'phrogs par bya'o/_/de sems brtan pa dang /_sems mi g.yo ba dang /_sems mi 'phrogs pa de dang ldan pas pha rol tu phyin pa drug po dag la 
[\[189b.5\]]spyod na/_byang chub sems dpa'i skyon med pa la 'jug par 'gyur ro/_/de nas bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das phyir mi ldog pa'i byang chub sems dpa' sems dpa' chen po la phyir mi ldog pa zhes bgyi'am/_'on te phyir ldog 
[\[189b.6\]]pa'i byang chub sems dpa' la phyir mi ldog pa zhes bgyi/_de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor phyir mi ldog pa'i byang chub sems dpa' ni phyir ldog pa zhes bya'o/_/phyir ldog pa'i byang chub sems dpa' ni 
[\[189b.7\]]phyir mi ldog pa zhes bya'o/_/rab 'byor gyis gsol pa/_bcom ldan 'das ji ltar na phyir ldog pa'i byang chub sems dpa' ni phyir mi ldog pa zhes bgyi/_ji ltar na phyir mi ldog pa'i byang chub sems dpa' ni phyir ldog pa zhes bgyi/_bcom ldan 'das kyis bka' stsal pa/_rab 'byor byang 
[\[190a\]]
[\[190a.1\]]chub sems dpa' gang nyan thos kyi sa'am/_rang sangs rgyas kyi sa las log pa de ni/_rab 'byor phyir ldog pa'i byang chub sems dpa' yin te phyir mi ldog pa zhes bya'o/_/rab 'byor byang chub sems dpa' gang nyan thos kyi sa'am/_rang sangs rgyas kyi sar mi ldog pa de ni/_rab 
[\[190a.2\]]'byor phyir mi ldog pa'i byang chub sems dpa' yin te phyir ldog pa zhes bya'o/_/rab 'byor rnam pa de dag dang /_rtags de dag dang /_mtshan ma de dag dang ldan pa'i byang chub sems dpa' sems dpa' chen po ni phyir mi ldog pa'i mtshan nyid du rig par bya ste/_rnam pa de dag dang /_rtags de dag 
[\[190a.3\]]dang /_mtshan ma de dag dang ldan pa'i byang chub sems dpa' sems dpa' chen po ni bdud sdig can gyis bla na med pa yang dag par rdzogs pa'i byang chub las bzlog par mi nus so/_/rab 'byor gzhan yang phyir mi ldog pa'i byang chub sems dpa' sems dpa' chen po ni 'dod na bsam gtan dang po 
[\[190a.4\]]la snyoms par 'jug go/_/bsam gtan bzhi pa'i bar la snyoms par 'jug go/_/'gog pa'i snyoms par 'jug pa'i bar la snyoms par 'jug go/_/rab 'byor gzhan yang phyir mi ldog pa'i byang chub sems dpa' sems dpa' chen po ni 'dod na dran pa nye bar gzhag pa bzhi la 
[\[190a.5\]]snyoms par 'jug go/_/'phags pa'i lam yan lag brgyad pa'i bar la snyoms par 'jug go/_/stong pa nyid dang /_mtshan ma med pa dang /_smon pa med pa'i ting nge 'dzin gyi bar la snyoms par 'jug go/_/mngon par shes pa lnga mngon par sgrub bo/_/de bsam gtan bzhi dang /_
[\[190a.6\]]tshad med pa bzhi dang /_gzugs med pa'i snyoms par 'jug pa bzhi dang /_'gog pa'i snyoms par 'jug pas 'dris bar byed de/_dran pa nye bar gzhag pa bzhi po dag sgom par byed cing /_de bzhin du 'phags pa'i lam yan lag brgyad pa'i bar dang /_stong pa nyid dang /_mtshan 
[\[190a.7\]]ma med pa dang /_smon pa med pa'i ting nge 'dzin la snyoms par 'jug la mngon par shes pa lnga mngon par sgrub kyang bsam gtan gyi 'bras bu yongs su mi 'dzin to/_/de bzhin du 'gog pa'i snyoms par 'jug pa'i bar gyi 'bras bu yongs su mi 'dzin to/_/rgyun du zhugs pa'i 'bras bu 
[\[190b\]]
[\[190b.1\]]thob par mi byed do/_/de bzhin du rang byang chub kyi bar du thob par mi byed do/_/de 'dod na bsams bzhin du lus yongs su 'dzin te lus gang gis sems can rnams kyi don byed pa'i lus de yongs su 'dzin te/_rab 'byor rnam pa de dag dang /_rtags de dag dang /_mtshan ma de dag dang ldan 
[\[190b.2\]]pa'i byang chub sems dpa' sems dpa' chen po ni phyir mi ldog par rig par bya'o/_/rab 'byor gzhan yang phyir mi ldog pa'i byang chub sems dpa' sems dpa' chen po ni byang chub kyi sems yid la byed pa dang ldan te/_byang chub kyi sems dang ma bral bas gzugs lhur len pa ma yin/_
[\[190b.3\]]mtshan ma lhur len pa ma yin/_lus lhur len pa ma yin/_sbyin pa lhur len pa ma yin/_de bzhin du shes rab kyi bar du lhur len pa ma yin/_bsam gtan lhur len pa ma yin/_tshad med pa lhur len pa ma yin/_gzugs med pa'i snyoms par 'jug pa lhur len pa ma yin/_
[\[190b.4\]]mngon par shes pa lhur len pa ma yin/_de bzhin gshegs pa'i stobs lhur len pa ma yin/_mi 'jigs pa lhur len pa ma yin/_byang chub kyi bar du lhur len pa ma yin/_sangs rgyas kyi zhing yongs su dag par bya ba lhur len pa ma yin/_sems can yongs su smin par bya ba lhur 
[\[190b.5\]]len pa ma yin/_sangs rgyas blta ba lhur len pa ma yin/_dge ba'i rtsa ba bskyed pa lhur len pa ma yin no/_/de ci'i phyir zhe na/_'di ltar chos de dag ni nam mkha' dang mnyam pa dang /_dngos po med pa'i ngo bo nyid dang /_rang gi mtshan nyid kyis stong pa'i phyir te/_rab 'byor phyir mi ldog 
[\[190b.6\]]pa'i byang chub sems dpa' sems dpa' chen po de ni spyod lam rnam bzhir yang byang chub sems dpa'i yid la byed pa 'di dang ldan pas 'gro yang rung ldog kyang rung ste/_sems 'khrul bzhin du mi 'ong /_sems 'khrul bzhin du mi 'gro/_sems 'khrul bzhin du mi 'greng /_sems 'khrul bzhin 
[\[190b.7\]]du mi 'chag/_sems 'khrul bzhin du mi 'dug/_sems 'khrul bzhin du mi nyal gyi/_de ni dran bzhin du 'ong ba dang /_'gro ba dang /_'chag pa dang /_'greng ba dang /_'dug pa dang /_nyal bar byed de/_rab 'byor rnam pa de dag dang /_rtags de dag dang /_mtshan ma de dag dang ldan pa'i 
[\[191a\]]
[\[191a.1\]]byang chub sems dpa' sems dpa' chen po ni phyir mi ldog par rig par bya'o/_/rab 'byor gzhan yang phyir mi ldog pa'i byang chub sems dpa' sems dpa' chen po ni khyim gyi nang na gnas shing thabs la mkhas pas/_sems can rnams yongs su smin par bya ba'i 
[\[191a.2\]]phyir 'dod pa'i yon tan lnga ston te/_sems can rnams la sbyin pa sbyin zhing /_zas 'dod pa rnams la ni zas sbyin pa nas/_mi'i yo byad gang yang rung ba'i bar du sbyin par byed de/_de bdag nyid kyang sbyin pa'i pha rol tu phyin pa la spyod la gzhan dag kyang sbyin pa'i pha rol tu phyin pa yang dag 
[\[191a.3\]]par 'dzin du 'jug cing sbyin pa'i pha rol tu phyin pa'i bsngags pa yang rjod la/_gzhan gang dag sbyin pa'i pha rol tu phyin pa la spyod pa de dag gi bsngags pa yang brjod cing rjes su dga' bar byed do/_/de bzhin du sbyar te/_gzhan gang dag shes rab kyi pha rol tu phyin pa'i bar la spyod pa de dag gi bsngags 
[\[191a.4\]]pa yang brjod cing rjes su dga' bar byed do/_/rab 'byor phyir mi ldog pa'i byang chub sems dpa'i sems dpa' chen po de ni khyim gyi nang na gnas shing /_'dzam bu'i gling rin po che sna bdun gyis bkang ste sbyin pa sbyin par byed do/_/stong gsum gyi stong chen po'i 'jig rten gyi khams kyi bar du 
[\[191a.5\]]rin po che sna bdun gyis bkang ste sbyin pa sbyin par byed la/_'dod pa dag la yang yongs su mi spyod de/_rtag tu rgyun mi chad par tshangs par spyod cing /_de su la yang gnod pa gang gis pha rol gyi yid mi dga' bar 'gyur ba'i gnod pa mi skyed de/_rab 'byor rnam pa de dag dang /_rtags 
[\[191a.6\]]de dag dang /_mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/_/rab 'byor gzhan yang byang chub sems dpa' sems dpa' chen po 'di ni ring po mi thogs par bla na med pa yang dag par rdzogs pa'i byang chub mngon par rdzogs par 'tshang 
[\[191a.7\]]rgya bar 'gyur ro snyam nas bsrung ba dang yongs su bskyang ba'i phyir/_gnod sbyin lag na rdo rje rtag tu rgyun mi 'chad par byang chub sems dpa' sems dpa' chen po phyir mi ldog pa'i phyi bzhin 'brang bar 'gyur te/_bla na med pa yang dag par rdzogs pa'i sangs rgyas pa'i phyi bzhin 'brang ba bzhin no/_/
[\[191b\]]
[\[191b.1\]]rdo rje'i rigs lnga'i bar du rtag tu rgyun mi chad par phyi bzhin 'brang ste/_de la mi rnams sam/_mi ma yin pa rnams kyis gnod par byed mi nus te/_de la 'jig rten na lha'am/_bdud dam/_tshangs pa'am/_sus kyang chos dang 'thun par thub pa med do/_/bla na med pa yang dag par 
[\[191b.2\]]rdzogs pa'i byang chub mngon par rdzogs par sangs rgyas kyi bar du byang chub yid la byed pa las/_de'i sems rnam par g.yeng bar mi 'gyur ro/_/byang chub sems dpa' de'i dbang po ma tshang bar mi 'gyur te/_'di lta ste/_mig gi dbang po dang /_yid kyi dbang po'i bar dang /_dad pa'i 
[\[191b.3\]]dbang po dang /_brtson 'grus kyi dbang po dang /_dran pa'i dbang po dang /_ting nge 'dzin gyi dbang po dang /_shes rab kyi dbang po ma tshang bar mi 'gyur ro/_/skyes bu dam pa yin gyi/_skyes bu dam pa ma yin par mi 'gyur ro/_/rab 'byor gyis gsol pa/_bcom ldan 'das byang chub 
[\[191b.4\]]sems dpa' sems dpa' chen po ji tsam gyis na skyes bu dam pa lags kyi/_skyes bu dam pa ma lags par mi 'gyur ba lags/_bcom ldan 'das kyis bka' stsal pa/_rab 'byor ji tsam du byang chub sems dpa' sems dpa' chen po'i byang chub kyi sems rnam par g.yeng bar mi 
[\[191b.5\]]'gyur ba de tsam gyis na/_rab 'byor byang chub sems dpa' sems dpa' chen po skyes bu dam pa yin gyi/_skyes bu dam pa ma yin par mi 'gyur ro/_/rab 'byor rnam pa de dag dang /_rtags de dag dang /_mtshan ma de dag dang ldan pa'i byang chub sems dpa' sems dpa' chen po 
[\[191b.6\]]ni phyir mi ldog par rig par bya'o/_/rab 'byor gzhan yang phyir mi ldog pa'i byang chub sems dpa' sems dpa' chen po byang chub sems dpa'i yid la byed pa dag dang ldan pa ni bud med 'gugs par byed pa'i gsang sngags dang /_rig sngags dang /_sman dang /_sbyar sman gang 
[\[191b.7\]]yin pa de dag thams cad kyi thams cad rnam pa thams cad kyi thams cad du mi sbyor zhing sbyor du 'jug par mi byed la/_bud med rnams 'gugs pa gang yang mi byed do/_/skyes pa'am/_bud med la bu phor 'gyur ro zhe'am/_bu mor 'gyur ro zhe'am/_rigs 'phan par 'gyur ro zhe'am/_
[\[192a\]]
[\[192a.1\]]tshe ring bar 'gyur ro zhes kun brjod pa'i cho 'phrul ston par mi byed do/_/de ci'i phyir zhe na/_rab 'byor 'di ltar byang chub sems dpa' sems dpa' chen pos rang gi mtshan nyid kyis stong pa'i chos rnams la mtshan ma yang dag par rjes su ma mthong ba'i phyir te/_des mtshan ma 
[\[192a.2\]]yang dag par rjes su ma mthong bas/_'tsho ba yongs su dag par gnas so/_/rab 'byor rnam pa de dag dang /_rtags de dag dang /_mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/_/rab 'byor gzhan yang phyir mi ldog pa'i 
[\[192a.3\]]byang chub sems dpa' sems dpa' chen po rnam pa dang /_rtags dang /_mtshan ma gang dag dang ldan na phyir mi ldog pa'i byang chub sems dpa' sems dpa' chen po yin par rig par bya ba rnam pa de dag dang /_rtags de dag dang /_mtshan ma de dag bstan gyi de dag legs par rab tu nyon la 
[\[192a.4\]]yid la zung shig dang bshad do/_/tshe dang ldan pa rab 'byor gyis/_bcom ldan 'das de bzhin no zhes gsol te/_bcom ldan 'das kyi ltar nyan pa dang /_bcom ldan 'das kyis 'di skad ces bka' stsal to/_/rab 'byor byang chub sems dpa' sems dpa' chen po shes rab kyi pha rol tu 
[\[192a.5\]]phyin pa zab mo 'di la spyod pa ni byang chub sems dpa'i yid la byed pa dag dang ma bral bas phung po'i sbyor ba la brtson par mi gnas so/_/khams dang skye mched kyi sbyor ba la brtson par mi gnas so/_/de ci'i phyir zhe na/_'di ltar de stong pa nyid la gnas pas chos gang la yang ngan pa'am/_mchog 
[\[192a.6\]]tu gyur par yang dag par rjes su mi mthong ba'i phyir ro/_/de chom rkun gyi gtam gyi sbyor ba la brtson par mi gnas so/_/de ci'i phyir zhe na/_'di ltar de ni rang gi mtshan nyid kyis stong pa'i chos rnams la chos gang la yang bsdu ba'am/_dbrog pa yang dag par rjes su ma mthong ba'i phyir ro/_/
[\[192a.7\]]de dmag gi gtam gyi sbyor ba la brtson par mi gnas so/_/de ci'i phyir zhe na/_'di ltar de ni rang bzhin stong pa nyid la gnas pas chos gang la yang nyung ngu'am/_mang por yang dag par rjes su ma mthong ba'i phyir ro/_/de g.yul 'gyed pa'i gtam gyi sbyor ba la brtson par mi gnas so/_/
[\[192b\]]
[\[192b.1\]]de ci'i phyir zhe na/_'di ltar na chos thams cad ni de bzhin nyid la gnas pas chos gang la yang rjes su 'chag pa'am/_khong khro ba yang dag par rjes su ma mthong ba'i phyir ro/_/de grong gi gtam gyi sbyor ba la brtson par mi gnas so/_/de ci'i phyir zhe na/_'di ltar de chos thams 
[\[192b.2\]]cad stong pa nyid la gnas pa'i chos gang la yang tshogs sam tshogs ma yin par yang dag par rjes su ma mthong ba'i phyir ro/_/de grong khyer gyi gtam gyi sbyor ba la brtson par mi gnas so/_/de ci'i phyir zhe na/_'di ltar de nam mkha' stong pa nyid la gnas pas/_chos gang 
[\[192b.3\]]la yang bsdu ba'am mi bsdu ba yang dag par rjes su ma mthong ba'i phyir ro/_/de grong rdal gyi gtam gyi sbyor ba la brtson par mi gnas so/_/de ci'i phyir zhe na/_'di ltar de yang dag pa'i mtha' la gnas pas chos gang la yang 'phel ba'am/_'bri bar yang dag par rjes su ma mthong 
[\[192b.4\]]ba'i phyir ro/_/de bdag gi gtam gyi sbyor ba la brtson par mi gnas te/_de bzhin du shes pa po dang /_mthong ba po'i bar gyi gtam gyi sbyor ba la brtson par mi gnas so/_/de ci'i phyir zhe na/_chos thams cad shin tu rnam par dag pa'i phyir te/_gzhan du na shes rab kyi pha 
[\[192b.5\]]rol tu phyin pa'i gtam gyi sbyor ba la brtson par gnas shing /_rnam pa thams cad mkhyen pa nyid kyi bar dang ldan pa'i yid la bya ba dag dang ma bral bar gnas so/_/de pha rol tu phyin pa drug po dag gis gnas shing /_de sbyin pa'i pha rol tu phyin pa la spyod de/_ser sna'i sbyor ba la brtson 
[\[192b.6\]]par mi gnas so/_/tshul khrims kyi pha rol tu phyin pa la spyod de/_'chal pa'i tshul khrims kyi sbyor ba la brtson par mi gnas so/_/bzod pa'i pha rol tu phyin pa la spyod de/_'khrug pa'i sbyor ba la brtson par mi gnas so/_/brtson 'grus kyi pha rol tu phyin pa la spyod de/_le lo'i 
[\[192b.7\]]sbyor ba la brtson par mi gnas so/_/bsam gtan gyi pha rol tu phyin pa la spyod de/_rnam par g.yeng ba'i sbyor ba la brtson par mi gnas so/_/shes rab kyi pha rol tu phyin pa la spyod de/_'chal pa'i shes rab kyi sbyor ba la brtson par mi gnas so/_/de chos thams cad stong pa 
[\[193a\]]
[\[193a.1\]]nyid la gnas shing /_chos 'dod pa nyid yin gyi/_chos mi 'dod pa nyid ma yin no/_/chos kyi dbyings la spyod cing chos tha dad pa'i bsngags pa brjod pa ma yin no/_/de sangs rgyas bcom ldan 'das rnams dang /_byang chub sems dpa' sems dpa' chen po rnams la dge 
[\[193a.2\]]ba'i bshes gnyen du 'dod pa yin no/_/rigs kyi bu'am/_rigs kyi bu mo nyan thos dang /_rang sangs rgyas kyi theg pa pa gang yin pa de dag kyang bla na med pa yang dag par rdzogs pa'i byang chub yang dag par 'dzin du 'jug go/_/'dzud do/_/'dul lo/_/'god do/_/de de bzhin 
[\[193a.3\]]gshegs pa dgra bcom pa yang dag par rdzogs pa'i sangs rgyas mnyes par byed cing /_lta ba'i phyir/_'jig rten gyi khams gang na bzhugs shing gzhes pa der skye ba ste/_de 'dod na der skye zhing /_'di lta ste/_sangs rgyas yid la byed pa'i yid la byed pa de dag gis nyin 
[\[193a.4\]]mtshan du gnas so/_/de ci'i phyir zhe na/_rab 'byor 'di ltar phyir mi ldog pa'i byang chub sems dpa' sems dpa' chen po rnams ni phal cher 'dod pa'i khams dang ldan pa'i yid la bya ba dag skyed nas/_dge ba bcu'i las kyi lam rnams la gnas te/_gang na de bzhin gshegs 
[\[193a.5\]]pa dgra bcom pa yang dag par rdzogs pa'i sangs rgyas rnams mngon du gyur par bzhugs te/_'tsho zhing gzhes pa'i sangs rgyas kyi zhing de dag tu skye ba dang /_bsam gtan dang po skyed cing /_'du shes med 'du shes med min skye mched kyi snyoms par 'jug pa'i bar du skyed nas/_
[\[193a.6\]]gang na de bzhin gshegs pa dgra bcom pa yang dag par rdzogs pa'i sangs rgyas rnams mngon du gyur par bzhugs te/_'tsho zhing gzhes pa der skye ba'i phyir te/_rab 'byor rnam pa de dag dang /_rtags de dag dang /_mtshan ma de dag dang ldan pa'i byang chub sems dpa' sems dpa' 
[\[193a.7\]]chen po ni phyir mi ldog par rig par bya'o/_/rab 'byor gzhan yang phyir mi ldog pa'i byang chub sems dpa' sems dpa' chen po ni shes rab kyi pha rol tu phyin pa la spyod pa nang stong pa nyid la gnas pa dang /_dngos po med pa'i ngo bo nyid stong pa nyid kyi bar la gnas pa dang /_dran pa nye bar gzhag 
[\[193b\]]
[\[193b.1\]]pa la gnas pa dang /_de bzhin du sbyar te/_rnam par thar pa'i sgo stong pa nyid dang /_mtshan ma med pa dang /_smon pa med pa'i bar la gnas pa de 'di snyam du bdag ni phyir mi ldog pa'am/_phyir mi ldog pa ma yin no snyam du de the tsom mi skye zhing /_rang gi sa la som nyi med pa yin no/_/
[\[193b.2\]]de ci'i phyir zhe na/_'di ltar de ni phyir mi ldog pa'am/_phyir mi ldog pa ma yin pa'i chos phra rab tsam yang yang dag par rjes su mi mthong ba'i phyir ro/_/rab 'byor 'di lta ste dper na/_rgyun du zhugs pa'i mi rgyun du zhugs pa'i 'bras bu'i sa la gnas pa ni rang gi sa la som nyi med cing 
[\[193b.3\]]the tsom mi za'o/_/de bzhin du sbyar te/_sangs rgyas kyi sa'i bar la gnas pa yang som nyi med cing the tsom mi za'o/_/rab 'byor de bzhin du byang chub sems dpa' sems dpa' chen po rang gi sa la gnas pa yang som nyi med cing the tsom mi za'o/_/de phyir mi ldog pa'i sa de la gnas te/_
[\[193b.4\]]sangs rgyas kyi zhing yongs su dag par byed do/_/sems can rnams kyang yongs su smin par byed do/_/bdud kyi las skyes shing byung ba dag kyang shes te/_bdud kyi las kyi dbang du yang mi 'gro'o/_/bdud kyi las thams cad shes nas kyang rnam par 'joms shing srab mor byed do/_/
[\[193b.5\]]rab 'byor 'di lta ste dper na/_mtshams med pa byed byed pa'i mi ni 'chi ka'i bar du yang mtshams med pa'i sems dang mi 'bral zhing /_de'i mtshams med pa'i sems de rjes su 'brang zhing /_mtshams med pa'i sems de ni thabs thams cad kyis kyang gzhil bar mi nus te/_de ni 
[\[193b.6\]]kun nas ldang bas sems de ni 'chi ka'i bar du yang rjes su 'brang ngo /_/rab 'byor de bzhin du phyir mi ldog pa'i byang chub sems dpa' sems dpa' chen po'i phyir mi ldog pa'i sems de yang phyir mi ldog pa'i sa la gnas par gyur nas sems de rnam par brtag tu med cing mi g.yo ste/_
[\[193b.7\]]de ni lha dang mi dang /_lha ma yin du bcas pa'i 'jig rten gyis bzlog par mi nus so/_/de ci'i phyir zhe na/_'di ltar phyir mi ldog pa'i sems de ni/_lha dang mi dang /_lha ma yin du bcas pa'i 'jig rten las 'das nas/_yang dag pa nyid skyon med pa la zhugs te/_de rang 
[\[194a\]]
[\[194a.1\]]gi sa la gnas nas mngon par shes pa rnams kyi dam pa'i pha rol du son pas/_sangs rgyas kyi zhing yang yongs su dag par byed/_sems can rnams kyang yongs su smin par byed de/_sangs rgyas bcom ldan 'das rnams la blta ba dang /_phyag bya ba dang /_
[\[194a.2\]]chos mnyan pa'i phyir/_sangs rgyas kyi zhing nas sangs rgyas kyi zhing du 'gro ste/_sangs rgyas kyi zhing de dag tu sangs rgyas bcom ldan 'das rnams la dge ba'i rtsa ba rnams kyang skyed cing /_sangs rgyas bcom ldan 'das de dag la yongs su 'dri bar byed/_yongs su zhu bar byed/_
[\[194a.3\]]bsnyen bkur byed pa'i phyir ro/_/rab 'byor byang chub sems dpa' sems dpa' chen po de de ltar gnas pa'i bdud kyi las skyes shing byung ba rnams khong du chud de/_bdud kyi las skyes shing byung ba rnams kyi dbang du yang mi 'gro'o/_/bdud kyi las de dag kyang thabs la mkhas pas yang 
[\[194a.4\]]dag pa'i mtha' la sbyor bar byed cing /_de rang gi sa la nem nur med de the tshom mi za'o/_/de ci'i phyir zhe na/_'di ltar de yang dag pa'i mtha' la som nyi med pas/_yang dag pa'i mtha' la gcig gam/_gnyis su rnam par mi rtog ste/_de ltar shes pas de tshe rjes nas kyang nyan thos 
[\[194a.5\]]dang rang sangs rgyas kyi sar sems mi skyed do/_/de ci'i phyir zhe na/_rab 'byor 'di ltar byang chub sems dpa' sems dpa' chen po ni rang gi mtshan nyid kyis stong pa'i chos rnams la chos gang yang skye ba'am/_'gag pa'am/_kun nas nyon mongs pa'am/_rnam par byang bar yang dag 
[\[194a.6\]]par rjes su mi mthong ba'i phyir ro/_/rab 'byor byang chub sems dpa' sems dpa' chen po de tshe rjes nas kyang 'di snyam du/_bdag ni bla na med pa yang dag par rdzogs pa'i byang chub mngon par rdzogs par 'tshang rgya bar mi 'gyur ro snyam du mi sems kyi bdag gdon mi za bar bla na med pa yang 
[\[194a.7\]]dag par rdzogs pa'i byang chub mngon par rdzogs par 'tshang rgya bar 'gyur ro/_/snyam du sems so/_/de ci'i phyir zhe na/_rab 'byor de ltar bla na med pa yang dag par rdzogs pa'i byang chub tu rang gi mtshan nyid kyis stong pa'i phyir ro/_/rab 'byor byang chub sems dpa' sems dpa' chen po 
[\[194b\]]
[\[194b.1\]]rang gi sa la de ltar gnas pa de ni rang gi sa la gzhan gyi dring mi 'jog pa yin/_rang gi sa la thub pa med pa yin no/_/de ci'i phyir zhe na/_rab 'byor 'di ltar phyir mi ldog pa'i byang chub sems dpa' sems dpa' chen po de ltar gnas pa ni mi 'phrogs pa'i ye shes dang ldan pa yin pa'i phyir te/_
[\[194b.2\]]rab 'byor gal te phyir mi ldog pa'i byang chub sems dpa' sems dpa' chen po'i drung du bdud sdig can sangs rgyas kyi cha byad kyis 'ongs nas/_'di skad du khyod kyis 'di nyid du dgra bcom pa nyid thob par gyis shig_/khyod ni bla na med pa yang dag par rdzogs pa'i byang chub tu lung ma bstan to/_/
[\[194b.3\]]de bzhin gshegs pa dgra bcom pa yang dag par rdzogs pa'i sangs rgyas de dag gis gang gi khyod bla na med pa yang dag par rdzogs pa'i byang chub tu lung bstan par 'gyur ba'i mi skye ba'i chos la bzod pa yang khyod kyis ma thob bo/_/rnam pa gang dag dang /_rtags gang dag dang /_mtshan ma 
[\[194b.4\]]gang dag dang ldan na byang chub sems dpa' sems dpa' chen po bla na med pa yang dag par rdzogs pa'i byang chub tu lung bstan par 'gyur ba'i rnam pa de dag dang /_rtags de dag dang /_mtshan ma de dag kyang khyod la med do zhes zer yang /_rab 'byor gal te byang chub sems dpa' sems 
[\[194b.5\]]dpa' chen pos sgra de thos nas/_mi zhum/_mi 'gong zhing /_de'i sems gzhan du mi 'gyur la yid skrag par mi 'gyur na/_rab 'byor byang chub sems dpa' sems dpa' chen pos bdag ni de bzhin gshegs pa dgra bcom pa yang dag par rdzogs pa'i sangs rgyas de dag 
[\[194b.6\]]gis bla na med pa yang dag par rdzogs pa'i byang chub tu lung bstan to snyam du rig par bya'o/_/de ci'i phyir zhe na/_de ltar chos gang dag dang ldan na/_byang chub sems dpa' sems dpa' chen po bla na med pa yang dag par rdzogs pa'i byang chub tu lung bstan par 'gyur ba'i chos de 
[\[194b.7\]]dag bdag la yod do snyam pa'i phyir ro/_/rab 'byor gal te byang chub sems dpa' sems dpa' chen po'i drung du bdud sdig can sangs rgyas kyi cha byad kyis 'ongs nas/_'di skad ces khyod ni bla na med pa yang dag par rdzogs pa'i byang chub tu lung ma bstan te/_khyod nyan thos kyi sa 
[\[195a\]]
[\[195a.1\]]'am/_rang sangs rgyas kyi sar nges so zhes zer yang /_rab 'byor gal te byang chub sems dpa' sems dpa' chen po 'di snyam du/_kye ma 'di ni bdud dam/_bdud kyis byin gyis brlabs pa'i mi zhig sangs rgyas kyi cha byad kyis 'ongs kyi/_de bzhin gshegs 
[\[195a.2\]]pa dgra bcom pa yang dag par rdzogs pa'i sangs rgyas ni/_byang chub sems dpa' sems dpa' chen po nyan thos kyi sa'am/_rang sangs rgyas kyi sa yang dag par 'dzin du 'jug par mi mdzad do snyam du sems na/_rab 'byor byang chub sems dpa' sems dpa' chen po de ni lung bstan 
[\[195a.3\]]pa yin par rig par bya'o/_/rab 'byor gal te byang chub sems dpa' sems dpa' chen po shin tu rgyas pa'i mdo sde dag klog cing /_kha ton byed pa'i drung du bdud sdig can sangs rgyas kyi cha byad kyis 'ongs nas/_'di skad ces gang la khyod spyod pa'i mdo sde 'di dag ni sangs rgyas rnams dang 
[\[195a.4\]]nyan thos rnams kyis bshad pa ma yin gyi mdo sde 'di dag ni bdud kyis bshad pa'o zhes zer na/_rab 'byor de la byang chub sems dpa' sems dpa' chen po kye ma gang dag bla na med pa yang dag par rdzogs pa'i byang chub dang bral bar byed pa 'di ni bdud sdig can nam/_bdud kyis byin gyis 
[\[195a.5\]]brlabs pa'i mi zhig yin no snyam du rig par byed na/_rab 'byor byang chub sems dpa' sems dpa' chen po de ni sngon gyi de bzhin gshegs pa dgra bcom pa yang dag par rdzogs pa'i sangs rgyas de dag gis bla na med pa yang dag par rdzogs pa'i byang chub tu lung bstan cing /_byang chub sems 
[\[195a.6\]]dpa' sems dpa' chen po de ni phyir mi ldog pa'i sa la gnas par rig par bya'o/_/de ci'i phyir zhe na/_rab 'byor 'di ltar phyir mi ldog pa'i byang chub sems dpa' sems dpa' chen po rnams kyi rnam pa de dag dang /_rtags de dag dang /_mtshan ma de dag de la yod pa'i phyir ro/_/
[\[195a.7\]]rab 'byor rnam pa de dag dang /_rtags de dag dang /_mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/_/rab 'byor gzhan yang phyir mi ldog pa'i byang chub sems dpa' sems dpa' chen po shes rab kyi pha rol tu phyin pa la spyod pa ni/_
[\[195b\]]
[\[195b.1\]]dam pa'i chos yongs su gzung ba'i ched du bdag kyang yongs su gtong bar byed la/_srog kyang yongs su gtong bar byed do/_/rab 'byor byang chub sems dpa' sems dpa' chen po de ni dam pa'i chos yongs su gzung ba'i ched du ji ltar 'das pa dang /_ma byon pa dang /_da ltar byung 
[\[195b.2\]]ba'i sangs rgyas bcom ldan 'das rnams kyi dam pa'i chos yongs su 'dzin par byed pa de ltar brtson par byed do/_/de ci'i phyir zhe na/_'di ltar de ni 'di snyam du sems te/_dam pa'i chos yongs su bzung na/_'das pa dang /_ma byon pa dang /_da ltar byung ba'i sangs rgyas bcom 
[\[195b.3\]]ldan 'das rnams la mchod par 'gyur/_de dag gi dam pa'i chos kyang yongs su gzung bar 'gyur ro snyam pa'i phyir ro de la chos gang gi ched du bdag kyang yongs su gtong bar byed pa'i chos gang zhe na/_'di la de bzhin gshegs pa dgra bcom pa yang dag par rdzogs pa'i sangs rgyas kyis chos 
[\[195b.4\]]thams cad stong ngo zhes chos ston pa ste/_de la mi blun po kha cig 'di ni chos ma yin 'di ni 'dul ba ma yin/_'di ni ston pa'i bstan pa ma yin no/_/zhes phyir zlog cing phyir rgol te/_rab 'byor chos de'i ched du byang chub sems dpa' sems dpa' chen po bdag kyang yongs su 
[\[195b.5\]]gtong bar byed do/_/rab 'byor de la byang chub sems dpa' sems dpa' chen pos 'di ltar bslab par bya ste/_de bzhin gshegs pa dgra bcom pa yang dag par rdzogs pa'i sangs rgyas gang dag ma 'ongs pa na/_'byung ba de dag gi nang du bdag kyang grangs su chud par bya'o/_/bdag 
[\[195b.6\]]kyang der lung bstan to/_/chos gang gi ched du bdag gis bdag kyang yongs su gtang bar bya ba dang /_srog kyang yongs su gtang bar bya ba de yang bdag gi chos so zhes bslab par bya'o/_/rab 'byor byang chub sems dpa' sems dpa' chen pos don gyi dbang 'di mthong bas/_dam pa'i 
[\[195b.7\]]chos kyi ched du bdag kyang yongs su gtong bar byed do/_/rab 'byor rnam pa de dag dang /_rtags de dag dang /_mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/_/rab 'byor gzhan yang phyir mi ldog pa'i byang chub sems 
[\[196a\]]
[\[196a.1\]]dpa' sems dpa' chen po ni de bzhin gshegs pa dgra bcom pa yang dag par rdzogs pa'i sangs rgyas kyi chos ston pa la som nyi med cing the tsom mi za ste/_sangs rgyas bcom ldan 'das de dag gis gang gsungs pa de thams cad yongs su 'dzin to/_/
[\[196a.2\]]de ltar bzung nas kyang chud za bar mi byed do/_/de ci'i phyir zhe na/_'di ltar gzungs thob pa'i phyir ro/_/de nas bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das gzungs gang thob pas de bzhin gshegs pas gsungs 
[\[196a.3\]]pa'i mdo sde rnams byang chub sems dpa' sems dpa' chen po la chab mi 'tshal bar 'gyur ba lags/_bcom ldan 'das kyis bka' stsal pa/_rab 'byor 'dzin pa'i gzungs thob pas de bzhin gshegs pas gsungs pa'i mdo sde rnams byang chub sems dpa' 
[\[196a.4\]]sems dpa' chen po la chud za bar mi 'gyur ro/_/rab 'byor gyis gsol pa/_bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kyis gsungs pa kho na la the tshom mi 'tshal du bas kyang nyan thos kyis bshad pa rnams la ma lags 
[\[196a.5\]]sam/_lhas bshad pa rnams la ma lags sam/_klus bshad pa rnams la ma lags sam/_gnod sbyin gyis bshad pa rnams la ma lags sam/_dri zas bshad pa rnams la ma lags sam/_lha ma yin gyis bshad pa rnams la ma lags sam/_nam mkha' 
[\[196a.6\]]lding gis bshad pa rnams la ma lags sam/_mi 'am cis bshad pa rnams la ma lags sam/_lto 'phye chen pos bshad pa rnams la ma lags sam/_bcom ldan 'das kyis bka' stsal pa/_rab 'byor byang chub sems dpa' sems dpa' chen po ni skad dang /_
[\[196a.7\]]brda dang /_sgra gang dag ci yang rung ste/_thams cad la som nyi med cing the tsom mi za'o/_/de ci'i phyir zhe na/_'di ltar 'dzin pa'i gzungs thob pa'i phyir ro/_/rab 'byor rnam pa de dag dang /_rtags de dag dang /_mtshan ma de dag dang ldan pa'i byang chub sems 
[\[196b\]]
[\[196b.1\]]dpa' sems dpa' chen po ni phyir mi ldog par rig par bya'o/_/shes rab kyi pha rol tu phyin pa khri brgyad stong pa las phyir mi ldog pa'i rtags bstan pa'i le'u zhes bya ste lnga bcu pa'o//_//shes rab kyi pha rol tu phyin pa khri brgyad stong pa/_bam po sum 
[\[196b.2\]]cu rtsa brgyad pa/_de skad ces bka' stsal pa dang /_bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das phyir mi ldog pa'i byang chub sems dpa' sems dpa' chen po ni yon tan chen po dang ldan pa lags so/_/bcom ldan 
[\[196b.3\]]'das phyir mi ldog pa'i byang chub sems dpa' sems dpa' chen po ni yon tan dpag tu ma mchis pa dang ldan pa lags so/_/bcom ldan 'das phyir mi ldog pa'i byang chub sems dpa' sems dpa' chen po ni yon tan tshad ma mchis pa dang ldan pa lags so/_/bcom ldan 
[\[196b.4\]]'das kyis bka' stsal pa/_rab 'byor de de bzhin no/_/de de bzhin te/_phyir mi ldog pa'i byang chub sems dpa' sems dpa' chen po ni yon tan chen po dang ldan pa yin no/_/rab 'byor phyir mi ldog pa'i byang chub sems dpa' sems dpa' chen po ni yon tan dpag tu 
[\[196b.5\]]med pa dang ldan pa yin no/_/rab 'byor phyir mi ldog pa'i byang chub sems dpa' sems dpa' chen po ni yon tan tshad med pa dang ldan pa yin no/_/de ci'i phyir zhe na/_'di ltar des nyan thos dang /_rang sangs rgyas thams cad dang thun mong ma yin pa'i ye shes mtha' yas 
[\[196b.6\]]mu med pa thob pa'i phyir te/_phyir mi ldog pa'i byang chub sems dpa' sems dpa' chen po ni ye shes de la gnas shing so so yang dag par rig pa gang dag mngon par bsgrubs pas/_lha dang /_mi dang /_lha ma yin du bcas pa'i 'jig rten gyis dris kyang tshig gi lan mthar thug par 
[\[196b.7\]]mi nus pa'i so so yang dag par rig pa dag mngon par sgrub bo/_/de nas bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rnams ni rnam pa gang dag dang /_
[\[197a\]]
[\[197a.1\]]rtags gang dag dang /_mtshan ma gang dag gis phyir mi ldog pa'i byang chub sems dpa' sems dpa' chen po legs par rab tu dbye bar bgyi ba phyir mi ldog pa'i byang chub sems dpa' sems dpa' chen po'i rnam par rnams dang /_rtags rnams dang /_mtshan ma 
[\[197a.2\]]rnams bskal pa gang gA'i klung gi bye ma snyed du ston par spyod lags na/_bcom ldan 'das byang chub sems dpa' sems dpa' chen po dag gang la gnas shing pha rol tu phyin pa drug la spyod pa na/_dran pa nye bar gzhag pa bzhi yongs su rdzogs par bgyid pa dang /_rnam pa thams cad 
[\[197a.3\]]mkhyen pa nyid kyi bar du yongs su rdzogs par bgyid pa'i gnas zab mo rnams legs par bstan du gsol/_de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor legs so legs so/_/rab 'byor khyod 
[\[197a.4\]]phyir mi ldog pa'i byang chub sems dpa' sems dpa' chen po rnams kyi don du gnas zab mo zab mo rnams yongs su 'dri bar sems pa ni yang khyod legs so/_/rab 'byor gnas zab mo zhes bya ba ni stong pa nyid dang /_mtshan ma med pa dang /_smon pa med pa dang /_mngon par 
[\[197a.5\]]'du bya ba med pa dang /_skye ba med pa dang /_'dod chags dang bral ba dang /_'gog pa dang /_mya ngan las 'das pa dang /_zhi ba dang /_de bzhin nyid dang /_yang dag pa'i mtha' dang /_chos kyi dbyings kyi tshig [{]bla dgas [,]bla dwags [}]yin te/_rab 'byor zab mo'i gnas de dag ni 
[\[197a.6\]]gang dag mya ngan las 'das pa zhes bya ba'i tshig [{]bla dgas [,]bla dwags [}]su gyur pa rnams yin no/_/rab 'byor gyis gsol pa/_bcom ldan 'das ci de mya ngan las 'das pa'i tshig [{]bla dgas [,]bla dwags [}]su bas kyi bcom ldan 'das chos thams cad kyi tshig [{]bla dgas [,]bla dwags [}]ma lags sam/_bcom ldan 'das 
[\[197a.7\]]kyis bka' stsal pa/_rab 'byor 'di lta ste zab mo zab mo zhes bya ba de ni chos thams cad kyi tshig [{]bla dgas [,]bla dwags [}]kyang yin no/_/de ci'i phyir zhe na/_rab 'byor gzugs zab pa dang /_rab 'byor tshor ba dang /_'du shes dang /_'du byed rnams dang /_rnam par shes pa yang zab pa dang /_
[\[197b\]]
[\[197b.1\]]rab 'byor mig kyang zab pa dang /_rab 'byor de bzhin du sbyar te/_yid kyi bar du yang zab pa dang /_rab 'byor byang chub kyi bar du yang zab pa'i phyir ro/_/rab 'byor ji ltar na gzugs zab pa yin zhe na/_gzugs kyi de bzhin nyid ji lta ba de ltar gzugs zab bo/_/tshor ba dang /_'du 
[\[197b.2\]]shes dang /_'du byed rnams dang /_rnam par shes pa'i de bzhin nyid ji lta ba de ltar rnam par shes pa zab bo/_/rab 'byor de bzhin du sbyar te/_byang chub kyi bar gyi de bzhin nyid ji lta ba de ltar byang chub zab bo/_/rab 'byor gyis gsol pa/_bcom ldan 'das gzugs kyi de bzhin 
[\[197b.3\]]nyid ji lta bu lags/_byang chub kyi bar gyi de bzhin nyid ji lta bu lags/_bcom ldan 'das kyis bka' stsal pa/_rab 'byor gzugs kyi de bzhin nyid de la ni gzugs med la gzugs las gud na yang de bzhin nyid med de/_gzugs kyi de bzhin nyid ni de lta bu'o/_/rab 'byor de bzhin 
[\[197b.4\]]nyid la ni rnam par shes pa'i bar du med la/_rnam par shes pa las gud na yang de bzhin nyid med de/_rnam par shes pa'i de bzhin nyid ni de lta bu'o/_/de bzhin nyid la ni byang chub kyi bar du med la/_byang chub las gud na yang de bzhin nyid med de byang chub kyi de bzhin nyid ni de lta bu'o/_/
[\[197b.5\]]de skad ces bka' stsal pa dang /_bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das ji tsam du thabs sla bas phyir mi ldog pa'i byang chub sems dpa' sems dpa' chen po dag gzugs las kyang bzlog mya ngan las 'das pa yang ston/_tshor 
[\[197b.6\]]ba dang 'du shes dang 'du byed rnams dang rnam par shes pa las kyang bzlog/_mya ngan las 'das pa yang bstan/_'jig rten pa dang 'jig rten las 'das pa dang /_thun mong dang thun mong ma lags pa dang /_zag pa dang bcas pa dang /_zag pa ma mchis pa la 'dzin pa thams cad 
[\[197b.7\]]las kyang bzlog/_mya ngan las 'das pa yang bstan pa ni ngo mtshar lags so/_/de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor gang gi tshe byang chub sems dpa' sems dpa' chen pos ji skad bstan pa'i 
[\[198a\]]
[\[198a.1\]]shes rab kyi pha rol tu phyin pa la bdag gis 'di ltar gnas par bya'o/_/ji skad bstan pa'i shes rab kyi pha rol tu phyin pa la bdag gis 'di ltar bslab par bya'o snyam du/_shes rab kyi pha rol tu phyin pa dang ldan pa'i gnas zab mo zab mo 'di dag la sems par byed 'jal 
[\[198a.2\]]bar byed nges par sems par byed na rab 'byor byang chub sems dpa' sems dpa' chen po ji skad bstan pa'i shes rab kyi pha rol tu phyin pa la de ltar sgrub pa dang /_ji skad bstan pa'i shes rab kyi pha rol tu phyin pa la de ltar nges par sems pa dang de ltar nye bar rtog pa dang de ltar sbyor ba dang de ltar 
[\[198a.3\]]'bad pa dang de ltar rtsol ba de ni sems bskyed pa gcig gis kyang dge ba'i rtsa ba grangs med dpag tu med tshad med pa dag yongs su 'dzin par 'gyur zhing /_bskal pa dpag tu med par 'khor ba spong bar 'gyur na shes rab kyi pha rol tu phyin pa la ma 'dres par spyod cing /_byang chub dang ldan pa'i yid 
[\[198a.4\]]la byed pa dag gis gnas pa lta smos kyang ci dgos/_rab 'byor 'di lta ste dper na skyes bu 'dod chags la spyod cing rnam par rtog pa la spyod pa zhig yod la/_de bud med gzugs bzang ba mdzes pa blta na sdug pa zhig btus par gyur la/_bud med de yang gzhan gyis yongs su 
[\[198a.5\]]bzung ba zhig ste/_khyim nas phyir 'byung bar ma nus na/_rab 'byor 'di ji snyam du sems/_skyes bu de rnam par rtog pa ji lta bu dang ldan pa dag 'byung bar 'gyur snyam/_rab 'byor gyis gsol pa/_bcom ldan 'das skyes bu de ni mchi lags grang de mchis nas kyang de dang lhan 
[\[198a.6\]]cig tu mchis nyal bar bgyi ba dang /_slar ldog par bgyi ba dang /_dga' mgur spyad par bgyi'o snyam ste/_bud med dang ldan pa'i rnam par rtog pa rnams 'byung bar 'gyur lags so/_/bcom ldan 'das kyis bka' stsal pa/_rab 'byor 'di ji snyam du sems/_nyin par 
[\[198a.7\]]ram mtshan mo 'das nas/_skyes bu de'i rnam par rtog pa ji snyed cig 'byung bar 'gyur snyam/_rab 'byor gyis gsol pa/_bcom ldan 'das gdugs sam/_mtshan mo 'das nas skyes bu de'i rnam par rtog pa 'byung ba ni mang lags so/_/bde bar gshegs pa mang lags 
[\[198b\]]
[\[198b.1\]]so/_/bcom ldan 'das kyis bka' stsal pa/_rab 'byor nyin mtshan 'das na/_skyes bu de'i rnam par rtog pa ji snyed 'byung bar 'gyur ba de snyed du/_rab 'byor byang chub sems dpa' sems dpa' chen po gang ji skad bstan pa'i shes rab kyi pha rol tu phyin pa zab mo 'di la slob pa 
[\[198b.2\]]dang nye bar rtog pa dang /_skyon gang gis byang chub sems dpa' sems dpa' chen po bla na med pa yang dag par rdzogs pa'i byang chub las phyir ldog par 'gyur ba'i skyon de dag ji ltar spong bar 'gyur ba de lta de ltar brtson par byed pa de ni/_de snyed kyi bskal par 'khor ba spong bar 'gyur ba 
[\[198b.3\]]bsnyil bar 'gyur ro/_/rab 'byor byang chub sems dpa' sems dpa' chen po de ltar ji skad bstan pa'i shes rab kyi pha rol tu phyin pa la rnal 'byor du bya ba la brtson zhing gnas pa 'dis gnas pas nyin gcig la dge ba'i rtsa ba gang yongs su bzung ba des 'jig rten gyi khams gang gA'i 
[\[198b.4\]]klung gi bye ma snyed dag yongs su gang bar gyur kyang /_de ni dge ba'i rtsa ba de'i lhag ma'i brgya'i cha'am/_stong gi cha 'am/_'bum gyi cha'am/_grangs sam/_cha'am/_bgrang ba'am/_dpe'am rgyur yang nye bar mi 'gro'o/_/rab 'byor gzhan yang byang chub sems dpa' sems dpa' chen 
[\[198b.5\]]po shes rab kyi pha rol tu phyin pa dang bral bar bskal pa gang gA'i klung gi bye ma snyed du dkon mchog gsum po sangs rgyas dkon mchog dang chos dkon mchog dang dge 'dun dkon mchog la sbyin pa sbyin par byed na/_rab 'byor 'di ji snyam du sems/_byang chub sems dpa' sems dpa' chen po de 
[\[198b.6\]]gzhi de las bsod nams mang du skyed par 'gyur snyam 'am/_rab 'byor gyis gsol pa/_bcom ldan 'das mang lags so/_/bde bar gshegs pa mang lags te/_grangs ma mchis/_dpag tu ma mchis/_tshad ma mchis lags so/_/bcom ldan 'das kyis bka' stsal 
[\[198b.7\]]pa/_rab 'byor de bas kyang byang chub sems dpa' sems dpa' chen po gang ji skad bstan pa'i shes rab kyi pha rol tu phyin pa 'di la brtson par byed pa de ni ches bsod nams mang du skyed do/_/de ci'i phyir zhe na/_rab 'byor 'di nyid byang chub sems dpa' sems dpa' chen po rnams kyi theg pa 
[\[199a\]]
[\[199a.1\]]yin te/_theg pa des bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba'i phyir ro/_/rab 'byor gzhan yang byang chub sems dpa' sems dpa' chen po shes rab kyi pha rol tu phyin pa dang ma bral bar bskal pa gang gA'i klung gi bye ma 
[\[199a.2\]]snyed du gnas shing rgyun du zhugs pa rnams la sbyin pa sbyin pa dang /_lan cig phyir 'ong ba rnams dang /_phyir mi 'ong ba rnams dang /_dgra bcom pa rnams la sbyin pa sbyin pa dang /_rang sangs rgyas rnams la sbyin pa sbyin pa dang /_de bzhin gshegs pa dgra bcom pa yang dag par 
[\[199a.3\]]rdzogs pa'i sangs rgyas rnams la sbyin pa sbyin par byed na/_rab 'byor 'di ji snyam du sems/_byang chub sems dpa' sems dpa' chen po de gzhi de las bsod nams mang du skyed par 'gyur snyam 'am/_rab 'byor gyis gsol pa/_bcom ldan 'das mang lags so/_/
[\[199a.4\]]bde bar gshegs pa mang lags so/_/bcom ldan 'das kyis bka' stsal pa/_rab 'byor de bas kyang rigs kyi bu'am rigs kyi bu mo gang ji skad bstan pa'i shes rab kyi pha rol tu phyin pa zab mo 'di la brtson par byed na/_de nyid ches bsod nams mang du skyed par 'gyur ro/_/de ci'i 
[\[199a.5\]]phyir zhe na/_byang chub sems dpa' sems dpa' chen pos shes rab kyi pha rol tu phyin pa zab mo 'di la spyad nas/_nyan thos dang /_rang sangs rgyas kyi sa las shin tu 'das shing /_byang chub sems dpa'i skyon med pa la 'jug pa dang /_bla na med pa yang dag par rdzogs pa'i byang 
[\[199a.6\]]chub kyi bar du yang mngon par rdzogs par 'tshang rgya bar 'gyur ba'i phyir ro/_/rab 'byor 'di ji snyam du sems/_byang chub sems dpa' sems dpa' chen po shes rab kyi pha rol tu phyin pa dang bral ba gang zhig bskal pa gang gA'i klung gi bye ma snyed du gnas shing sbyin pa sbyin pa dang /_tshul khrims 
[\[199a.7\]]srung ba dang /_bzod pa sgrub pa dang /_brtson 'grus rtsom pa dang /_bsam gtan la mnyam par 'jog pa dang /_shes rab sgom par byed na/_rab 'byor byang chub sems dpa' sems dpa' chen po de gzhi de las bsod nams mang du skyed par 'gyur snyam 'am/_rab 'byor 
[\[199b\]]
[\[199b.1\]]gyis gsol pa/_bcom ldan 'das mang lags so/_/bde bar gshegs pa mang lags so/_/bcom ldan 'das kyis bka' stsal pa/_rab 'byor de bas kyang rigs kyi bu'am rigs kyi bu mo gang nyin gcig cig ji skad bstan pa'i shes rab kyi pha rol tu phyin pa zab mo 'di la 
[\[199b.2\]]gnas te sbyin pa sbyin pa dang /_tshul khrims srung ba dang /_bzod pa sgrub pa dang /_brtson 'grus rtsom pa dang /_bsam gtan la mnyam par 'jog pa dang /_shes rab sgom pa de ches bsod nams mang du skyed par 'gyur ro/_/de ci'i phyir zhe na/_rab 'byor 'di lta ste/_shes rab 
[\[199b.3\]]kyi pha rol tu phyin pa 'di ni byang chub sems dpa' sems dpa' chen po rnams kyi ma yin pa dang /_shes rab kyi pha rol tu phyin pa 'di ni byang chub sems dpa' sems dpa' chen po rnams kyi skyed pa yin pa dang /_rab 'byor byang chub sems dpa' sems dpa' chen po rnams shes rab kyi pha 
[\[199b.4\]]rol tu phyin pa 'di la gnas nas chos thams cad yongs su rdzogs par byed pa'i phyir ro/_/rab 'byor 'di ji snyam du sems/_byang chub sems dpa' sems dpa' chen po shes rab kyi pha rol tu phyin pa dang bral ba gang zhig bskal pa gang gA'i klung gi bye ma snyed du 'das shing /_chos kyi sbyin 
[\[199b.5\]]pa sbyin par byed na/_rab 'byor 'di ji snyam du sems/_rigs kyi bu'am/_rigs kyi bu mo de gzhi de las bsod nams mang du skyed par 'gyur snyam 'am/_rab 'byor gyis gsol pa/_bcom ldan 'das mang lags so/_/bde bar gshegs pa mang lags so/_/bcom ldan 'das 
[\[199b.6\]]kyis bka' stsal pa/_rab 'byor de bas kyang rigs kyi bu'am/_rigs kyi bu mo gang ji skad bstan pa bzhin du shes rab kyi pha rol tu phyin pa zab mo 'di la nyin gcig cig gnas te/_chos kyi sbyin pa sbyin par byed na/_de ches bsod nams mang du skyed par 'gyur ro/_/de ci'i phyir zhe na/_rab 
[\[199b.7\]]'byor 'di ltar byang chub sems dpa' sems dpa' chen po gang shes rab kyi pha rol tu phyin pa dang bral ba de ni rnam pa thams cad mkhyen pa nyid dang bral ba yin la/_rab 'byor byang chub sems dpa' sems dpa' chen po gang shes rab kyi pha rol tu phyin pa dang ma bral ba de ni rnam pa thams cad mkhyen pa 
[\[200a\]]
[\[200a.1\]]nyid dang ma bral ba yin pa'i phyir te/_rab 'byor de lta bas na byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas shes rab kyi pha rol tu phyin pa dang mi 'bral bar bya'o/_/rab 'byor 'di 
[\[200a.2\]]ji snyam du sems/_byang chub sems dpa' sems dpa' chen po gang shes rab kyi pha rol tu phyin pa dang bral ba zhig gis bskal pa gang gA'i klung gi bye ma snyed du dran pa nye bar gzhag pa bzhi la brtson par byas pa dang /_stong pa nyid dang /_mtshan ma med pa dang /_smon pa med pa'i ting nge 'dzin 
[\[200a.3\]]gyi bar dag la brtson par byas na/_rab 'byor 'di ji snyam du sems/_rigs kyi bu'am/_rigs kyi bu mo de gzhi de las bsod nams mang du skyed par 'gyur snyam 'am/_rab 'byor gyis gsol pa/_bcom ldan 'das mang lags so/_/bde bar gshegs pa mang lags so/_/
[\[200a.4\]]bcom ldan 'das kyis bka' stsal pa/_rab 'byor de bas kyang rigs kyi bu'am/_rigs kyi bu mo gang gis ji skad bstan pa'i shes rab kyi pha rol tu phyin pa zab mo 'di dang /_dran pa nye bar gzhag pa bzhi dang /_sangs rgyas kyi chos ma 'dres pa [{]bcwa [,]bco [}]brgyad kyi bar la nyin gcig 
[\[200a.5\]]cig brtson par byas na/_de nyid ches bsod nams mang du skyed par 'gyur ro/_/de ci'i phyir zhe na/_rab 'byor byang chub sems dpa' sems dpa' chen po gang shes rab kyi pha rol tu phyin pa dang ma bral ba/_rnam pa thams cad mkhyen pa nyid las phyir mi ldog pa de ni gnas ma 
[\[200a.6\]]yin/_skabs ma yin te/_de ni gnas med la/_rab 'byor byang chub sems dpa' sems dpa' chen po gang shes rab kyi pha rol tu phyin pa dang bral ba rnam pa thams cad mkhyen pa nyid las phyir ldog pa ni gnas yin/_skabs yin te/_de ni gnas yod pa'i phyir ro/_/rab 'byor 
[\[200a.7\]]de lta bas na/_byang chub sems dpa' sems dpa' chen pos shes rab kyi pha rol tu phyin pa dang mi bral bar bya'o/_/rab 'byor 'di ji snyam du sems/_byang chub sems dpa' sems dpa' chen po shes rab kyi pha rol tu phyin pa dang bral ba gang zhig bskal pa gang gA'i klung gi bye ma snyed du gnas 
[\[200b\]]
[\[200b.1\]]shing zang zing gi sbyin pa dang /_chos kyi sbyin pa dang /_nang du yang dag par 'jog pa dang ldan pa'i yid la byed pa de dag bla na med pa yang dag par rdzogs pa'i byang chub tu yongs su sngo bar byed na/_rab 'byor 'di ji snyam du sems/_rigs kyi bu'am/_rigs kyi bu mo de gzhi de las bsod nams 
[\[200b.2\]]mang du skyed par 'gyur snyam 'am/_rab 'byor gyis gsol pa/_bcom ldan 'das mang lags so/_/bde bar gshegs pa mang lags so/_/bcom ldan 'das kyis bka' stsal pa/_rab 'byor de bas kyang rigs kyi bu'am/_rigs kyi bu mo gang nyin gcig cig shes rab kyi pha rol 
[\[200b.3\]]tu phyin pa zab mo 'di la gnas te/_zang zing gi sbyin pa dang /_chos kyi sbyin pa dang /_shes rab kyi pha rol tu phyin pa dang /_nang du yang dag 'jog dang ldan pa'i yid la byed pa de dag bla na med pa yang dag par rdzogs pa'i byang chub tu yongs su sngo bar byed na/_de ni ches bsod nams 
[\[200b.4\]]mang du skyed par 'gyur ro/_/de ci'i phyir zhe na/_rab 'byor 'di lta ste/_shes rab kyi pha rol tu phyin pas yongs su bsngo ba 'di ni yongs su bsngo ba'i dam pa yin la/_gang shes rab kyi pha rol tu phyin pa dang bral bas yongs su bsngo ba de ni yongs su bsngo ba ma yin pa'i phyir ro/_/rab 
[\[200b.5\]]'byor de lta bas na byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas/_shes rab kyi pha rol tu phyin pas yongs su bsngo ba la mkhas par bya'o/_/rab 'byor 'di ji snyam du sems/_rigs kyi bu 
[\[200b.6\]]'am/_rigs kyi bu mo shes rab kyi pha rol tu phyin pa dang bral ba gang la la zhig bskal pa gang gA'i klung gi bye ma snyed du gnas te/_'das pa dang /_ma byon pa dang /_da ltar byung ba'i sangs rgyas bcom ldan 'das/_nyan thos kyi dge 'dun dang bcas pa rnams kyi dge ba'i rtsa ba gang 
[\[200b.7\]]ji snyed pa de dag thams cad la rjes su yi rang zhing /_bla na med pa yang dag par rdzogs pa'i byang chub tu yongs su sngo bar byed na/_rab 'byor 'di ji snyam du sems/_rigs kyi bu'am rigs kyi bu mo de gzhi de las bsod nams mang du skyed snyam 'am/_rab 'byor gyis gsol pa/_
[\[201a\]]
[\[201a.1\]]bcom ldan 'das mang lags so/_/bde bar gshegs pa mang lags so/_/bcom ldan 'das kyis bka' stsal pa/_rab 'byor de bas kyang rigs kyi bu'am/_rigs kyi bu mo gang ji skad bstan pa'i shes rab kyi pha rol tu phyin pa 'di la nyin gcig cig gnas te/_
[\[201a.2\]]dge ba'i rtsa ba de bla na med pa yang dag par rdzogs pa'i byang chub tu yongs su sngo bar byed na/_de nyid ches bsod nams mang du skyed do/_/rab 'byor de lta bas na byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod 
[\[201a.3\]]pas/_shes rab kyi pha rol tu phyin pas yongs su bsngo ba la mkhas par bya'o/_/de skad ces bka' stsal pa dang /_bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das gang mngon par 'du bgyid pa thams cad ni kun brtags pa'o/_/
[\[201a.4\]]zhes bcom ldan 'das kyis bka' stsal pa/_ji ltar rigs kyi bu'am/_rigs kyi bu mo bsod nams ches mang du skyed par 'gyur ba lags/_bcom ldan 'das mngon par 'du bgyid pa ma mchis pas ni yang dag pa'i lta ba dang /_skyon ma mchis par 'jug pa dang /_rgyun 
[\[201a.5\]]du zhugs pa'i 'bras bu thob pa dang /_de bzhin du bla na med pa yang dag par rdzogs pa'i byang chub kyi bar du mngon par rdzogs par 'tshang rgya bar rngo mi thogs lags so/_/bcom ldan 'das kyis bka' stsal pa/_rab 'byor de de bzhin no/_/de de bzhin te/_mngon par 'du 
[\[201a.6\]]byed pa med pas ni yang dag pa'i lta ba dang /_skyon med par 'jug pa dang /_rgyun du zhugs pa'i 'bras bu thob pa dang /_bla na med pa yang dag par rdzogs pa'i byang chub kyi bar du mngon par rdzogs par 'tshang rgya bar mi nus so/_/rab 'byor byang chub sems dpa' sems dpa' chen po 
[\[201a.7\]]shes rab kyi pha rol tu phyin pa la spyod pa'i mngon par 'du byed pa de yang stong pa nyid du snang ngo /_/gsog nyid du snang ngo /_/gsob nyid du snang ngo /_/snying po med pa nyid du snang ngo /_/de ci'i phyir zhe na/_rab 'byor 'di ltar byang chub sems dpa' sems dpa' chen pos nang stong pa nyid la 
[\[201b\]]
[\[201b.1\]]shin tu bslabs shing de bzhin du sbyar te/_dngos po med pa'i ngo bo nyid stong pa nyid kyi bar la shin tu bslabs pa'i phyir te/_rab 'byor byang chub sems dpa' sems dpa' chen po de stong pa nyid 'di la gnas nas/_ji lta ji ltar mngon par 'du byed pa de dag la so sor rtog pa de lta de ltar 
[\[201b.2\]]byang chub sems dpa' sems dpa' chen po shes rab kyi pha rol tu phyin pa dang ma bral ba yin no/_/ji lta ji ltar byang chub sems dpa' sems dpa' chen po shes rab kyi pha rol tu phyin pa dang ma bral ba de lta de ltar bsod nams grangs med pa dang /_dpag tu med pa dang tshad med pa skyed pa yin no/_/
[\[201b.3\]]rab 'byor gyis gsol pa/_bcom ldan 'das grangs ma mchis pa dang /_dpag tu ma mchis pa dang /_tshad ma mchis pa la bye brag ni ci mchis/_tha dad du bgyi ba ni ci mchis/_bcom ldan 'das kyis bka' stsal pa/_rab 'byor grangs med pa zhes bya ba ni gang la bgrang du med pa ste/_
[\[201b.4\]]gang grangs kyi khams dang /_grangs med pa'i khams kyi grangs su mi 'gro ba yin no/_/rab 'byor dpag tu med pa zhes bya ba ni 'das pa dang /_ma 'ongs pa dang /_da ltar byung ba'i chos rnams la gang gi tshad dmigs su med pa yin no/_/rab 'byor tshad med pa zhes bya ba ni tshad gzung bar mi nus 
[\[201b.5\]]pa gang yin pa'o/_/rab 'byor gyis gsol pa/_bcom ldan 'das rnam grangs gang gis gzugs kyang grangs ma mchis pa dang /_dpag tu ma mchis pa dang /_tshad ma mchis par 'gyur ba de lta bu mchis lags sam/_tshor ba dang /_'du shes dang /_'du byed rnams dang /_rnam 
[\[201b.6\]]par shes pa yang grangs ma mchis pa dang /_dpag tu ma mchis pa dang /_tshad ma mchis par 'gyur ba de lta bu mchis lags sam/_bcom ldan 'das kyis bka' stsal pa/_rab 'byor rnam grangs gang gis gzugs kyang grangs med pa dang /_dpag tu med pa dang /_tshad med par 'gyur 
[\[201b.7\]]ba dang /_tshor ba dang /_'du shes dang /_'du byed rnams dang /_rnam par shes pa yang grangs med pa dang /_dpag tu med pa dang /_tshad med par 'gyur ba'i rnam grangs yod do/_/rab 'byor gyis gsol pa/_bcom ldan 'das rnam grangs gang gis na/_gzugs grangs ma mchis pa dang /_
[\[202a\]]
[\[202a.1\]]dpag tu ma mchis pa dang /_tshad ma mchis par 'gyur ba dang /_tshor ba dang /_'du shes dang /_'du byed rnams dang /_rnam par shes pa yang grangs ma mchis pa dang /_dpag tu ma mchis pa dang /_tshad ma mchis par 'gyur ba lags/_bcom ldan 'das kyis bka' 
[\[202a.2\]]stsal pa/_rab 'byor gzugs ni stong pas na grangs med pa dang /_dpag tu med pa dang /_tshad med pa yin no/_/tshor ba dang /_'du shes dang /_'du byed rnams dang /_rnam par shes pa yang stong pas na/_grangs med pa dang /_dpag tu med pa dang /_tshad med pa yin no/_/rab 'byor gyis 
[\[202a.3\]]gsol pa/_bcom ldan 'das ci gzugs kho na stong par bas kyi/_chos thams cad kyang de ltar stong pa ma lags sam/_tshor ba dang /_'du shes dang /_'du byed rnams dang /_rnam par shes pa kho na stong par bas kyi chos thams cad kyang de ltar stong pa ma lags sam/_bcom ldan 'das 
[\[202a.4\]]kyis bka' stsal pa/_rab 'byor 'di ji snyam du sems/_ngas chos thams cad stong ngo zhes ma bshad dam/_rab 'byor gyis gsol pa/_bcom ldan 'das de bzhin gshegs pas chos thams cad stong ngo /_/zhes bka' stsal lags te/_bcom ldan 'das stong pa gang lags pa de ni 
[\[202a.5\]]bas ma 'tshal ba lags te/_grangs ma mchis pa yang de lags/_dpag tu ma mchis pa yang de lags/_tshad ma mchis pa yang de lags so/_/bcom ldan 'das stong pa nyid la ni grangs kyang dmigs su ma mchis/_dpag pa yang dmigs su ma mchis/_tshad kyang dmigs su ma 
[\[202a.6\]]mchis lags te/_bcom ldan 'das de ltar lags pas/_chos de dag la ni don nam/_tshig 'brus tha dad du bgyi ba mi dmigs lags so/_/bcom ldan 'das kyis bka' stsal pa/_rab 'byor de de bzhin no/_/de de bzhin te/_chos de dag la ni don nam/_tshig 'brus tha dad du 
[\[202a.7\]]bya ba dmigs su med do/_/rab 'byor de ni brjod du med pa las de bzhin gshegs pas mi zad pa zhes bya ba'am/_grangs med pa zhes bya ba'am/_dpag tu med pa zhes bya ba'am/_tshad med pa zhes bya ba'am/_stong pa zhes bya ba'am/_mtshan ma med pa zhes bya ba'am/_smon pa med pa zhes 
[\[202b\]]
[\[202b.1\]]bya ba'am/_mngon par 'du byed pa med pa zhes bya ba'am/_skye ba med pa zhes bya ba'am/_'dod chags dang bral ba zhes bya ba'am/_'gog pa zhes bya ba'am/_mya ngan las 'das pa zhes bya bar brjod cing zad pa zhes bya ba dang /_mya ngan las 'das pa zhes bya ba'i bar de ni de bzhin gshegs 
[\[202b.2\]]pas bshad pa'i rgyu 'thun par bstan pa yin no/_/de skad ces bka' stsal pa dang /_bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das ji tsam du de bzhin gshegs pas chos rnams kyi chos nyid 'di bka' stsal la/_chos nyid de yang brjod du ma 
[\[202b.3\]]mchis pa ni ngo mtshar lags so/_/bcom ldan 'das bdag gis bcom ldan 'das kyis gsungs pa'i don 'tshal ba ltar na/_chos thams cad ni brjod du ma mchis pa nyid lags so/_/bcom ldan 'das kyis bka' stsal pa/_rab 'byor de de bzhin no/_/de de bzhin te/_rab 'byor chos 
[\[202b.4\]]thams cad ni brjod du med pa yin te/_rab 'byor chos thams cad kyi brjod du med pa nyid gang yin pa de ni stong pa nyid yin la stong pa nyid kyang brjod par mi nus so/_/rab 'byor gyis gsol pa/_bcom ldan 'das ci brjod du ma mchis pa'i don la 'phel ba'am yongs su 'grib pa ma mchis lags sam/_
[\[202b.5\]]bcom ldan 'das kyis bka' stsal pa/_rab 'byor brjod du med pa'i don la ni 'phel ba'am yongs su 'grib pa med do/_/rab 'byor gyis gsol pa/_bcom ldan 'das gal te brjod du ma mchis pa'i don la 'phel ba ma mchis shing yongs su 'grib pa ma mchis su lags na ni/_bcom ldan 'das 
[\[202b.6\]]sbyin pa'i pha rol tu phyin pa la yang 'phel ba ma mchis pa dang /_yongs su 'grib pa ma mchis par 'gyur lags so/_/bcom ldan 'das de bzhin du shes rab kyi pha rol tu phyin pa'i bar la yang 'phel ba ma mchis shing yongs su 'grib pa ma mchis par 'gyur lags so/_/dran pa nye bar gzhag 
[\[202b.7\]]pa bzhi la yang 'phel ba ma mchis shing yongs su 'grib pa ma mchis par 'gyur lags so/_/'phags pa'i lam yan lag brgyad pa'i bar la yang 'phel ba ma mchis shing yongs su 'grib pa ma mchis par 'gyur lags so/_/rnam par thar pa'i sgo rnams la yang 'phel ba ma mchis shing yongs su 
[\[203a\]]
[\[203a.1\]]'grib pa ma mchis par 'gyur lags so/_/rnam par thar pa brgyad la yang 'phel ba ma mchis shing yongs su 'grib pa ma mchis par 'gyur lags so/_/mthar gyis gnas pa'i snyoms par 'jug pa dgu dang /_de bzhin gshegs pa'i stobs bcu dang /_mi 'jigs 
[\[203a.2\]]pa bzhi dang /_so so yang dag par rig pa bzhi la yang 'phel ba ma mchis shing yongs su 'grib pa ma mchis par 'gyur lags so/_/sangs rgyas kyi chos ma 'dres pa [{]bcwa [,]bco [}]brgyad kyi bar la yang 'phel ba ma mchis shing yongs su 'grib pa ma mchis par 'gyur lags so/_/bcom ldan 
[\[203a.3\]]'das gal te de ltar pha rol tu phyin pa drug dang /_so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad kyi bar la yang 'phel ba ma mchis shing yongs su 'grib pa ma mchis lags na ni rnam pa thams cad mkhyen pa nyid kyang bla na med pa yang dag par rdzogs pa'i byang 
[\[203a.4\]]chub mngon par rdzogs par 'tshang rgya ba'i skal ba can du mi 'gyur lags so/_/bcom ldan 'das kyis bka' stsal pa/_rab 'byor de de bzhin no/_/de de bzhin te/_brjod du med pa'i don la ni 'phel ba'am yongs su 'grib pa med do/_/rab 'byor gal te byang chub sems dpa' 
[\[203a.5\]]sems dpa' chen po shes rab kyi pha rol tu phyin pa la spyod cing /_shes rab kyi pha rol tu phyin pa la sgom pa/_shes rab kyi pha rol tu phyin pa la brtson par byed pa na/_thabs la mkhas pas 'di snyam du bdag ni shes rab kyi pha rol tu phyin pas rnam par 'phel lo/_/bdag ni sbyin 
[\[203a.6\]]pa'i pha rol tu phyin pa'i bar gyis rnam par 'phel lo snyam du mi sems te/_'on kyang 'di snyam du sbyin pa'i pha rol tu phyin pa gang yin pa 'di ni ming tsam mo snyam du sems shing /_de sbyin pa'i pha rol tu phyin pa la spyod pa na/_yid la byed pa de dag dang /_sems bskyed pa de dag dang dge 
[\[203a.7\]]ba'i rtsa ba de dag kyang bla na med pa yang dag par rdzogs pa'i byang chub tu yongs su sngo bar byed de/_bla na med pa yang dag par rdzogs pa'i byang chub ji lta ba de ltar yongs su sngo bar byed do/_/de bzhin du sbyar te/_shes rab kyi pha rol tu phyin pa la spyod pa na yang yid la byed pa de dag dang /_sems 
[\[203b\]]
[\[203b.1\]]bskyed pa de dag dang /_dge ba'i rtsa ba de dag bla na med pa yang dag par rdzogs pa'i byang chub tu yongs su sngo bar byed de/_bla na med pa yang dag par rdzogs pa'i byang chub ji lta ba de ltar yongs su sngo bar byed do/_/de nas bcom ldan 'das la tshe dang ldan pa rab 'byor gyis 'di skad ces gsol to/_/
[\[203b.2\]]bcom ldan 'das bla na med pa yang dag par rdzogs pa'i byang chub ji lta bu lags/_bcom ldan 'das kyis bka' stsal pa/_rab 'byor chos thams cad kyi de bzhin nyid ji lta bu yin pa bla na med pa yang dag par rdzogs pa'i byang chub kyang de lta bu yin no/_/rab 'byor gyis gsol pa/_bcom 
[\[203b.3\]]ldan 'das chos thams cad kyi de bzhin nyid ji lta bu zhig bla na med pa yang dag par rdzogs pa'i byang chub lags/_bcom ldan 'das kyis bka' stsal pa/_rab 'byor gzugs kyi de bzhin nyid gang yin pa dang /_mya ngan las 'das pa'i bar gyi de bzhin nyid gang yin pa de bla na med pa yang dag par 
[\[203b.4\]]rdzogs pa'i byang chub yin te/_de la de ni 'phel ba yang med yongs su 'grib pa yang med do/_/rab 'byor byang chub sems dpa' sems dpa' chen po shes rab kyi pha rol tu phyin pa dang ma bral ba ni/_de la yang dang yang du lan mang du gnas kyang chos gang yang 'phel ba'am yongs su 'grib par yang 
[\[203b.5\]]dag par rjes su mi mthong ngo /_/rab 'byor de ltar na brjod du med pa'i don la ni 'phel ba yang med yongs su 'grib pa yang med la/_rab 'byor de bzhin du sbyin pa'i pha rol tu phyin pa la yang 'phel ba yang med yongs su 'grib pa yang med do/_/shes rab kyi pha rol tu phyin pa'i bar la yang 'phel ba yang med yongs su 'grib 
[\[203b.6\]]pa yang med do/_/de bzhin du sbyar te so so yang dag par rig pa rnams kyi bar la yang 'phel ba yang med/_yongs su 'grib pa yang med de/_rab 'byor byang chub sems dpa' sems dpa' chen pos de ltar 'phel ba dang yongs su 'grib pa med pa'i tshul gyis shes rab kyi pha rol tu phyin pa la spyad par 
[\[203b.7\]]bya'o/_/rab 'byor gyis gsol pa/_bcom ldan 'das ci byang chub sems dpa' sems dpa' chen po sems bskyed pa dang pos bla na med pa yang dag par rdzogs pa'i byang chub mngon par rdzogs par 'tshang rgya lags sam/_'on te sems bskyed pa slad mas byang chub sems dpa' sems dpa' chen po 
[\[204a\]]
[\[204a.1\]]bla na med pa yang dag par rdzogs pa'i byang chub mngon par rdzogs par 'tshang rgya lags so/_bcom ldan 'das gal te sems bskyed pa dang pos byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya 
[\[204a.2\]]zhes bgyir ni sems bskyed pa dang po de yang sems bskyed pa slad ma dang mi mjal la/_sems bskyed pa slad ma yang sems bskyed pa dang po dang mi mjal te/_bcom ldan 'das de ltar sems dang sems las byung ba'i chos rnams mi mjal lags na/_dge ba'i rtsa ba dag sogs 
[\[204a.3\]]par yang ji ltar 'gyur lags/_dge ba'i rtsa ba dag ma bsags par ni bla na med pa yang dag par rdzogs pa'i byang chub mngon par rdzogs par 'tshang rgya bar yang rngo mi thogs lags so/_/bcom ldan 'das kyis bka' stsal pa/_rab 'byor 'di la skyes bu mkhas pa la la dag ni dpes 
[\[204a.4\]]bshad pa'i don shes par 'gyur bas na de'i phyir 'di lta ste/_bshad pa 'di'i don shes par bya ba'i phyir khyod la dpe bstan par bya'o/_/rab 'byor 'di ji snyam du sems/_'bru mar gyi mar me 'bar bas snying po sreg pa na/_me lce dang po dang phrad pas snying po de tshig gam 'on te me lce 
[\[204a.5\]]phyi ma dang phrad pas snying po de tshig snyam 'am/_rab 'byor gyis gsol pa/_bcom ldan 'das me lce dang po dang mjal bas kyang snying po de tshig pa ma lags la/_bcom ldan 'das me lce dang po la ma brten par yang snying po de tshig par mi 'gyur lags so/_/bcom ldan 'das me lce 
[\[204a.6\]]slad ma dang mjal bas kyang snying po de tshig pa ma lags la/_bcom ldan 'das me lce slad ma dang mjal ba la ma brten par yang snying po de tshig par mi 'gyur lags so/_/bcom ldan 'das kyis bka' stsal pa/_rab 'byor 'di ji snyam du sems/_snying po de tshig gam ma tshig 
[\[204a.7\]]snyam/_rab 'byor gyis gsol pa/_bcom ldan 'das tshig lags so/_/bde bar gshegs pa tshig lags so/_/bcom ldan 'das kyis bka' stsal pa/_rab 'byor de bzhin du sems bskyed pa dang pos kyang byang chub sems dpa' sems dpa' chen po bla na med pa yang dag par 
[\[204b\]]
[\[204b.1\]]rdzogs pa'i byang chub mngon par rdzogs par 'tshang mi rgya la/_sems bskyed pa dang po la ma brten par yang byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang mi rgya zhing /_sems bskyed pa phyi mas kyang byang chub sems 
[\[204b.2\]]dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang mi rgya la sems bskyed pa phyi ma la ma brten par yang byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang mi rgya mod kyi/_
[\[204b.3\]]'on kyang byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang mi rgya ba yang ma yin te/_rab 'byor byang chub sems dpa' sems dpa' chen po shes rab kyi pha rol tu phyin pa 'di la spyod cing /_sems dang po bskyed pa 
[\[204b.4\]]nas nye bar bzung ste/_sa bcu pa'i bar du yongs su rdzogs par byas nas/_bla na med pa yang dag par rdzogs pa'i byang chub mngon par rdzogs par 'tshang rgya'o/_/rab 'byor gyis gsol pa/_bcom ldan 'das byang chub sems dpa' sems dpa' chen pos sa bcu po gang dag yongs 
[\[204b.5\]]su rdzogs par bgyis nas/_bla na med pa yang dag par rdzogs pa'i byang chub mngon par rdzogs par 'tshang rgya lags/_bcom ldan 'das kyis bka' stsal pa/_rab 'byor byang chub sems dpa' sems dpa' chen pos dkar po rnam par mthong ba'i sa yongs su rdzogs par byas nas/_
[\[204b.6\]]bla na med pa yang dag par rdzogs pa'i byang chub mngon par rdzogs par 'tshang rgya'o/_/byang chub sems dpa' sems dpa' chen pos rigs kyi sa dang /_brgyad pa'i sa dang /_mthong ba'i sa dang /_bsrabs pa'i sa dang /_'dod chags dang bral ba'i sa dang /_byas pa rtogs pa can gyi sa 
[\[204b.7\]]yongs su rdzogs par byas nas/_bla na med pa yang dag par rdzogs pa'i byang chub mngon par rdzogs par 'tshang rgya'o/_/byang chub sems dpa' sems dpa' chen pos rang sangs rgyas kyis yongs su rdzogs par byas nas/_bla na med pa yang dag par rdzogs pa'i byang chub mngon par rdzogs 
[\[205a\]]
[\[205a.1\]]par 'tshang rgya'o/_/byang chub sems dpa' sems dpa' chen pos byang chub sems dpa'i sa yongs su rdzogs par byas nas/_bla na med pa yang dag par rdzogs pa'i byang chub mngon par rdzogs par 'tshang rgya'o/_/byang chub sems dpa' sems dpa' chen pos sangs 
[\[205a.2\]]rgyas kyi sa yongs su rdzogs par byas nas/_bla na med pa yang dag par rdzogs pa'i byang chub mngon par rdzogs par 'tshang rgya ste/_de la byang chub sems dpa' sems dpa' chen po sa bcu po dag la slob pa na/_sems bskyed pa dang pos kyang bla na med pa yang dag par rdzogs pa'i byang 
[\[205a.3\]]chub mngon par rdzogs par 'tshang mi rgya la/_sems bskyed pa dang po la ma brten par yang bla na med pa yang dag par rdzogs pa'i byang chub mngon par rdzogs par 'tshang mi rgya zhing /_sems bskyed pa phyi mas kyang ma yin la/_sems bskyed pa phyi ma la ma brten par yang bla na med 
[\[205a.4\]]pa yang dag par rdzogs pa'i byang chub mngon par rdzogs par 'tshang mi rgya mod kyi/_byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang yang rgya'o/_/rab 'byor gyis gsol pa/_bcom ldan 'das 
[\[205a.5\]]sems bskyed pa dang pos kyang ma lags la/_sems bskyed pa dang po la ma brten par yang byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang mi rgya ba dang /_bcom ldan 'das de ltar sems bskyed pa slad mas kyang 
[\[205a.6\]]ma lags la/_sems bskyed pa slad ma la ma brten par yang byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang mi rgya yang /_byang chub sems dpa' sems dpa' chen po bla na med pa yang dag par rdzogs pa'i byang 
[\[205a.7\]]chub mngon par rdzogs par 'tshang rgya ba yang mchis pa'i rten cing 'brel par 'byung ba de ni zab lags so/_/bcom ldan 'das kyis bka' stsal pa/_rab 'byor 'di ji snyam du sems/_sems gang 'gags pa/_de phyir skye bar 'gyur snyam 'am/_rab 'byor gyis gsol pa/_
[\[205b\]]
[\[205b.1\]]bcom ldan 'das de ni ma lags so/_/bka' stsal pa/_rab 'byor 'di ji snyam du sems/_sems gang skyes pa de 'gag pa'i chos can yin snyam 'am/_gsol pa/_bcom ldan 'das 'gag pa'i chos can lags so/_/bde bar gshegs pa 'gag pa'i chos can lags so/_/
[\[205b.2\]]bka' stsal pa/_rab 'byor 'di ji snyam du sems/_gang 'gag pa'i chos can de 'gag par 'gyur snyam 'am/_gsol pa/_bcom ldan 'das de ni ma lags so/_/bka' stsal pa/_rab 'byor 'di ji snyam du sems/_de bzhin nyid ji lta ba de ltar gnas par 'gyur snyam 
[\[205b.3\]]'am/_gsol pa/_bcom ldan 'das de bzhin nyid ji lta ba de ltar gnas par 'gyur lags so/_/bka' stsal pa/_rab 'byor gal te de bzhin nyid ji lta ba de ltar gnas par 'gyur na/_de ther zug tu gnas par mi 'gyur ram/_gsol pa/_bcom ldan 'das de ni 
[\[205b.4\]]ma lags so/_/bka' stsal pa/_rab 'byor 'di ji snyam du sems/_de bzhin nyid zab snyam 'am/_gsol pa/_bcom ldan 'das zab lags so/_/bka' stsal pa/_rab 'byor 'di ji snyam du sems/_sems de de bzhin nyid yin snyam 'am/_gsol pa/_bcom ldan 'das de ni 
[\[205b.5\]]ma lags so/_/bka' stsal pa/_rab 'byor 'di ji snyam du sems/_de bzhin nyid las sems de gzhan zhig yin snyam 'am/_gsol pa/_bcom ldan 'das de ni ma lags so/_/bka' stsal pa/_rab 'byor 'di ji snyam du sems/_de bzhin nyid la sems yod snyam 
[\[205b.6\]]'am/_gsol pa/_bcom ldan 'das de ni ma lags so/_/bka' stsal pa/_rab 'byor 'di ji snyam du sems/_sems la de bzhin nyid yod snyam 'am/_gsol pa/_bcom ldan 'das de ni ma lags so/_/bka' stsal pa/_rab 'byor 'di ji snyam du sems/_de bzhin nyid 
[\[205b.7\]]kyis de bzhin nyid yang dag par rjes su mthong snyam 'am/_gsol pa/_bcom ldan 'das de ni ma lags so/_/bka' stsal pa/_rab 'byor 'di ji snyam du sems/_gang de ltar spyod pa de shes rab kyi pha rol tu phyin pa zab mo la spyod pa yin snyam 'am/_gsol pa/_bcom ldan 
[\[206a\]]
[\[206a.1\]]'das gang de ltar spyod pa de ni shes rab kyi pha rol tu phyin pa zab mo la spyod pa lags so/_/bka' stsal pa/_rab 'byor 'di ji snyam du sems/_gang de ltar spyod pa de ci zhig la spyod snyam/_gsol ba/_bcom ldan 'das gang de ltar spyod pa de ni ci la yang mi 
[\[206a.2\]]spyod lags so/_/de ci'i slad du zhe na/_bcom ldan 'das 'di ltar de bzhin nyid la gnas pa'i byang chub sems dpa' sems dpa' chen po shes rab kyi pha rol tu phyin pa la spyod pa la ni rgyu ba de dag mi 'byung zhing kun tu mi spyod pa'i slad du'o/_/de ci'i slad du zhe na/_bcom ldan 'das de 
[\[206a.3\]]bzhin nyid ni gang la yang kun tu spyod pa ma mchis la/_de la yang su yang kun tu spyod pa ma mchis pa'i slad du'o/_/de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor byang chub sems dpa' sems dpa' chen po 
[\[206a.4\]]gang shes rab kyi pha rol tu phyin pa 'di la spyod pa de gang zhig la spyod pa yin/_gsol pa/_bcom ldan 'das de ni gang la gnyis kun tu 'byung ba ma mchis pa'i don dam pa la spyod pa lags so/_/bka' stsal pa/_rab 'byor 'di ji snyam du sems/_gang don dam pa la spyod pa de 
[\[206a.5\]]kun tu 'byung ba la spyod pa dang /_mtshan ma la spyod pa yin snyam 'am/_gsol pa/_bcom ldan 'das de ni ma lags so/_/bka' stsal pa/_rab 'byor 'di ji snyam du sems/_de mtshan mar 'du shes pa rnam par bshig pa yin snyam 'am/_gsol pa/_bcom ldan 'das 
[\[206a.6\]]de ni ma lags so/_/bcom ldan 'das kyis bka' stsal pa/_rab 'byor 'o na byang chub sems dpa' sems dpa' chen po mtshan ma'i 'du shes de ji ltar rnam par bshig/_/de skad ces bka' stsal pa dang /_bcom ldan 'das la tshe dang ldan pa rab 'byor gyis 'di skad ces gsol 
[\[206a.7\]]to/_/bcom ldan 'das byang chub sems dpa' sems dpa' chen po shes rab kyi pha rol tu phyin pa la spyod pa ni 'di snyam du mtshan ma ni bsgom par bgyi zhe'am/_mtshan ma ma mchis pa ni rnam par gzhig par bgyi'o zhes bgyi bar sbyor bar mi bgyid lags so/_/bcom ldan 'das byang 
[\[206b\]]
[\[206b.1\]]chub sems dpa' sems dpa' chen po shes rab kyi pha rol tu phyin pa 'di la spyod pa ni/_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa 
[\[206b.2\]{]bcwa [,]bco [}]brgyad yongs su ma rdzogs par bla na med pa yang dag par rdzogs pa'i byang chub mngon par rdzogs par 'tshang mi rgya ste/_bcom ldan 'das de ni byang chub sems dpa' sems dpa' chen po thabs la mkhas pa lags te/_thabs la mkhas pa des chos gang yang sgom par yang mi 
[\[206b.3\]]bgyid/_rnam par 'jig par yang mi bgyid lags so/_/de ci'i slad du zhe na/_bcom ldan 'das 'di ltar byang chub sems dpa' sems dpa' chen pos chos thams cad kyi rang gi mtshan nyid stong pa nyid du rtogs pa'i slad du ste/_rang gi mtshan nyid stong pa nyid de la gnas nas/_sems 
[\[206b.4\]]can rnams kyi ched du ting nge 'dzin gang dag gis sems can rnams yongs su smin par bgyid pa'i ting nge 'dzin gsum la snyoms par 'jug lags na/_bcom ldan 'das ji ltar byang chub sems dpa' sems dpa' chen po sems can rnams kyi ched du ting nge 'dzin gsum la 
[\[206b.5\]]snyoms par 'jug pa lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po ting nge 'dzin gsum la gnas shing sems can smon lam la spyod pa dag ni/_smon pa med pa la sbyor bar byed do/_/sems can rnam par 
[\[206b.6\]]rtog pa la spyod pa dag ni byang chub sems dpas stong pa nyid la 'god par byed do/_/sems can mtshan ma la spyod pa dag ni mtshan ma med pa la 'god par byed de/_rab 'byor byang chub sems dpa' sems dpa' chen po shes rab kyi pha rol tu phyin pa la spyod pa ni 'di ltar/_ting nge 'dzin 
[\[206b.7\]]gsum po dag gis sems can rnams yongs su smin par byed do/_/shes rab kyi pha rol tu phyin pa khri brgyad stong pa las thabs la mkhas pa bstan pa'i le'u zhes bya ste lnga bcu rtsa gcig pa'o//_//de nas tshe dang ldan pa shA ri'i bus tshe dang ldan pa rab 'byor la 'di 
[\[207a\]]
[\[207a.1\]]skad ces smras so/_/tshe dang ldan pa rab 'byor byang chub sems dpa' sems dpa' chen po gang zhig rmi lam na stong pa nyid dang /_mtshan ma med pa dang /_smon pa med pa'i ting nge 'dzin gsum la snyoms par zhugs na/_de shes rab kyi pha rol tu phyin pas rnam par 
[\[207a.2\]]'phel lam/_de skad ces smras pa dang /_tshe dang ldan pa rab 'byor gyis tshe dang ldan pa shA ri'i bu la 'di skad ces smras so/_/tshe dang ldan pa shA ri'i bu gal te nyin par bsgoms pas rnam par 'phel na/_de bzhin du rmi lam na yang rnam par 'phel lo/_/de ci'i phyir zhe na/_tshe dang ldan pa 
[\[207a.3\]]shA ri'i bu rmi lam dang /_nyin par ni rnam par rtog pa med pa'i phyir ro/_/tshe dang ldan pa shA ri'i bu gal te byang chub sems dpa' sems dpa' chen po gang nyin par shes rab kyi pha rol tu phyin pa la sgom zhing spyod pa de la shes rab kyi pha rol tu phyin pa sgom pa yod na ni/_de'i phyir byang chub 
[\[207a.4\]]sems dpa' sems dpa' chen po'i rmi lam na yang shes rab kyi pha rol tu phyin pa sgom pa yod par 'gyur ro/_/de skad ces smras pa dang /_tshe dang ldan pa shA ri'i bus/_tshe dang ldan pa rab 'byor la 'di skad ces smras so/_/tshe dang ldan pa rab 'byor byang chub sems dpa' sems dpa' 
[\[207a.5\]]chen pos rmi lam du las shig byas na/_las de la sogs pa'am/_'bri bar 'gyur ba yod dam/_rab 'byor gyis smras pa/_tshe dang ldan pa shA ri'i bu gal te/_bcom ldan 'das kyis chos thams cad rmi lam lta bur gsungs na ni/_de la sogs pa'am 'bri bar 'gyur ba med do/_/
[\[207a.6\]]de ci'i phyir zhe na/_rmi lam la chos gang yang sogs pa'am 'bri ba dmigs su med pa'i phyir ro/_/shA ri'i bus smras pa/_tshe dang ldan pa rab 'byor gal te sad nas rnam par rtog na ni las de la sogs pa'am 'bri ba yang yod do/_/de nas tshe dang ldan pa rab 'byor gyis tshe dang ldan pa shA 
[\[207a.7\]]ri'i bu la 'di skad ces smras so/_/tshe dang ldan pa shA ri'i bu gang gis nyin par srog bcad pa dang /_gang gis rmi lam na srog bcad pa de sad nas/_bdag gis de bsad do/_/bdag gis de legs par bsad do snyam du rnam par rtog na/_tshe dang ldan pa shA ri'i bu las de la khyod 
[\[207b\]]
[\[207b.1\]]ji skad smra/_shA ri'i bus smras pa/_tshe dang ldan pa rab 'byor dmigs pa med par las mi 'byung /_dmigs pa med par sems pa mi 'byung ste/_dmigs pa dang bcas pa nyid las las 'byung zhing /_dmigs pa dang bcas pa nyid las sems pa 'byung ngo /_/rab 'byor gyis smras pa/_
[\[207b.2\]]tshe dang ldan pa shA ri'i bu de de bzhin no/_/de de bzhin te/_dmigs pa med par las mi 'byung zhing /_dmigs pa med par sems pa mi 'byung ste/_tshe dang ldan pa shA ri'i bu dmigs pa dang bcas pa nyid las las 'byung gi dmigs pa med par ni ma yin no/_/dmigs pa dang bcas 
[\[207b.3\]]pa nyid las sems pa 'byung gi/_dmigs pa med par ni ma yin te/_mthong ba dang /_thos pa dang /_bye brag phyed pa dang /_rnam par rig pa'i chos rnams la blo 'jug gi/_ma mthong ba dang /_ma thos pa dang /_bye brag ma phyed pa dang /_rnam par ma rig pa'i chos rnams la 
[\[207b.4\]]ni blo mi 'jug go/_/de la blo la la ni kun nas nyon mongs pa yongs su 'dzin to/_/blo la la ni rnam par byang ba yongs su 'dzin to/_/tshe dang ldan pa shA ri'i bu de lta bas na dmigs pa dang bcas pa nyid las las 'byung gi/_dmigs pa med par ni ma yin no/_/dmigs pa dang bcas pa 
[\[207b.5\]]nyid las sems pa 'byung gi/_dmigs pa med par ni ma yin no/_/shA ri'i bus smras pa/_tshe dang ldan pa rab 'byor las thams cad dang /_sems pa thams cad ni dben pa'o zhes bcom ldan 'das kyis gsungs na de ji ltar na dmigs pa dang bcas pa nyid las las 'byung 
[\[207b.6\]]gi/_gang dmigs pa med par ni ma yin zhing /_dmigs pa dang bcas pa nyid las sems pa 'byung gi/_dmigs pa med par ni ma yin/_rab 'byor gyis smras pa/_tshe dang ldan pa shA ri'i bu byis pa so so'i skye bo so so rnams ni mtshan mar byas nas/_las rnams mngon par 'du 
[\[207b.7\]]byed de/_dmigs pa dang bcas pa nyid las las 'byung gi/_dmigs pa med par ni ma yin no/_/dmigs pa dang bcas pa nyid las sems pa 'byung gi/_dmigs pa med par ni ma yin no/_/de skad ces smras pa dang /_tshe dang ldan pa shA ri'i bus tshe dang ldan pa rab 'byor la 'di skad 
[\[208a\]]
[\[208a.1\]]ces smras so/_/tshe dang ldan pa rab 'byor gal te/_byang chub sems dpa' sems dpa' chen po rmi lam na sbyin pa sbyin/_tshul khrims srung /_bzod pa sgom/_brtson 'grus rtsom/_bsam gtan la snyoms par 'jug_/shes rab sgom zhing dge ba'i rtsa ba de yang bla 
[\[208a.2\]]na med pa yang dag par rdzogs pa'i byang chub tu yongs su bsngos na/_bla na med pa yang dag par rdzogs pa'i byang chub tu yongs su bsngo bar 'gyur ram/_rab 'byor gyis smras pa/_tshe dang ldan pa shA ri'i bu byang chub sems dpa' sems dpa' chen po byams pa ni skye ba gcig gis thogs 
[\[208a.3\]]shing /_bcom ldan 'das kyis phyir mi ldog par lung bstan pa ste/_'di mngon sum du gyur gyis 'di la dris shig dang /_des lan ldon par 'gyur ro/_/de nas tshe dang ldan pa shA ri'i bus byang chub sems dpa' sems dpa' chen po byams pa la 'di skad ces smras so/_/rigs kyi bu 
[\[208a.4\]]gnas brtan rab 'byor 'di 'di skad du byang chub sems dpa' sems dpa' chen po byams pa ni skye ba gcig gis thogs shing /_bcom ldan 'das kyis phyir mi ldog par lung bstan pa ste/_'di mngon sum du gyur gyis 'di la dris shig dang /_des lan ldon par 'gyur ro zhes zer 
[\[208a.5\]]ro/_/de skad ces smras pa dang /_byang chub sems dpa' sems dpa' chen po byams pas tshe dang ldan pa shA ri'i bu la 'di skad ces smras so/_/btsun pa shA ri'i bu 'di ji snyam du sems/_gang 'di byang chub sems dpa' sems dpa' chen po byams pa zhes bya ba'i ming gis lan ldon 
[\[208a.6\]]par 'gyur snyam 'am/_'on te gzugs kyis lan ldon par 'gyur snyam 'am/_tshor ba dang /_'du shes dang /_'du byed rnams dang /_rnam par shes pas lan ldon par 'gyur snyam 'am/_'on te gzugs kyi stong pa nyid kyis lan ldon par 'gyur snyam 'am/_tshor ba dang /_'du 
[\[208a.7\]]shes dang /_'du byed rnams dang /_rnam par shes pa'i stong pa nyid kyis lan ldon par 'gyur snyam 'am/_gzugs kyi stong pa nyid gang yin pa des ni lan ldon par mi nus la/_tshor ba dang /_'du shes dang /_'du byed rnams dang /_rnam par shes pa'i stong pa nyid gang yin pa des 
[\[208b\]]
[\[208b.1\]]kyang lan ldon par mi nus te/_kho bos ni gang lan ldon par byed pa dang /_gang lan glan par bya ba dang /_gang la lan glan par bya ba'i chos de dag yang dag par rjes su mi mthong ngo /_/kho bos ni gang bla na med pa yang dag par rdzogs pa'i byang chub tu lung bstan pa dang /_gang gis lung bstan pa dang /_
[\[208b.2\]]gang du lung bstan pa'i chos de dag kyang yang dag par rjes su mi mthong ste/_chos de dag thams cad ni gnyis su med de gnyis su byar med pas na/_kho bos chos de dag ni yang dag par rjes su ma mthong ngo /_/de nas tshe dang ldan pa shA ri'i bus byang chub sems dpa' sems dpa' chen po byams 
[\[208b.3\]]pa la 'di skad ces smras so/_/rigs kyi bu chos de dag ji skad bshad pa de bzhin du khyod kyis chos de dag mngon sum du byas sam/_byams pas smras pa/_btsun pa shA ri'i bu chos de dag ji ltar kho bos smras pa/_de ltar chos de dag kho bos mngon sum du byed pa med do/_/de nas 
[\[208b.4\]]tshe dang ldan pa shA ri'i bu 'di snyam du sems te/_kye ma byang chub sems dpa' sems dpa' chen po byams pa 'di ni shes rab zab pa ste/_ji ltar sbyin pa'i pha rol tu phyin pa dang /_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi 
[\[208b.5\]]pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa la spyad spyad pa/_dmigs pa med par spyad pa'i bstan pa ni de yin no snyam mo/_/de nas bcom ldan 'das kyis tshe dang ldan pa shA ri'i bu la bka' stsal pa/_shA ri'i bu 'di ji snyam du 
[\[208b.6\]]sems/_chos gang gis khyod dgra bcom par brjod pa'i chos de khyod kyis yang dag par rjes su mthong ngam/_gsol pa/_bcom ldan 'das de ni ma lags so/_/bcom ldan 'das kyis bka' stsal pa/_shA ri'i bu de bzhin du byang chub sems dpa' sems dpa' chen po shes 
[\[208b.7\]]rab kyi pha rol tu phyin pa la spyod pa yang 'di snyam du/_chos 'di ni bla na med pa yang dag par rdzogs pa'i byang chub tu lung bstan pa'o/_/chos 'di ni lung bstan par bya ba'o/_/chos 'di ni lung bstan par 'gyur ba'o snyam du mi sems te/_de ltar spyod pa'i byang chub sems dpa' sems 
[\[209a\]]
[\[209a.1\]]dpa' chen po ni shes rab kyi pha rol tu phyin pa la spyod pa yin no/_/de ni bdag bla na med pa yang dag par rdzogs pa'i byang chub mngon par rdzogs par 'tshang mi rgya bar mi 'gyur grang snyam du the tshom za bar mi 'gyur te/_bla na med pa yang dag par rdzogs pa'i byang chub mngon par 
[\[209a.2\]]rdzogs par 'tshang rgya'o/_/shA ri'i bu byang chub sems dpa' sems dpa' chen po gang de ltar spyod pa de ni shes rab kyi pha rol tu phyin pa la spyod pa yin no/_/shA ri'i bu de ltar spyod pa'i byang chub sems dpa' sems dpa' chen po ni bdag bla na med pa yang dag par rdzogs pa'i byang chub mngon 
[\[209a.3\]]par rdzogs par 'tshang mi rgya bar mi 'gyur ro zhes mi skrag mi dngang zhing dngang bar mi 'gyur te/_bla na med pa yang dag par rdzogs pa'i byang chub mngon par rdzogs par 'tshang rgya'o/_/de nas bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das byang chub 
[\[209a.4\]]sems dpa' sems dpa' chen po ji ltar pha rol tu phyin pa drug yongs su rdzogs par bgyid cing /_rnam pa thams cad mkhyen pa nyid dang yang nye bar gyur pa lags/_de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor 'di 
[\[209a.5\]]la byang chub sems dpa' sems dpa' chen po sbyin pa'i pha rol tu phyin pa la spyod pas/_sems can bkres pa rnams mthong ngam/_sems can skom pa rnams dang /_gos ngan pa rnams dang /_bgo ba ngan pa rnams dang /_mal cha ngan cing mal chas phongs pa dag mthong na/_'di snyam du ci nas kyang 
[\[209a.6\]]bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na sems can rnams la skyon 'di lta bu dag thams cad kyi thams cad du med cing mi 'byung ba dang sangs rgyas kyi zhing de'i sems can rnams rgyal chen bzhi'i ris dang /_sum cu rtsa 
[\[209a.7\]]gsum pa dang /_'thab bral dang /_dga' ldan dang /_'phrul dga' dang /_gzhan 'phrul dbang byed kyi lha rnams kyi longs spyod pa dang /_yongs su spyod pa dang /_ji lta de lta bu'i longs spyod pa dang /_yongs su spyod pa dag dang ldan par 'gyur ba de ltar/_sbyin pa'i pha rol tu phyin pa la 
[\[209b\]]
[\[209b.1\]]spyad par bya'o snyam du nye bar brtag par bya ste/_rab 'byor byang chub sems dpa' sems dpa' chen po de ltar sbyin pa'i pha rol tu phyin pa la spyod pa ni/_sbyin pa'i pha rol tu phyin pa yongs su rdzogs par byed pa yin no/_/rab 'byor gzhan yang byang chub sems dpa' sems dpa' chen po tshul 
[\[209b.2\]]khrims kyi pha rol tu phyin pa la spyod pas/_sems can srog gcod pa rnams mthong zhing /_log par lta ba'i bar gyi sems can dag mthong ngam/_sems can tshe thung ba rnams dang /_mdog ngan pa rnams dang /_dbang thang chung ba rnams dang /_gnod pa mang ba rnams dang /_gzi 
[\[209b.3\]]brjid chung ba rnams dang /_longs spyod chung ba rnams dang /_rigs ngan pa rnams dang /_yan lag ma tshang ba dag mthong na/_'di snyam du ci nas kyang bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na sems can 
[\[209b.4\]]rnams la skyon de lta bu dag thams cad kyi thams cad du med cing mi 'byung bar gyur cig_/ces nye bar brtag par bya ste/_rab 'byor de ltar spyod pa'i byang chub sems dpa' sems dpa' chen po ni tshul khrims kyi pha rol tu phyin pa yongs su rdzogs par byed pa yin no/_/rab 'byor gzhan yang 
[\[209b.5\]]byang chub sems dpa' sems dpa' chen po bzod pa'i pha rol tu phyin pa la spyod pas/_sems can gcig la gcig gnod par sems shing /_shing dang /_bong ba dang /_mtshon chas 'debs pa dang /_srog gi bar chad byed pa dag mthong na/_'di snyam du ci nas kyang bdag bla na med 
[\[209b.6\]]pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/_sems can rnams la skyon 'di lta bu dag thams cad kyi thams cad du med cing mi 'byung ba dang /_sems can thams cad kyang pha ma lta bu'i sems dang /_spun dang /_sring mo 
[\[209b.7\]]lta bu'i sems su 'gyur ba dang /_byams pa'i sems dang /_phan pa'i sems su 'gyur ba de ltar byang chub la spyod par bya'o snyam du nye bar brtag par bya ste/_rab 'byor de ltar spyod pa'i byang chub sems dpa' sems dpa' chen po ni bzod pa'i pha rol tu phyin pa yongs su rdzogs par 
[\[210a\]]
[\[210a.1\]]byed cing /_bla na med pa yang dag par rdzogs pa'i byang chub dang nye bar gyur pa yin no/_/rab 'byor gzhan yang byang chub sems dpa' sems dpa' chen po brtson 'grus kyi pha rol tu phyin pa la spyod pas/_sems can brtson 'grus zhan pa rnams dang /_le lo can dag 
[\[210a.2\]]mthong ngam/_theg pa gsum la dga' ba med pa rnams dang /_theg pa gsum la rgyab kyis phyogs pa rnams dang /_nyan thos kyi theg pa'am/_rang sangs rgyas kyi theg pa'am/_sangs rgyas kyi theg pa la 'jug pa dang ring du gyur pa dag mthong na/_'di snyam du ci nas kyang bdag bla na 
[\[210a.3\]]med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/_sems can rnams la skyon 'di lta bu dag thams cad kyi thams cad du med cing mi 'byung ba dang /_sems can thams cad kyang brtson 'grus brtan pa rtsom zhing /_theg pa gsum 
[\[210a.4\]]po nyan thos kyi theg pa'am/_rang sangs rgyas kyi theg pa'am/_theg pa chen po gang yang rung bas yongs su mya ngan las 'da' bar 'gyur ba de ltar brtson 'grus kyi pha rol tu phyin pa la spyod par bya'o snyam du nye bar brtag par bya ste/_rab 'byor de ltar spyod pa'i byang chub sems dpa' 
[\[210a.5\]]sems dpa' chen po ni brtson 'grus kyi pha rol tu phyin pa yongs su rdzogs par byed cing /_bla na med pa yang dag par rdzogs pa'i byang chub dang nye bar gyur pa yin no/_/rab 'byor gzhan yang byang chub sems dpa' sems dpa' chen po bsam gtan gyi pha rol tu phyin pa la spyod pas/_
[\[210a.6\]]sems can sgrib pa lnga po 'dod pa la 'dun pa dang /_gnod sems dang /_rmugs pa dang /_gnyid dang /_rgod pa dang /_'gyod pa dang /_the tshom gyis bsgribs pa dag mthong ngam/_sgrib pa lnga po de dag la zhugs pa dag mthong ngam/_bsam gtan dang po dang bral ba dang /_/bsam 
[\[210a.7\]]gtan bzhi ba'i bar dag dang bral ba dag mthong ngam/_byams pa dang /_snying rje dang /_dga' ba dang /_btang snyoms dang /_nam mkha' mtha' yas skye mched kyi snyoms par 'jug pa dang /_rnam shes mtha' yas skye mched kyi snyoms par 'jug pa dang /_ci yang med pa'i skye mched kyi 
[\[210b\]]
[\[210b.1\]]snyoms par 'jug pa dang /_'du shes med 'du shes med min skye mched kyi snyoms par 'jug pa dang bral ba dag mthong na/_'di snyam du ci nas kyang /_bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/_sems 
[\[210b.2\]]can rnams la skyon 'di lta bu dag thams cad kyi thams cad du med cing mi 'byung ba de ltar bsam gtan gyi pha rol tu phyin pa la spyad par bya zhing /_sangs rgyas kyi zhing yongs su dag par bya/_sems can rnams yongs su smin par bya'o snyam du nye bar brtag par bya ste/_rab 'byor 
[\[210b.3\]]de ltar spyod pa'i byang chub sems dpa' sems dpa' chen po ni bsam gtan gyi pha rol tu phyin pa yongs su rdzogs par byed cing /_bla na med pa yang dag par rdzogs pa'i byang chub dang nye bar gyur pa yin no/_/rab 'byor gzhan yang byang chub sems dpa' sems dpa' chen po 
[\[210b.4\]]shes rab kyi pha rol tu phyin pa la spyod pas/_sems can 'chal pa'i shes rab can rnams mthong ngam/_'jig rten dang 'jig rten las 'das pa'i yang dag pa'i lta ba dang bral ba dag dang /_bya ba ma yin par smra ba rnams dang /_yod par smra ba rnams dang /_med par smra ba 
[\[210b.5\]]rnams dang /_rtag par smra ba rnams dang /_chad par smra ba'i sems can rnams mthong na/_'di snyam du ci nas kyang bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na ci nas kyang /_sems can rnams la skyon 'di lta 
[\[210b.6\]]bu dag thams cad kyi thams cad du med cing mi 'byung ba dang /_ji ltar spyad pas sangs rgyas kyi zhing yongs su sbyang bar bya ba dang /_sems can rnams kyang yongs su smin par bya ba de ltar pha rol tu phyin pa drug po dag la spyad par bya'o snyam du nye bar brtag par bya ste/_rab 'byor de ltar spyod 
[\[210b.7\]]pa'i byang chub sems dpa' sems dpa' chen po ni shes rab kyi pha rol tu phyin pa yongs su rdzogs par byed cing /_rnam pa thams cad mkhyen pa nyid dang yang nye bar gyur pa yin no//_//shes rab kyi pha rol tu phyin pa khri brgyad stong pa/_bam po sum cu rtsa dgu pa/_
[\[211a\]]
[\[211a.1\]]rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/_sems can phung po gsum po yang dag pa nyid du nges pa dang /_log pa nyid du nges pa dang /_ma nges pa la zhugs pa dag mthong na/_'di snyam du bdag bla na 
[\[211a.2\]]med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na ci nas kyang /_tha na sems can log pa nyid du nges pa dang /_ma nges pa dag gi sgra yang med cing mi 'byung bar 'gyur ba de lta de ltar bdag gis pha rol tu phyin pa drug la spyad 
[\[211a.3\]]par bya/_sangs rgyas kyi zhing yongs su dag par bya/_sems can rnams yongs su smin par bya'o snyam du nye bar brtag par bya ste/_rab 'byor de ltar spyod pa'i byang chub sems dpa' sems dpa' chen po ni pha rol tu phyin pa drug yongs su rdzogs par byed cing /_rnam pa 
[\[211a.4\]]thams cad mkhyen pa nyid dang yang nye bar gyur pa yin no/_/rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/_sems can dmyal ba pa rnams mthong ngam/_dud 'gro'i skye gnas su skyes pa rnams sam/_gshin rje'i 
[\[211a.5\]]'jig rten pa rnams mthong na/_'di snyam du bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/_ci nas kyang tha na ngan song gsum po dag gi sgra yang med cing mi 'byung bar 'gyur ba de lta de ltar pha rol tu phyin pa drug 
[\[211a.6\]]la spyod par bya/_sangs rgyas kyi zhing yongs su dag par bya/_sems can rnams yongs su smin par bya'o snyam du nye bar brtag par bya ste/_rab 'byor de ltar spyod pa'i byang chub sems dpa' sems dpa' chen po ni pha rol tu phyin pa drug yongs su rdzogs par byed cing /_
[\[211a.7\]]rnam pa thams cad mkhyen pa nyid dang yang nye bar gyur pa yin no/_/rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/_sa chen po 'di la sdong dum dang /_tsher ma dang /_gcong rong dang /_bya skyibs dang /_g.yangs 
[\[211b\]]
[\[211b.1\]]dang /_stor khung nas 'bab pa dang /_gcin rtug gi khung dag mthong na/_'di snyam du bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/_ci nas kyang sems can rnams la skyon 'di lta bu dag med cing mi 'byung ba dang /_
[\[211b.2\]]bdag gi sangs rgyas kyi zhing de lag mthil ltar mnyam par 'gyur ba de lta de ltar/_bdag gis pha rol tu phyin pa drug la spyad par bya/_sangs rgyas kyi zhing yongs su dag par bya/_sems can rnams yongs su smin par bya'o snyam du nye bar brtag par bya ste/_rab 'byor de ltar spyod pa'i 
[\[211b.3\]]byang chub sems dpa' sems dpa' chen po ni pha rol tu phyin pa drug yongs su rdzogs par byed cing /_rnam pa thams cad mkhyen pa nyid dang yang nye bar gyur pa yin no/_/rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/_sa chen po 
[\[211b.4\]]'di 'jim pa las grub cing /_gser dngul dang bral bar mthong na 'di snyam du/_bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de'i sa chen po de ci nas kyang /_gser gyi bye mas kun du khebs par 'gyur ba de lta de ltar 
[\[211b.5\]]pha rol tu phyin pa drug la spyad par bya/_sangs rgyas kyi zhing yongs su dag par bya/_sems can rnams yongs su smin par bya'o snyam du nye bar brtag par bya ste/_rab 'byor de ltar spyod pa'i byang chub sems dpa' sems dpa' chen po ni pha rol tu phyin pa drug yongs su rdzogs par 
[\[211b.6\]]byed cing /_bla na med pa yang dag par rdzogs pa'i byang chub dang nye bar gyur pa yin no/_/rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/_sems can yongs su 'dzin par gyur pa dag mthong na/_'di snyam du bdag bla na med 
[\[211b.7\]]pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/_ci nas kyang sems can rnams yongs su 'dzin pa med cing mi 'byung ba de lta de ltar pha rol tu phyin pa drug la spyad par bya/_sangs rgyas kyi zhing yongs su dag par bya/_sems can 
[\[212a\]]
[\[212a.1\]]rnams yongs su smin par bya'o snyam du nye bar brtag par bya ste/_rab 'byor de ltar spyod pa'i byang chub sems dpa' sems dpa' chen po ni pha rol tu phyin pa drug yongs su rdzogs par byed cing /_rnam pa thams cad mkhyen pa nyid dang yang nye bar gyur pa yin no/_/rab 
[\[212a.2\]]'byor gzhan yang byang chub sems dpa' sems dpa' chen po pha rol tu phyin pa drug la spyod pas/_rigs bzhi po rgyal rigs dang /_bram ze'i rigs dang /_rje'u'i rigs dang /_dmangs rigs dag mthong na 'di snyam du bdag bla na med pa yang dag par rdzogs pa'i byang chub mngon 
[\[212a.3\]]par rdzogs par sangs rgyas pa'i sangs rgyas kyi zhing de na/_ci nas kyang tha na rigs bzhi po dag gi ming yang med cing mi grag pa de lta de ltar pha rol tu phyin pa drug la spyad par bya/_sangs rgyas kyi zhing yongs su dag par bya/_sems can rnams yongs su smin par bya'o snyam du nye 
[\[212a.4\]]bar brtag par bya ste/_rab 'byor de ltar spyod pa'i byang chub sems dpa' sems dpa' chen po ni pha rol tu phyin pa drug yongs su rdzogs par byed cing /_rnam pa thams cad mkhyen pa nyid dang yang nye bar gyur pa yin no/_/rab 'byor gzhan yang byang chub sems dpa' sems 
[\[212a.5\]]dpa' chen po pha rol tu phyin pa drug la spyod pas/_sems can rab dang /_'bring dang /_tha ma dag mthong ngam/_sems can rigs dma' ba rnams dang /_rigs ngan pa rnams dang /_rigs bzang po dag mthong na/_'di snyam du bdag bla na med pa yang dag par rdzogs 
[\[212a.6\]]pa'i byang chub mngon par rdzogs par sangs rgyas pa'i sangs rgyas kyi zhing de na ci nas kyang /_sems can rnams la skyon 'di lta bu dag med cing mi 'byung ba de lta de ltar pha rol tu phyin pa drug la spyad par bya/_sangs rgyas kyi zhing yongs su dag par bya/_sems can rnams 
[\[212a.7\]]yongs su smin par bya'o snyam du nye bar brtag par bya ste/_rab 'byor de ltar spyod pa'i byang chub sems dpa' sems dpa' chen po ni pha rol tu phyin pa drug yongs su rdzogs par byed cing /_rnam pa thams cad mkhyen pa nyid dang yang nye bar gyur pa yin no/_/rab 'byor 
[\[212b\]]
[\[212b.1\]]gzhan yang byang chub sems dpa' sems dpa' chen po pha rol tu phyin pa drug la spyod pas/_sems can kha dog tha dad pa dag mthong na/_'di snyam du bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na ci nas kyang /_
[\[212b.2\]]sems can rnams la kha dog tha dad pa med cing mi 'byung ba dang /_gzhan du na sems can thams cad gzugs bzang ba dang /_mdzes pa dang /_blta na sdug pa dang /_kha dog bzang po rgyas pa mchog dang ldan par 'gyur pa de lta de ltar pha rol tu phyin pa drug la spyad par bya/_
[\[212b.3\]]sangs rgyas kyi zhing yongs su dag par bya/_sems can rnams yongs su smin par bya'o snyam du nye bar brtag par bya ste/_rab 'byor de ltar spyod pa'i byang chub sems dpa' sems dpa' chen po ni pha rol tu phyin pa drug yongs su rdzogs par byed cing /_rnam pa thams cad 
[\[212b.4\]]mkhyen pa nyid dang yang nye bar gyur ba yin no/_/rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/_bdag po mthong na 'di snyam du/_bdag bla na med pa yang dag par rdzogs pa'i byang chub mngon par rdzogs par sangs rgyas pa'i 
[\[212b.5\]]sangs rgyas kyi zhing de na ci nas kyang /_chos kyi rgyal po de bzhin gshegs pa dgra bcom pa yang dag par rdzogs pa'i sangs rgyas ma gtogs par bdag por btags pa yang med cing mi 'byung ba de lta de ltar pha rol tu phyin pa drug la spyad par bya/_sangs rgyas kyi zhing yongs 
[\[212b.6\]]su dag par bya/_sems can rnams yongs su smin par bya'o snyam du nye bar brtag par bya ste/_rab 'byor de ltar spyod pa'i byang chub sems dpa' sems dpa' chen po ni pha rol tu phyin pa drug yongs su rdzogs par byed cing /_rnam pa thams cad mkhyen pa nyid dang yang nye bar 
[\[212b.7\]]gyur pa yin no/_/rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/_sems can rnams kyi 'gro ba tha dad pa dag mthong na/_'di snyam du bdag bla na med pa yang dag par rdzogs pa'i byang chub mngon par rdzogs par sangs rgyas pa'i 
[\[213a\]]
[\[213a.1\]]sangs rgyas kyi zhing de na/_ci nas kyang sems can dmyal ba dang /_dud 'gro'i skye gnas dang /_gshin rje'i 'jig rten dang /_lha dang /_mi rnams kyi 'gro ba tha dad pa dag med cing mi 'byung ba dang /_gzhan du na sems can thams cad las gcig par 'gyur 
[\[213a.2\]]ba dang /_dran pa nye bar gzhag pa bzhi dang /_so so yang dag par rig pa bzhi'i bar dag dang mi 'bral bar 'gyur ba de lta de ltar pha rol tu phyin pa drug la spyad par bya/_sangs rgyas kyi zhing yongs su dag par bya/_sems can rnams yongs su smin par bya'o snyam du nye bar brtag 
[\[213a.3\]]par bya ste/_rab 'byor de ltar spyod pa'i byang chub sems dpa' sems dpa' chen po ni pha rol tu phyin pa drug yongs su rdzogs par byed cing /_rnam pa thams cad mkhyen pa nyid dang yang nye bar gyur pa yin no/_/rab 'byor gzhan yang byang chub sems dpa' sems dpa' chen 
[\[213a.4\]]po pha rol tu phyin pa drug la spyod pas/_sems can rnams kyi skye gnas bzhi po sgo nga las skye ba dang /_mngal nas skye ba dang /_drod gsher las skye ba dang /_rdzus te skye ba dag mthong na/_'di snyam du bdag bla na med pa yang dag par rdzogs pa'i byang chub mngon par rdzogs 
[\[213a.5\]]par sangs rgyas pa'i sangs rgyas kyi zhing de na/_ci nas kyang sems can thams cad rdzus te skye bar 'gyur ba ma gtogs par skye gnas gsum po sgo nga las skye ba dang /_mngal nas skye ba dang /_drod gsher las skye ba dag 'byung bar mi 'gyur ba de lta de ltar pha rol tu phyin pa drug 
[\[213a.6\]]la spyad par bya/_sangs rgyas kyi zhing yongs su dag par bya/_sems can rnams yongs su smin par bya'o snyam du nye bar brtag par bya ste/_rab 'byor de ltar spyod pa'i byang chub sems dpa' sems dpa' chen po ni pha rol tu phyin pa drug yongs su rdzogs par byed cing /_rnam 
[\[213a.7\]]pa thams cad mkhyen pa nyid dang yang nye bar gyur pa yin no/_/rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/_sems can mngon par shes pa lnga dang bral ba dag mthong na/_'di snyam du bdag bla na med pa yang dag 
[\[213b\]]
[\[213b.1\]]par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/_ci nas kyang sems can thams cad mngon par shes pa lnga dang ldan par 'gyur ba de lta de ltar pha rol tu phyin pa drug la spyad par bya/_sangs rgyas kyi zhing yongs su dag par bya/_sems can 
[\[213b.2\]]rnams yongs su smin par bya'o snyam du nye bar brtag par bya ste/_rab 'byor de ltar spyod pa'i byang chub sems dpa' sems dpa' chen po ni pha rol tu phyin pa drug yongs su rdzogs par byed cing /_rnam pa thams cad mkhyen pa nyid dang yang nye bar gyur pa yin no/_/rab 'byor gzhan yang 
[\[213b.3\]]byang chub sems dpa' sems dpa' chen po pha rol tu phyin pa drug la spyod pas/_sems can rnams kyi bshang gci dag mthong na/_'di snyam du bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na ci nas kyang /_sems 
[\[213b.4\]]can thams cad dga' ba'i zas dang ldan par 'gyur ba de lta de ltar pha rol tu phyin pa drug la spyad par bya/_sangs rgyas kyi zhing yongs su dag par bya/_sems can rnams yongs su smin par bya'o snyam du nye bar brtag par bya ste/_rab 'byor de ltar spyod pa'i byang chub sems 
[\[213b.5\]]dpa' sems dpa' chen po ni pha rol tu phyin pa drug yongs su rdzogs par byed cing /_rnam pa thams cad mkhyen pa nyid dang yang nye bar gyur pa yin no/_/rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/_sems can 'od dang mi 
[\[213b.6\]]ldan pa dag mthong na/_'di snyam du bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/_ci nas kyang sems can thams cad rang las 'od byung bar 'gyur ba de lta de ltar pha rol tu phyin pa drug la spyad par bya/_sangs rgyas kyi zhing 
[\[213b.7\]]yongs su dag par bya/_sems can rnams yongs su smin par bya'o snyam du nye bar brtag par bya ste/_rab 'byor de ltar spyod pa'i byang chub sems dpa' sems dpa' chen po ni pha rol tu phyin pa drug yongs su rdzogs par byed cing /_rnam pa thams cad mkhyen pa nyid dang yang nye bar 
[\[214a\]]
[\[214a.1\]]gyur pa yin no/_/rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/_sems can thams cad kyi zla ba dang /_zla ba phyed dang /_dus dang /_lo khyud 'khor dag mthong na/_'di snyam du bdag bla na med 
[\[214a.2\]]pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/_ci nas kyang sems can thams cad kyi zla ba dang /_zla ba phyed dang /_dus dang /_lo khyud 'khor dag gi ming yang grag par mi 'gyur ba de lta de ltar pha rol tu phyin pa 
[\[214a.3\]]drug la spyad par bya/_sangs rgyas kyi zhing yongs su dag par bya/_sems can rnams yongs su smin par bya'o/_/snyam du nye bar brtag par bya ste/_rab 'byor de ltar spyod pa'i byang chub sems dpa' sems dpa' chen po ni pha rol tu phyin pa drug yongs su rdzogs par byed 
[\[214a.4\]]cing /_rnam pa thams cad mkhyen pa nyid dang yang nye bar gyur pa yin no/_/rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/_sems can tshe thung ba dag mthong na/_'di snyam du bdag bla na med pa yang dag par rdzogs pa'i byang 
[\[214a.5\]]chub mngon par rdzogs par sangs rgyas pa'i sangs rgyas kyi zhing de na/_ci nas kyang sems can thams cad tshe dpag tu med par 'gyur ba de lta de ltar pha rol tu phyin pa drug la spyad par bya/_sangs rgyas kyi zhing yongs su dag par bya/_sems can rnams yongs su smin par bya'o snyam 
[\[214a.6\]]du nye bar brtag par bya ste/_rab 'byor de ltar spyod pa'i byang chub sems dpa' sems dpa' chen po ni pha rol tu phyin pa drug yongs su rdzogs par byed cing /_rnam pa thams cad mkhyen pa nyid dang yang nye bar gyur pa yin no/_/rab 'byor gzhan yang byang chub sems dpa' sems dpa' 
[\[214a.7\]]chen po pha rol tu phyin pa drug la spyod pas/_sems can mtshan dang mi ldan pa dag mthong na/_'di snyam du bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/_ci nas kyang sems can thams cad skyes bu chen po'i mtshan 
[\[214b\]]
[\[214b.1\]]sum cu rtsa gnyis dang ldan par 'gyur ba de lta de ltar pha rol tu phyin pa drug la spyad par bya/_sangs rgyas kyi zhing yongs su dag par bya/_sems can rnams yongs su smin par bya'o snyam du nye bar brtag par bya ste/_rab 'byor de ltar spyod pa'i byang chub sems dpa' sems dpa' chen po 
[\[214b.2\]]ni pha rol tu phyin pa drug yongs su rdzogs par byed cing /_rnam pa thams cad mkhyen pa nyid dang yang nye bar gyur pa yin no/_/rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/_sems can dge ba'i rtsa ba dang mi ldan pa dag 
[\[214b.3\]]mthong na/_'di snyam du bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/_ci nas kyang sems can thams cad dge ba'i rtsa ba dang ldan par 'gyur zhing /_dge ba'i rtsa ba de dag dang ldan pas/_sangs rgyas bcom 
[\[214b.4\]]ldan 'das rnams kyi drung du gnas par 'gyur ba de lta de ltar pha rol tu phyin pa drug la spyad par bya/_sangs rgyas kyi zhing yongs su dag par bya/_sems can rnams yongs su smin par bya'o snyam du nye bar brtag par bya ste/_rab 'byor de ltar spyod pa'i byang chub sems dpa' 
[\[214b.5\]]sems dpa' chen po ni pha rol tu phyin pa drug yongs su rdzogs par byed cing /_rnam pa thams cad mkhyen pa nyid dang yang nye bar gyur pa yin no/_/rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/_sems can nad kyis btab 
[\[214b.6\]]pa dag mthong na/_'di snyam du bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/_ci nas kyang sems can rnams la nad bzhi po rlung las gyur pa'am/_mkhris pa las gyur pa'am/_bad kan las gyur pa 
[\[214b.7\]]'am/_'dus pa las gyur pa dag 'byung bar mi 'gyur ba de lta de ltar pha rol tu phyin pa drug yongs su rdzogs par bya/_sangs rgyas kyi zhing yongs su dag par bya/_sems can rnams yongs su smin par bya'o snyam du nye bar brtag par bya ste/_rab 'byor de ltar spyod pa'i byang 
[\[215a\]]
[\[215a.1\]]chub sems dpa' sems dpa' chen po ni pha rol tu phyin pa drug yongs su rdzogs par byed cing /_rnam pa thams cad mkhyen pa nyid dang yang nye bar gyur pa yin no/_/rab 'byor gzhan yang byang chub sems dpa' sems dpa' chen po pha rol tu phyin pa drug la spyod 
[\[215a.2\]]pas/_nyon mongs pa gsum gyis nyon mongs pa can du gyur pa'i sems can dag mthong na/_'di snyam du bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na ci nas kyang /_sems can rnams la nyon mongs pa gsum po 'dod chags 
[\[215a.3\]]dang /_zhe sdang dang /_gti mug dag 'byung bar mi 'gyur zhing /_sems can thams cad 'dod chags dang bral ba dang /_zhe sdang dang bral ba dang /_gti mug dang bral bar 'gyur ba de lta de ltar pha rol tu phyin pa drug la spyad par bya/_sangs rgyas kyi zhing yongs su dag par bya/_
[\[215a.4\]]sems can rnams yongs su smin par bya'o snyam du nye bar brtag par bya ste/_rab 'byor de ltar spyod pa'i byang chub sems dpa' sems dpa' chen po ni pha rol tu phyin pa drug po yongs su rdzogs par byed cing /_rnam pa thams cad mkhyen pa nyid dang yang nye bar gyur pa yin no/_/
[\[215a.5\]]'gres dang po la ji ltar sbyar ba de bzhin du lhag ma rnams la yang rgya cher sbyar bar bya'o/_/rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/_sems can dman pa la mos pa dag mthong na/_'di snyam du bdag bla na med pa yang dag 
[\[215a.6\]]par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/_ci nas kyang theg pa gnyis po nyan thos kyi theg pa dang /_rang sangs rgyas kyi theg pa dag gi sgra yang grag par mi 'gyur ba dang /_sems can thams cad rnam pa thams cad mkhyen pa nyid la 
[\[215a.7\]]mngon du yang dag par 'jug par 'gyur ba de lta de ltar pha rol tu phyin pa drug la spyad par bya/_sangs rgyas kyi zhing yongs su dag par bya/_sems can rnams yongs su smin par bya'o snyam du nye bar brtag par bya'o/_/rab 'byor gzhan yang byang chub sems dpa' sems dpa' 
[\[215b\]]
[\[215b.1\]]chen po pha rol tu phyin pa drug la spyod pas/_sems can lhag pa'i nga rgyal can dag mthong na/_'di snyam du bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/_ci nas kyang lhag pa'i nga rgyal can gyi sgra yang mi 
[\[215b.2\]]grag cing /_gzhan du na sems can thams cad lhag pa'i nga rgyal med par 'gyur ba de lta de ltar pha rol tu phyin pa drug la spyad par bya'o snyam du nye bar brtag par bya ste/_rab 'byor de ltar spyod pa'i byang chub sems dpa' sems dpa' chen po ni pha rol tu phyin pa drug 
[\[215b.3\]]yongs su rdzogs par byed cing /_rnam pa thams cad mkhyen pa nyid dang yang nye bar gyur pa yin no/_/rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/_'di snyam du gal te bdag gi sangs rgyas kyi zhing de na/_
[\[215b.4\]]tshe'i tshad dpag tu yod pa dang /_'od kyi tshad dpag tu yod pa dang /_dge slong gi dge 'dun dpag tu yod par 'gyur na/_bdag re zhig bla na med pa yang dag par rdzogs pa'i byang chub mngon par rdzogs par 'tshang rgya bar mi bya'i/_bdag bla na med pa yang dag par rdzogs pa'i byang 
[\[215b.5\]]chub mngon par rdzogs par sangs rgyas pa'i sangs rgyas kyi zhing de na/_ci nas kyang tshe'i tshad dpag tu med par 'gyur ba dang /_'od dpag tu med pa dang /_dge slong gi dge 'dun tshad med dpag tu med par 'gyur ba de lta de ltar pha rol tu phyin pa drug la spyad par bya/_sangs rgyas 
[\[215b.6\]]kyi zhing yongs su dag par bya/_sems can rnams yongs su smin par bya'o snyam du sems bskyed par bya ste/_rab 'byor de ltar spyod pa'i byang chub sems dpa' sems dpa' chen po ni pha rol tu phyin pa drug yongs su rdzogs par byed cing /_rnam pa thams cad mkhyen pa nyid 
[\[215b.7\]]dang yang nye bar gyur pa yin no/_/rab 'byor gzhan yang byang chub sems dpa' sems dpa' chen po ni pha rol tu phyin pa drug la spyod pas/_'di snyam du gal te de'i tshe/_bdag gi sangs rgyas kyi zhing gcig pu zhig tu 'gyur na/_re zhig bdag bla na med pa yang dag par 
[\[216a\]]
[\[216a.1\]]rdzogs pa'i byang chub mngon par rdzogs par 'tshang rgya bar mi bya'i/_bdag gis byang chub thob pa na/_ci nas kyang sangs rgyas kyi zhing gang gA'i klung gi bye ma snyed dag gcig tu 'gyur ba de lta de ltar pha rol tu phyin pa drug la spyad par bya/_sangs rgyas kyi zhing yongs 
[\[216a.2\]]su dag par bya/_sems can rnams yongs su smin par bya'o snyam du nye bar brtag par bya ste/_rab 'byor de lta de ltar spyod pa'i byang chub sems dpa' sems dpa' chen po ni pha rol tu phyin pa drug yongs su rdzogs par byed cing /_rnam pa thams cad mkhyen pa nyid dang 
[\[216a.3\]]yang nye bar gyur pa yin no/_/rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/_'di snyam du kye ma 'khor ba 'di ni ring ngo /_/kye ma sems can gyi khams 'di ni mtha' yas so snyam du nye bar brtag par bya zhing /_des 
[\[216a.4\]]'di snyam du kye ma 'khor ba 'di ni nam mkha' ltar mu med la/_kye ma sems can gyi khams 'di yang nam mkha' ltar mu med kyang /_'di la su yang 'khor ba yang med la su yang grol ba yang med do snyam du tshul bzhin du yid la bya ste/_rab 'byor de ltar spyod pa'i byang chub 
[\[216a.5\]]sems dpa' sems dpa' chen po ni pha rol tu phyin pa drug yongs su rdzogs par byed cing /_rnam pa thams cad mkhyen pa nyid dang yang nye bar gyur pa yin no/_/shes rab kyi pha rol tu phyin pa khri brgyad stong pa las/_pha rol tu phyin pa drug gi thabs yongs su rdzogs pa'i le'u 
[\[216a.6\]]zhes bya ste lnga bcu rtsa gnyis pa'o//_//de nas 'khor de nyid du gang gA'i lha mo zhes bya ba'i sring mo zhig 'dus te/_'dug par gyur pa de stan las langs te/_bla gos phrag pa gcig tu gzar nas/_pus mo g.yas pa'i lha nga sa la btsugs te/_bcom ldan 
[\[216a.7\]]'das ga la ba de logs su thal mo sbyar ba btud nas/_bcom ldan 'das la 'di skad ces gsol to/_/bcom ldan 'das bdag gis kyang bde bar gshegs pa bdag gis kyang pha rol tu phyin pa drug la legs par spyad par bgyi zhing /_ji ltar de bzhin gshegs pa dgra 
[\[216b\]]
[\[216b.1\]]bcom pa yang dag par rdzogs pa'i sangs rgyas kyis/_shes rab kyi pha rol tu phyin pa 'di las nye bar bstan pa'i sangs rgyas kyi zhing de lta bu dag yongs su gzung bar bgyi lags so/_/de nas bud med des gser gyi me tog dag blangs shing dngul gyi me tog dag dang /_skam las 
[\[216b.2\]]skyes pa dang /_chu las skyes pa'i me tog dag kyang blangs/_rgyan thams cad kyang blangs/_ras bcos bu gser gyi kha dog lta bu zung cig kyang blangs nas/_bcom ldan 'das ga la ba de logs su gtor to/_/ras bcos bu zung cig la sogs pa de dag thams cad gtor ma thag 
[\[216b.3\]]tu de nas bcom ldan 'das kyi mthus de'i mod la bcom ldan 'das kyi drang thad kyi steng gi nam mkha' bar snang la khang pa brtsegs ma gru bzhi lham pa/_ka ba bzhi zug pa cha mnyam pa shin tu legs pa shin tu 'byed pa/_nyams dga' ba zhig tu red de kun nas gnas par gyur to/_/
[\[216b.4\]]de nas bud med des khang pa brtsegs ma de sems can thams cad dang thun mong du byas te/_bla na med pa yang dag par rdzogs pa'i byang chub tu yongs su bsngos so/_/de nas bcom ldan 'das kyis bud med de'i bsam pa thugs su chud nas/_de'i tshe 'dzum pa mdzad do/_/'di ni sangs 
[\[216b.5\]]rgyas bcom ldan 'das rnams kyi chos nyid de gang gi tshe 'dzum pa mdzad pa de'i tshe/_bcom ldan 'das kyi zhal gyi sgo nas 'od zer kha dog du ma/_kha dog sna tshogs 'di lta ste/_sngon po dang /_ser po dang /_dmar po dang /_dkar po dang /_btsod ka dang /_shel dang /_dngul 
[\[216b.6\]]gyi kha dog lta bu dag byung ste/_'jig rten gyi khams mtha' yas mu med pa dag tu dong nas yang phyir log ste/_bcom ldan 'das la lan gsum bskor ba byas nas/_bcom ldan 'das kyi dbu'i gtsug tu nub bo/_/de nas tshe dang ldan pa kun dga' bo stan las langs te/_
[\[216b.7\]]bla gos phrag pa gcig tu gzar nas/_pus mo g.yas pa'i lha nga sa la btsugs te/_bcom ldan 'das ga la ba de logs su thal mo sbyar ba btud nas/_bcom ldan 'das la 'di skad ces gsol to/_/bcom ldan 'das de bzhin gshegs pa dgra bcom pa yang dag par rdzogs 
[\[217a\]]
[\[217a.1\]]pa'i sangs rgyas rnams ni rgyu ma mchis pa dang /_rkyen ma mchis par 'dzum pa mi mdzad lags na/_'dzum pa mdzad pa'i rgyu ni gang lags/_rkyen ni gang lags/_de skad ces gsol pa dang /_bcom ldan 'das kyis tshe dang ldan pa kun dga' bo la 'di skad ces bka' 
[\[217a.2\]]stsal to/_/kun dga' bo sring mo gang gA'i lha mo 'di ni/_ma 'ongs pa'i dus na/_bskal pa skar ma lta bu zhes bya ba la de bzhin gshegs pa dgra bcom pa yang dag par rdzogs pa'i sangs rgyas gser gyi me tog ces bya bar 'gyur zhing /_'jig rten du 'byung bar 'gyur te/_kun 
[\[217a.3\]]dga' bo bud med 'di'i bud med kyi lus kyi tha ma ni 'di yin no/_/kun dga' bos sring mo gang gA'i lha mo 'di ni bud med kyi lus spangs shing /_skyes pa'i lus thob par byas nas/_de bzhin gshegs pa dgra bcom pa yang dag par rdzogs pa'i sangs rgyas mi 'khrugs pa'i sangs 
[\[217a.4\]]rgyas kyi zhing 'jig rten gyi khams mngon par dga' ba zhes bya bar skye bar 'gyur zhing /_de der tshangs par spyod par 'gyur ro/_/kun dga' bo byang chub sems dpa' sems dpa' chen po de'i ming yang gser gyi me tog ces bya bar 'gyur ro/_/kun dga' bo byang chub sems 
[\[217a.5\]]dpa' sems dpa' chen po gser gyi me tog de/_de nas shi 'phos nas kyang sangs rgyas kyi zhing nas/_sangs rgyas kyi zhing du 'gro bar 'gyur zhing /_sangs rgyas bcom ldan 'das rnams dang 'bral bar mi 'gyur ro/_/kun dga' bo 'di lta ste dper na/_'khor los sgyur 
[\[217a.6\]]ba'i rgyal po ni ji srid 'tsho'i bar du khang [{]bzangs [,]bzang [}]nas khang [{]bzangs su [,]bzang du [}]'chag cing 'gro ste/_de nam 'chi ba'i dus kyi bar du rkang mthil dag gis sa la gnon par mi byed do/_/kun dga' bo de bzhin du byang chub sems dpa' sems dpa' chen po gser gyi me tog ces bya ba yang /_bla 
[\[217a.7\]]na med pa yang dag par rdzogs pa'i byang chub mngon par rdzogs par sangs rgyas kyi bar du sangs rgyas kyi zhing nas sangs rgyas kyi zhing du 'gro bar 'gyur zhing /_sangs rgyas bcom ldan 'das rnams dang 'bral bar mi 'gyur ro/_/de nas tshe dang ldan pa kun dga' bo 'di snyam du sems te/_
[\[217b\]]
[\[217b.1\]]sangs rgyas kyi zhing der byang chub sems dpa' sems dpa' chen po ji snyed 'dus par gyur pa de dag ni de bzhin gshegs pa 'dus pa yin par rig par bya'o snyam mo/_/de nas bcom ldan 'das kyis tshe dang ldan pa kun dga' bo'i sems kyi yongs su rtog pa thugs kyis mkhyen nas/_tshe dang 
[\[217b.2\]]ldan pa kun dga' bo la 'di skad ces bka' stsal to/_/kun dga' bo ji snyam du sems pa de de bzhin no/_/de de bzhin te/_byang chub sems dpa' sems dpa' chen po de dag ni de bzhin gshegs pa 'dus pa yin par rig par bya'o/_/kun dga' bo de bzhin gshegs pa dgra bcom 
[\[217b.3\]]pa yang dag par rdzogs pa'i sangs rgyas gser gyi me tog gi sangs rgyas kyi zhing na/_de'i dge slong gi dge 'dun ni tshad med par 'gyur te/_nyan thos 'di snyed cig go zhe'am/_nyan thos brgya phrag 'di snyed cig go zhe'am/_nyan thos stong phrag 'di snyed cig go zhe'am/_nyan thos 
[\[217b.4\]]'bum phrag 'di snyed cig go zhe'am/_nyan thos bye ba phrag 'di snyed cig go zhe'am/_nyan thos bye ba brgya phrag 'di snyed cig go zhe'am/_nyan thos bye ba stong phrag 'di snyed cig go zhe'am/_nyan thos bye ba 'bum phrag 'di snyed cig go zhe'am/_nyan thos bye ba khrag khrig 'bum phrag 
[\[217b.5\]]'di snyed cig go zhes de'i dge slong gi dge 'dun gyi tshad bzung bar mi nus te/_gzhan du na nyan thos bye ba khrag khrig 'bum phrag grangs med dpag tu med pa zhes bya bar 'gyur ro/_/kun dga' bo de bzhin gshegs pa dgra bcom pa yang dag par rdzogs pa'i sangs rgyas gser gyi 
[\[217b.6\]]me tog de/_bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/_gang shes rab kyi pha rol tu phyin pa zab mo 'di las yongs su brjod pa'i skyon de dag ni/_thams cad kyi thams cad rnam pa thams cad kyi thams cad 
[\[217b.7\]]du med cing mi 'byung bar 'gyur ro/_/de skad ces bka' stsal pa dang /_bcom ldan 'das la tshe dang ldan pa kun dga' bos 'di skad ces gsol to/_/bcom ldan 'das sring mo 'dis su las dge ba'i rtsa ba bskyed lags/_bcom ldan 'das kyis bka' stsal pa/_
[\[218a\]]
[\[218a.1\]]kun dga' bo sring mo 'dis ni bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mar me mdzad la dge ba'i rtsa ba bskyed cing /_dge ba'i rtsa ba de yang bla na med pa yang dag par rdzogs pa'i byang chub tu yongs su bsngos nas/_bla na 
[\[218a.2\]]med pa yang dag par rdzogs pa'i byang chub 'dod pa'i phyir/_de bzhin gshegs pa dgra bcom pa yang dag par rdzogs pa'i sangs rgyas mar me mdzad de la gser gyi me tog dag gis kyang mngon par gtor to/_/kun dga' bo gang gi tshe ngas bla na med pa yang dag par rdzogs pa'i byang 
[\[218a.3\]]chub 'dod pa'i phyir/_de bzhin gshegs pa dgra bcom pa yang dag par rdzogs pa'i sangs rgyas mar me mdzad la me tog ut+pa la lngas gtor ba de'i tshe/_bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mar me mdzad kyis nga dge ba'i 
[\[218a.4\]]rtsa ba dang ldan par rig nas/_bla na med pa yang dag par rdzogs pa'i byang chub tu lung bstan to/_/de'i tshe sring mo 'dis nga lung bstan pa thos nas/_'di ltar kye ma ji ltar bram ze'i khye'u 'di bla na med pa yang dag par rdzogs pa'i byang chub tu lung bstan pa de bzhin du bdag kyang ma 
[\[218a.5\]]'ongs pa'i dus na/_bla na med pa yang dag par rdzogs pa'i byang chub tu lung ston par gyur cig ces sems bskyed do/_/kun dga' bo de ltar sring mo 'di ni dang po de bzhin gshegs pa dgra bcom pa yang dag par rdzogs pa'i sangs rgyas mar me mdzad kyi 
[\[218a.6\]]drung du/_bla na med pa yang dag par rdzogs pa'i byang chub tu sems bskyed pa yin no/_/de skad ces bka' stsal pa dang /_bcom ldan 'das la tshe dang ldan pa kun dga' bos 'di skad ces gsol to/_/bcom ldan 'das sring mo 'di ni bla na med pa yang dag par rdzogs pa'i byang chub 
[\[218a.7\]]tu yongs su sbyang ba bgyis pa lags so/_/de skad ces gsol pa dang /_bcom ldan 'das kyis tshe dang ldan pa kun dga' bo la 'di skad ces bka' stsal to/_/kun dga' bo de de bzhin no/_/ji skad smras pa de bzhin te/_kun dga' bo sring mo 'di ni bla na med pa yang dag par rdzogs 
[\[218b\]]
[\[218b.1\]]pa'i byang chub tu yongs su sbyang ba byas pa yin no/_/shes rab kyi pha rol tu phyin pa khri brgyad stong pa las/_gang gA'i lha mo lung bstan pa'i le'u zhes bya ste lnga bcu rtsa gsum pa'o//_//de nas bcom ldan 'das la tshe dang ldan pa rab 'byor gyis 'di skad ces gsol to/_/
[\[218b.2\]]bcom ldan 'das byang chub sems dpa' sems dpa' chen po shes rab kyi pha rol tu phyin pa la spyod pas ji ltar stong pa nyid la yongs su 'dris par bgyi/_ji ltar stong pa nyid kyi ting nge 'dzin la snyoms par 'jug par bgyi/_ji ltar mtshan ma ma mchis pa la yongs su 'dris par bgyi/_
[\[218b.3\]]ji ltar mtshan ma ma mchis pa'i ting nge 'dzin la snyoms par 'jug par bgyi/_ji ltar smon pa ma mchis pa la yongs su 'dris par bgyi/_ji ltar smon pa ma mchis pa'i ting nge 'dzin la snyoms par 'jug par bgyi/_ji ltar 'phags pa'i lam yan lag brgyad pa'i bar la yongs 
[\[218b.4\]]su 'dris par bgyi/_ji ltar 'phags pa'i lam yan lag brgyad pa bsgom par bgyi/_ji ltar byang chub kyi phyogs kyi chos rnams la yongs su 'dris par bgyi/_ji ltar byang chub kyi phyogs kyi chos rnams bsgom par bgyi/_de skad ces gsol pa dang /_bcom ldan 'das kyis 
[\[218b.5\]]tshe dang ldan pa rab 'byor la 'di skad ces bka' stsal to/_/rab 'byor 'di la byang chub sems dpa' sems dpa' chen po shes rab kyi pha rol tu phyin pa la spyod pas/_gzugs stong zhes bya bar so sor brtag par bya'o/_/tshor ba dang /_'du shes dang /_'du byed rnams 
[\[218b.6\]]dang /_rnam par shes pa stong zhes bya bar so sor brtag par bya'o/_/de bzhin du sbyar te/_'dod pa'i khams kyi bar du stong zhes bya bar so sor brtag par bya'o/_/gzugs kyi khams dang /_gzugs med pa'i khams stong zhes bya bar so sor brtag par bya'o/_/ci nas 
[\[218b.7\]]kyang so sor rtog pa na sems rnam par g.yeng bar mi 'gyur ba de ltar so sor brtag par bya ste/_de sems rnam par g.yeng ba med pas/_chos gang mngon sum du bya ba'i chos de yang dag par rjes su mi mthong ngo /_/des chos de yang dag par rjes su ma mthong bas mngon sum 
[\[219a\]]
[\[219a.1\]]du mi byed do/_/de ci'i phyir zhe na/_'di ltar des rang gi mtshan nyid kyis stong pa'i chos rnams la shin tu bslabs pas na/_de ni chos gang yang chad par mi byed de/_gang mngon sum du byed pa dang /_gang zhig mngon sum du bya ba dang /_gang gis mngon sum du byed pa'i 
[\[219a.2\]]chos de dag thams cad dang ldan pa yang ma yin/_mi ldan pa yang ma yin par mthong ba'i phyir ro/_/de skad ces bka' stsal pa dang /_bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das bcom ldan 'das kyis 'di skad du/_byang chub 
[\[219a.3\]]sems dpa' sems dpa' chen pos stong pa nyid mngon sum du mi bya'o zhes gang bka' stsal pa de la/_ji ltar na byang chub sems dpa' sems dpa' chen po stong pa nyid la gnas la/_stong pa nyid mngon sum du mi bgyid pa lags/_bcom ldan 'das kyis bka' stsal pa/_rab 'byor 
[\[219a.4\]]gang gi tshe byang chub sems dpa' sems dpa' chen po rnam pa thams cad kyi mchog dang ldan pa'i stong pa nyid la rtog pa na/_mngon sum du bya'o snyam du rtog par mi byed kyi yongs su 'dris par bya'o snyam du rtog par byed de/_'di ni mngon sum du bya ba'i dus ma yin gyi yongs su 'dris par bya 
[\[219a.5\]]ba'i dus yin no zhes bya bar rtog go/_/byang chub sems dpa' sems dpa' chen po ni mnyam par ma bzhag pa nyid du sems dmigs pa la 'dogs te/_bar ma dor byang chub sems dpa' sems dpa' chen po byang chub kyi phyogs kyi chos rnams las yongs su mi nyams shing /_zag pa med 
[\[219a.6\]]pa yang mngon sum du mi byed do/_/de ci'i phyir zhe na/_byang chub sems dpa' sems dpa' chen po ni 'di lta bu'i ye shes rlabs chen po dang ldan pa'i phyir te/_de ni byang chub kyi phyogs kyi chos rnams la gnas shing /_'di ltar 'di ni yongs su 'dris par bya ba'i dus yin gyi/_'di ni 
[\[219a.7\]]mngon sum du bya ba'i dus ma yin no zhes bya bar rnam par shes so/_/rab 'byor de la byang chub sems dpa' sems dpa' chen po shes rab kyi pha rol tu phyin pa la spyod pas 'di ltar 'di ni sbyin pa'i pha rol tu phyin pa'i dus so/_/'di ni tshul khrims dang /_bzod pa dang /_brtson 'grus 
[\[219b\]]
[\[219b.1\]]dang /_bsam gtan dang /_shes rab kyi pha rol tu phyin pa'i dus so/_/'di ni dran pa nye bar gzhag pa rnams bsgom pa'i dus so/_/'di ni 'phags pa'i lam yan lag brgyad pa'i bar dag bsgom pa'i dus so/_/'di ni stong pa nyid dang /_mtshan ma med pa dang /_smon pa med pa'i ting nge 
[\[219b.2\]]'dzin bsgom pa'i dus so/_/'di ni de bzhin gshegs pa'i stobs bcu thob par bya ba'i dus so/_/'di ni mi 'jigs pa bzhi thob par bya ba'i dus so/_/'di ni so so yang dag par rig pa bzhi thob par bya ba'i dus so/_/'di ni byams pa chen po dang snying rje chen po thob par bya ba'i 
[\[219b.3\]]dus yin gyi/_'di ni rgyun du zhugs pa'i 'bras bu mngon sum du bya ba'i dus ma yin no/_/'di ni dgra bcom pa nyid kyi bar dag mngon sum du bya ba dang /_rang sangs rgyas kyi shes pa mngon sum du bya ba'i dus ma yin no/_/'di ni thams cad shes pa nyid thob par bya ba dang /_yongs 
[\[219b.4\]]su 'dris par bya ba'i dus ma yin no zhes bya bar so sor brtag par bya ste/_rab 'byor byang chub sems dpa' sems dpa' chen po de ltar shes rab kyi pha rol tu phyin pa la spyod pa ni/_stong pa nyid la yongs su 'dris par byed cing stong pa nyid kyis gnas pa dang /_mtshan ma med pa dang /_
[\[219b.5\]]smon pa med pa dag la yongs su 'dris par byed cing /_mtshan ma med pa dang /_smon pa med pa dag gis gnas pa dang /_'phags pa'i lam yan lag brgyad pa sgom pa yang mang mngon sum du mi byed do/_/de bzhin du sbyar te/_dran pa nye bar gzhag pa rnams la sgom zhing /_dran pa 
[\[219b.6\]]nye bar gzhag pa rnams la gnas kyang mngon sum du mi byed do/_/rab 'byor byang chub sems dpa' sems dpa' chen po ni de ltar byang chub kyi phyogs kyi chos rnams la yongs su 'dris par byed cing /_byang chub kyi phyogs kyi chos rnams la sgom pa dang /_byang chub kyi phyogs kyi chos 
[\[219b.7\]]rnams kyi gnas kyang /_rgyun du zhugs pa'i 'bras bu dang /_dgra bcom pa nyid kyi bar dag mngon sum du mi byed do/_/rab 'byor 'di lta ste dper na/_skyes bu la la zhig dpa' ba dang /_rtul phod pa dang /_shin tu brtan pa dang /_gzugs bzang ba dang /_mdzes pa dang /_blta na sdug 
[\[220a\]]
[\[220a.1\]]pa dang /_kha dog bzang po rgyas pa mchog dang ldan par gyur la/_'phong shin tu byang zhing /_mtshon cha sra ba dag thogs pa/_sgyu rtsal drug cu rtsa bzhi shin tu rdzogs pa/_bzo'i gnas dang /_las kyi gnas thams cad rtogs par khong du chud pa/_'gro ba mang po'i 
[\[220a.2\]]yid du 'ong zhing mdzes par gyur na/_de bya ba gang dang gang rtsom yang de thams cad du rnyed pa chen po dang ldan par 'gyur te/_rnyed pa des skye bo mang po la bsti stang du byed/_bla mar byed/_ri mor byed/_mchod pa byed cing de yi rangs pa dang /_rab tu dga' ba dang /_dga' ba 
[\[220a.3\]]dang /_bde ba rgya chen po dag skyes nas/_de dgos pa zhig gi phyir pha ma dang /_bu dang /_bu mo dag khrid de 'brog dgon pa/_byis pa rnams 'jigs shing spu zing zhes byed pa zhig tu zhugs te/_skyes bu de der zhugs nas kyang /_pha ma dang /_bu dang /_bu mo dag la kho bos khyed 
[\[220a.4\]]cag 'jigs pa dang bag tsha ba 'di las myur ba nyid du thar bar byas/_ma 'jigs shig_/ma 'jigs shig ces/_mi 'jigs pas bstabs nas/_'brog dgon pa der skyes bu de'i dgra dag dang /_gsod pa dag dang /_phyir rgol ba mang po dag nye bar gnas par gyur na/_skyes 
[\[220a.5\]]bu de yang shes rab kyi stobs dam pa dang ldan par gyur pa yin pas/_des pha ma dang /_bu dang bu mo de dag khrid de/_'brog dgon pa de nas bton cing thar bar byas nas/_ma smas/_mnyams par phyir grong ngam/_grong rdal lam/_ljongs sam/_yul phyogs su song 
[\[220a.6\]]nas/_dga' zhing yid bde ba skyes kyang /_phyir rgol ba dang /_dgra bo'i sems can de dag la yid sdang bar byed pa yang med do/_/de ci'i phyir zhe na/_'di ltar des sgyu rtsal thams cad la byang bar byas pa'i phyir te/_des 'brog dgon pa der phyir rgol ba dang /_dgra bo de 
[\[220a.7\]]dag bas kyang ches mang ba dang /_ches dpa' ba dang /_ches mtshon cha sra ba dang /_ches rgya che ba'i phyir rgol ba gzhan dag sprul nas/_'jigs pa des phyir rgol ba de dag med par byas te/_de nas skyes bu des pha ma dang /_bu dang /_bu mo dag bde bar yongs su thar bar byas 
[\[220b\]]
[\[220b.1\]]shing bde bar gnas par byed do/_/rab 'byor de bzhin du gang gi tshe/_byang chub sems dpa' sems dpa' chen pos kyang /_sems can thams cad la byams par dmigs pa'i sems dang /_snying rje dang /_dga' ba dang /_btang snyoms su dmigs pa'i sems 
[\[220b.2\]]kyis khyab par byas te/_gnas kyang bar ma dor byang chub sems dpa' sems dpa' chen po mtshan mas tha snyad 'dogs par yang mi byed la/_gang mngon sum du byas pas/_nyan thos dang /_rang sangs rgyas kyi sa la gnas par 'gyur ba'i mtshan ma med pa'i ting nge 'dzin kyang mngon 
[\[220b.3\]]sum du mi byed do/_/rab 'byor 'di lta ste dper na/_'dab chags bya ni bar snang la rgyu yang sa la mi ltung la/_bar snang gi nam mkha' la rnam par rgyu yang de la gnas shing brten pa yang med do/_/rab 'byor de bzhin du byang chub sems dpa' sems dpa' chen po yang stong pa nyid la 
[\[220b.4\]]yongs su 'dris par byed cing /_stong pa nyid la spyod pa dang /_mtshan ma med pa dang /_smon pa med pa dag la yongs su 'dris par byed cing /_mtshan ma med pa dang /_smon pa med pa dag la spyod par byed kyang gang mngon sum du byas pas/_de bzhin gshegs pa'i stobs bcu dang 
[\[220b.5\]]mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_gang yang sangs rgyas kyi chos dpag tu med pa dag la spyad pa nas/_rnam pa thams cad mkhyen pa nyid 'thob par 'gyur ba dag yongs su ma rdzogs par nyan thos kyi 
[\[220b.6\]]sa'am/_rang sangs rgyas kyi sar ltung bar 'gyur ba'i stong pa nyid dang /_mtshan ma med pa dang /_smon pa med pa dag mngon sum du mi byed do/_/rab 'byor 'di lta ste dper na/_skyes bu mthu dang ldan pa 'phong gi slob dpon du gyur pa/_'phong shin tu bslabs pa des ni/_mda' 
[\[220b.7\]]gnam rgyang du 'phangs la des mda' gnam rgyang du 'phangs nas kyang mda' gzhan gang gis mda' snga ma de'i phyi bzhin brgyud cing sa la ltung du mi ster bar byed de/_ji srid du skyes bu de mi 'dod pa de srid du mda' de dag sa la mi ltung ngo /_de nas des mda' 'di dag sa la ltung bar bya 
[\[221a\]]
[\[221a.1\]]snyam nas mda' phyi ma gnam rgyang du ma 'phangs na/_gdong mda' brgyud pa de dag sa la ltung bar 'gyur ro/_/rab 'byor de bzhin du byang chub sems dpa' sems dpa' chen po thabs la mkhas pas yongs su zin cing shes rab kyi pha rol tu phyin pa la spyod pa yang /_ji srid 
[\[221a.2\]]du bla na med pa yang dag par rdzogs pa'i byang chub kyi dge ba'i rtsa ba de dag yongs su ma smin pa de srid du/_yang dag pa'i mtha' dam pa de mngon sum du mi byed kyi gang gi tshe bla na med pa yang dag par rdzogs pa'i byang chub kyi dge ba'i rtsa ba de dag yongs su smin par gyur pa de'i tshe/_yang 
[\[221a.3\]]dag pa'i mtha' dam pa de mngon sum du byed do/_/rab 'byor de lta bas na byang chub sems dpa' sems dpa' chen po shes rab kyi pha rol tu phyin pa la spyod pas/_chos 'di dag gi chos nyid de ltar nye bar brtag par bya'o/_/de skad ces bka' stsal pa dang /_bcom ldan 'das 
[\[221a.4\]]la tshe dang ldan pa rab 'byor gyis 'di skad ces gsol to/_/bcom ldan 'das byang chub sems dpa' sems dpa' chen po gang chos nyid 'di la slob pa dang /_yang dag pa'i mtha' la slob pa dang /_de bzhin nyid la slob pa dang /_chos kyi dbyings la slob pa dang /_mtha' las 'das 
[\[221a.5\]]pa stong pa nyid la slob pa dang /_rang gi mtshan nyid stong pa nyid kyi bar la slob pa dang /_rnam par thar pa'i sgo gsum po dag gi bar la slob par bgyid kyang /_bar ma dor bla na med pa yang dag par rdzogs pa'i byang chub las nyams par mi 'gyur ba ni dka' ba bgyid pa lags te/_bcom 
[\[221a.6\]]ldan 'das ngo mtshar lags so/_/bde bar gshegs pa ngo mtshar lags so/_/bcom ldan 'das kyis bka' stsal pa/_rab 'byor 'di ltar byang chub sems dpa' sems dpa' chen pos sems can thams cad yongs su ma btang ba'i phyir te/_rab 'byor gang gis 
[\[221a.7\]]sems can thams cad yongs su ma btang ba de'i smon lam gyi khyad par ni rnam pa 'di lta bu yin te/_rab 'byor byang chub sems dpa' sems dpa' chen po 'di snyam du sems can 'di dag ni yod pa ma yin pa'i chos rnams la yod par 'du shes pas bslus pa dag ste/_bdag gis 
[\[221b\]]
[\[221b.1\]]sems can mi shes pa de dag yongs su gtang bar mi bya'o/_/bdag gis sems can thams cad yongs su ma btang bas na/_yod pa ma yin pa'i chos rnams la zhugs pa'i sems can 'di dag kyang bdag gis yongs su grol bar bya'o snyam du sems mngon par sgrub par byed cing 
[\[221b.2\]]gang gi tshe rnam par thar pa'i sgo stong pa nyid kyi ting nge 'dzin mngon par sgrub/_rnam par thar pa'i sgo mtshan ma med pa'i ting nge 'dzin mngon par sgrub/_rnam par thar pa'i sgo smon pa med pa'i ting nge 'dzin mngon par sgrub kyang rnam pa thams cad mkhyen pa nyid ma thob kyi bar du bar ma dor yang dag 
[\[221b.3\]]pa'i mtha' mngon sum du mi byed pa de'i tshe/_byang chub sems dpa' sems dpa' chen po de thabs la mkhas pa dang ldan par rig par bya'o/_/rab 'byor gzhan yang byang chub sems dpa' sems dpa' chen po ni gang 'di zab mo zab mo'i gnas 'di lta ste/_nang stong pa nyid dang /_dngos 
[\[221b.4\]]po med pa'i ngo bo nyid stong pa nyid kyi bar dang /_dran pa nye bar gzhag pa bzhi dang /_rnam par thar pa'i sgo gsum po dag la so sor rtog par 'dod nas/_des 'di ltar sems can 'di dag ni yun ring po nas bdag tu 'du shes pa dang /_sems can du 'du shes pa dang /_shes pa 
[\[221b.5\]]po dang /_mthong ba po'i bar du 'du shes pas/_dmigs pa la spyod pa yin pas na/_de dag gi dmigs pa'i lta ba spang ba'i phyir bdag bla na med pa yang dag par rdzogs pa'i byang chub mngon par rdzogs par sangs rgyas nas/_chos bstan par bya'o snyam du sems bskyed pa mngon 
[\[221b.6\]]par sgrub cing /_de'i tshe byang chub sems dpa' sems dpa' chen po stong pa nyid kyi ting nge 'dzin la snyoms par 'jug kyang /_gang mngon sum du byas pas/_rgyun du zhugs pa'i 'bras bu 'thob par 'gyur ba dang /_rang byang chub kyi bar du 'thob par 'gyur ba'i yang dag pa'i mtha' 
[\[221b.7\]]mngon sum du mi byed do/_/rab 'byor gang gi tshe byang chub sems dpa' sems dpa' chen po rnam par thar pa'i sgo mtshan ma med pa dang /_smon pa med pa'i ting nge 'dzin la snyoms par 'jug la/_rab 'byor byang chub sems dpa' sems dpa' chen po sgom zhing snyoms par 
[\[222a\]]
[\[222a.1\]]'jug pa de'i tshe/_gang mngon sum du byas pas/_rgyun du zhugs pa'i 'bras bu 'thob par 'gyur ba dang /_dgra bcom pa nyid dang /_rang byang chub kyi bar dag 'thob par 'gyur ba'i yang dag pa'i mtha' mngon sum du mi byed do/_/rab 'byor de ltar spyod pa'i byang chub 
[\[222a.2\]]sems dpa' sems dpa' chen po ni sems bskyed pa des/_dge ba'i rtsa ba de dag dang ldan zhing bar ma dor yang dag pa'i mtha' mngon sum du mi byed kyang /_bsam gtan bzhi dang /_tshad med pa bzhi dang /_gzugs med pa'i snyoms par 'jug pa bzhi dang /_dran pa nye bar gzhag 
[\[222a.3\]]pa bzhi dang /_'phags pa'i lam yan lag brgyad pa'i bar dang /_stong pa nyid dang /_mtshan ma med pa dang /_smon pa med pa'i ting nge 'dzin rnams dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa 
[\[222a.4\]]chen po dang /_snying rje chen po dag las kyang yongs su nyams par mi 'gyur ro/_/de'i tshe byang chub sems dpa' sems dpa' chen po byang chub kyi phyogs kyi chos rnams dang ldan zhing de dag las yongs su nyams pa med de/_byang chub sems dpa' sems dpa' chen po thabs la mkhas 
[\[222a.5\]]pas yongs su zin pa ni/_dge ba'i chos rnams kyis rnam par 'phel zhing /_de'i dbang po rnams kyang /_nyan thos dang /_rang sangs rgyas dag gi lta bu ma yin gyi ches rno bar 'gyur ro/_/rab 'byor gzhan yang byang chub sems dpa' sems dpa' chen po ni 'di snyam du sems 
[\[222a.6\]]can 'di dag ni yun ring po nas rtag par 'du shes pa dang /_sdug par 'du shes pa dang /_bde bar 'du shes pa dang /_bdag tu 'du shes pa'i phyin ci logs bzhis sems phyin ci log tu gyur pa dag ste/_de dag gi don du bdag gis byang chub la spyad par bya zhing /_de ltar bla na med 
[\[222a.7\]]pa yang dag par rdzogs pa'i byang chub mngon par rdzogs par sangs rgyas nas/_ci nas kyang rtag pa zhes bya ba'am/_sdug pa zhes bya ba'am/_bde ba zhes bya ba'am/_bdag ces bya bar spyod par mi 'gyur bar mi rtag pa zhes bya ba'am/_mi sdug pa zhes bya ba'am/_sdug bsngal ba 
[\[222b\]]
[\[222b.1\]]zhes bya ba'am/_bdag med pa zhes bya ba de ltar chos bstan par bya'o snyam du sems te/_sems bskyed pa 'di dang ldan zhing thabs la mkhas pas shes rab kyi pha rol tu phyin pa la spyod pa ni/_de bzhin gshegs pa'i stobs bcu dang /_mi 'jigs pa bzhi dang /_so so yang dag par 
[\[222b.2\]]rig pa bzhi dang /_byams pa chen po dang /_snying rje chen po yongs su ma rdzogs kyi bar du sangs rgyas kyi ting nge 'dzin la snyoms par mi 'jug pa de'i tshe/_byang chub sems dpa' sems dpa' chen po smon pa med pa'i ting nge 'dzin la sgom zhing /_snyoms par 'jug kyang bla na med pa yang 
[\[222b.3\]]dag par rdzogs pa'i byang chub mngon par rdzogs par sangs rgyas kyi bar du yang dag pa'i mtha' mngon sum du mi byed do/_/rab 'byor gzhan yang byang chub sems dpa' sems dpa' chen po ni 'di snyam du sems can 'di dag ni yun ring po nas bdag ces bya ba'am/_sems can 
[\[222b.4\]]zhes bya ba'am/_shes pa po dang /_mthong ba po zhes bya ba'i bar dag dang gzugs zhes bya ba'am/_tshor ba zhes bya ba'am/_'du shes zhes bya ba'am/_'du byed rnams zhes bya ba'am/_rnam par shes pa zhes bya ba'am/_phung po rnams zhes bya ba'am/_khams 
[\[222b.5\]]rnams zhes bya ba'am/_skye mched rnams zhes bya ba'am/_bsam gtan bzhi zhes bya ba'am/_tshad med pa bzhi zhes bya ba'am/_gzugs med pa'i snyoms par 'jug pa bzhi zhes bya bar dmigs pa la spyod spyod pa dag ste/_de dag la bdag bla na med pa yang dag par 
[\[222b.6\]]rdzogs pa'i byang chub mngon par rdzogs par sangs rgyas pa na/_ci nas kyang sems can rnams kyi dmigs pa'i skyon 'di dag 'byung bar mi 'gyur ba de ltar bya'o snyam du sems te/_de sems bskyed pa de dag dang ldan zhing /_thabs la mkhas pas shes rab kyi pha rol tu phyin pa 
[\[222b.7\]]la spyod pa ni/_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po yongs su ma rdzogs kyi bar du yang dag pa'i mtha' mngon sum du mi byed de/_de'i tshe byang chub sems dpa' 
[\[223a\]]
[\[223a.1\]]sems dpa' chen po rnam par thar pa'i sgo stong pa nyid kyi ting nge 'dzin gyi bsgom pa yongs su rdzogs par 'gyur ro/_/rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni/_'di snyam du sems can 'di dag ni yun 
[\[223a.2\]]ring po nas/_bud med kyi mtshan ma'am/_skyes pa'i mtshan ma'am/_gzugs kyi mtshan ma'am/_gzugs med pa'i mtshan ma'i mtshan ma la spyod spyod pa dag ste/_de dag la bdag bla na med pa yang dag par rdzogs pa'i byang chub mngon par rdzogs par sangs rgyas pa na 
[\[223a.3\]]ci nas kyang sems can de dag la skyon 'di lta bu dag 'byung bar mi 'gyur ba de ltar bya'o snyam du sems te/_de sems bskyed pa de dang ldan zhing thabs la mkhas pa de dang yang ldan pas/_shes rab kyi pha rol tu phyin pa la spyod pa na/_de bzhin gshegs pa'i stobs bcu dang /_mi 'jigs 
[\[223a.4\]]pa bzhi dang /_so so yang dag par rig pa bzhi dang /_byams pa chen po dang /_snying rje chen po yongs su ma rdzogs kyi bar du/_bar ma dor yang dag pa'i mtha' mngon sum du mi byed de/_sems bskyed pa de dang ldan pa de/_byang chub sems dpa' sems dpa' chen po'i rnam 
[\[223a.5\]]par thar pa'i sgo mtshan ma med pa'i ting nge 'dzin gyi bsgom pa yongs su rdzogs par 'gyur ro/_/rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni/_'di snyam du sems can 'di dag ni yun ring po nas/_smon lam la 
[\[223a.6\]]spyod spyod pa dag ste/_'di ltar brgya byin dang /_tshangs pa dang /_'jig rten skyong ba dang /_'khor los sgyur ba la mngon par dga' ba/_gzugs la mngon par dga' ba/_tshor ba dang /_'du shes dang /_'du byed rnams dang /_rnam par shes pa la mngon par dga' 
[\[223a.7\]]ba/_rnam pa thams cad mkhyen pa nyid kyi bar la mngon par dga' ba dag ste/_de lta bas na de dag gi don du bdag bla na med pa yang dag par rdzogs pa'i byang chub mngon par rdzogs par sangs rgyas la/_ci nas kyang sems can rnams kyi smon pa'i nyes pa de dag med par 'gyur ba 
[\[223b\]]
[\[223b.1\]]de ltar chos bstan par bya'o snyam du sems te/_rab 'byor de ltar byang chub sems dpa' sems dpa' chen po sems bskyed pa de dag dang ldan zhing thabs la mkhas pas/_shes rab kyi pha rol du phyin pa la spyod pas rnam par thar pa'i sgo stong pa nyid dang /_mtshan ma med pa 
[\[223b.2\]]dang /_smon pa med pa'i ting nge 'dzin bsgom pa yongs su rdzogs par 'gyur te/_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad dang /_byams pa chen po dang /_snying 
[\[223b.3\]]rje chen po yongs su ma rdzogs shing /_bla na med pa yang dag par rdzogs pa'i byang chub mngon par rdzogs par sangs ma rgyas kyi bar du/_bar ma dor yang dag pa'i mtha' mngon sum du mi byed do/_/rab 'byor byang chub sems dpa' sems dpa' chen po gang pha rol tu phyin pa drug la spyod pa 
[\[223b.4\]]dang /_nang stong pa nyid dang /_dngos po med pa'i ngo bo nyid stong pa nyid kyi bar la spyod pa dang /_dran pa nye bar gzhag pa rnams la spyod pa dang /_stong pa nyid dang /_mtshan ma med pa dang /_smon pa med pa'i ting nge 'dzin la spyod pa dang /_de bzhin gshegs pa'i stobs bcu la spyod pa dang /_
[\[223b.5\]]mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwa [,]bco [}]brgyad kyi bar la spyod cing /_yongs su 'dris par byed pa de lta bu'i ye shes dang ldan pa'i byang chub sems dpa' sems dpa' chen 
[\[223b.6\]]po ni/_mngon par 'du byed pa med par ltung ba'am/_khams gsum pa dang lhan cig gnas pa ni gnas ma yin/_skabs ma yin te/_de ni gnas med do/_/rab 'byor byang chub sems dpa' sems dpa' chen po de ltar spyod cing byang chub kyi phyogs kyi chos de dag la yongs 
[\[223b.7\]]su 'dris par byed pa la/_'di skad du byang chub sems dpa' sems dpa' chen po/_bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas/_ji ltar chos 'di dag la yongs su 'dris par byas na/_gang rtogs pas rgyun du zhugs pa'i 
[\[224a\]]
[\[224a.1\]]'bras bu'am/_dgra bcom pa nyid kyi bar ram/_rang byang chub thob par 'gyur ba'i stong pa nyid mngon sum du mi byed cing /_yang dag pa'i mtha' rtogs par mi byed pa dang /_mtshan ma med pa dang /_smon pa med pa dang /_mngon par 'du bya ba med pa dang /_
[\[224a.2\]]skye ba med pa dang /_dngos po med pa mngon sum du mi byed cing /_shes rab kyi pha rol tu phyin pa la sgom pa yin zhes yongs su dri bar bya'o/_/rab 'byor byang chub sems dpa' sems dpa' chen po la/_byang chub sems dpa' sems dpa' chen po rnams kyis de skad du 
[\[224a.3\]]yongs su dris pa na/_gal te de 'di skad du/_byang chub sems dpa' sems dpa' chen po des stong pa nyid yid la bya'o/_/mtshan ma med pa nyid yid la bya'o/_/smon pa med pa nyid yid la bya'o/_/des mngon par 'du bya ba med pa nyid dang /_skye ba med pa dang /_dngos po med pa 
[\[224a.4\]]nyid yid la bya'o zhes lan 'debs na/_rab 'byor byang chub sems dpa' sems dpa' chen po rnams kyis/_byang chub sems dpa' sems dpa' chen po 'di ni sangs rgyas bcom ldan 'das rnams kyis/_bla na med pa yang dag par rdzogs pa'i byang chub tu lung bstan pa yin 
[\[224a.5\]]par rig par bya'o/_/de ci'i phyir zhe na/_rab 'byor 'di ltar phyir mi ldog pa'i byang chub sems dpa' sems dpa' chen po'i yongs su 'dris pa gang yin pa de rjod par byed/_de ston par byed/_de rab tu 'byed par byed pa'i phyir ro/_/rab 'byor de skad dris pa na/_gal te 'di skad 
[\[224a.6\]]du des stong pa nyid yid la mi bya'o/_/des mtshan ma med pa dang /_smon pa med pa dang /_mngon par 'du bya ba med pa dang /_skye ba med pa dang /_dngos po med pa dag yid la mi bya'o/_/des byang chub kyi phyogs kyi chos rnams yongs su 'dris par mi bya'o zhes lan 'debs na/_
[\[224a.7\]]rab 'byor byang chub sems dpa' sems dpa' chen po rnams kyis/_byang chub sems dpa' sems dpa' chen po 'di ni/_sangs rgyas bcom ldan 'das rnams kyis/_bla na med pa yang dag par rdzogs pa'i byang chub tu lung bstan pa ma yin par rig par bya'o/_/de ci'i phyir 
[\[224b\]]
[\[224b.1\]]zhe na/_rab 'byor 'di ltar phyir mi ldog pa'i byang chub sems dpa' sems dpa' chen po'i yongs su 'dris pa gang yin pa de rjod par mi byed/_de ston par mi byed/_de rab tu 'byed par mi byed pa'i phyir te/_rab 'byor gang phyir mi ldog pa'i byang chub sems dpa' sems dpa' chen 
[\[224b.2\]]po'i chos de rjod par mi byed/_de ston par mi byed/_de rab tu 'byed par mi byed pa de la ni/_byang chub sems dpa' sems dpa' chen po rnams kyis byang chub sems dpa' sems dpa' chen po 'di ni ji ltar phyir mi ldog pa'i byang chub sems dpa' sems dpa' chen pos yongs su 'dris 
[\[224b.3\]]par byas te/_phyir mi ldog pa'i sa non pa ltar bsrabs pa'i sa las 'das pa ma yin par rig par bya'o/_/rab 'byor gyis gsol pa/_bcom ldan 'das gang gis slar mi ldog par 'gyur ba'i rnam grangs mchis lags sam/_bcom ldan 'das kyis bka' stsal pa/_
[\[224b.4\]]rab 'byor de ni yod de/_rab 'byor gal te byang chub sems dpa' sems dpa' chen pos/_pha rol tu phyin pa drug thos kyang rung /_ma thos kyang rung ste/_phyir mi ldog pa'i byang chub sems dpa' sems dpa' chen po ji lta ba de ltar lan 'debs pa'o/_/rab 'byor gyis gsol 
[\[224b.5\]]pa/_bcom ldan 'das de'i slad du/_byang chub sems dpa' sems dpa' chen po gang dag byang chub kyi slad du spyod pa ni mang lags mod kyi/_gang dag yongs su sbyong ba bgyid pa'i sa'am/_yongs su sbyong ba bgyid pa ma lags pa'i sa yang mi mngon te/_ji ltar phyir 
[\[224b.6\]]mi ldog pa'i byang chub sems dpa' sems dpa' chen po ltar lan 'debs par bgyid pa'i byang chub sems dpa' sems dpa' chen po de dag ni nyung lags so/_/bcom ldan 'das kyis bka' stsal pa/_rab 'byor de de bzhin no/_/de de bzhin te/_rab 'byor byang chub sems dpa' 
[\[224b.7\]]sems dpa' chen po gang dag phyir mi ldog pa'i ye shes kyi sar lung bstan pa de dag nyung ste/_gang dag lung bstan par 'gyur ba de dag ni de bzhin du lan 'debs par 'gyur ro/_/gang dag de ltar lan 'debs pa de dag ni dge ba'i rtsa ba sbyangs pa yin par rig par bya ste/_byang chub sems 
[\[225a\]]
[\[225a.1\]]dpa' sems dpa' chen po de dag ni/_lha dang /_mi dang /_lha ma yin du bcas pa'i 'jig rten gyis mi 'phrogs pa yin no/_/shes rab kyi pha rol tu phyin pa khri brgyad stong pa las/_thabs la mkhas pa sgom pa bstan pa'i le'u zhes bya ste/_lnga bcu rtsa 
[\[225a.2\]]bzhi pa'o//_//shes rab kyi pha rol tu phyin pa khri brgyad stong pa/_bam po bzhi bcu pa/_rab 'byor gzhan yang byang chub sems dpa' sems dpa' chen po ni rmi lam na yang /_nyan thos kyi sa'am/_rang sangs rgyas kyi sa'am/_khams gsum pa la 'dod 
[\[225a.3\]]pa med cing /_phan yon gyi sems mi bskyed la/_chos thams cad rmi lam lta bu nyid du lta zhing /_chos thams cad brag ca lta bu dang /_smig rgyu lta bu dang /_sprul pa lta bu nyid du lta la/_mngon sum du yang mi byed na/_rab 'byor de yang phyir mi ldog pa'i byang chub sems dpa' 
[\[225a.4\]]sems dpa' chen po'i phyir mi ldog pa'i mtshan nyid du rig par bya'o/_/rab 'byor gzhan yang gal te byang chub sems dpa' sems dpa' chen pos rmi lam na/_de bzhin gshegs pa 'khor brgya phrag du ma dang /_'khor stong phrag du ma dang /_'khor 'bum phrag du ma 
[\[225a.5\]]dang /_'khor bye ba khrag khrig 'bum phrag du ma mnga' ba/_dge slong dang /_dge slong ma dang /_dge bsnyen dang /_dge bsnyen ma rnams dang /_lha dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi'am ci dang /_lto 
[\[225a.6\]]'phye chen po dag gis yongs su bskor cing /_mdun gyis bltas te/_de bzhin gshegs pa dgra bcom pa yang dag par rdzogs pa'i sangs rgyas chos ston pa mthong la/_des chos de thos nas kyang /_chos de'i don kun shes par bya'o/_/zhes chos dang rjes su 'thun 
[\[225a.7\]]pa'i chos la zhugs shing /_gnas pa dang 'thun par zhugs shing rjes su 'thun pa'i chos la spyod na/_rab 'byor de yang phyir mi ldog pa'i byang chub sems dpa' sems dpa' chen po'i phyir mi ldog pa'i mtshan nyid du rig par bya'o/_/rab 'byor gzhan yang gal te/_byang chub sems 
[\[225b\]]
[\[225b.1\]]dpa' sems dpa' chen pos rmi lam na/_de bzhin gshegs pa skyes bu chen po'i mtshan sum cu rtsa gnyis dang /_'od 'dom gang dang ldan pa nam mkha' la mngon par 'phags te/_dge slong gi dge 'dun la chos ston cing /_rdzu 'phrul gyi cho 'phrul ston pa dang /_sprul pa sprul par 
[\[225b.2\]]mdzad cing /_sprul pa de dag gis kyang /_'jig rten gyi khams gzhan dag tu sangs rgyas kyi bya ba byed pa dag mthong na/_rab 'byor de yang phyir mi ldog pa'i byang chub sems dpa' sems dpa' chen po'i phyir mi ldog pa'i mtshan nyid du rig par bya'o/_/rab 'byor gzhan yang byang 
[\[225b.3\]]chub sems dpa' sems dpa' chen pos rmi lam na/_grong 'joms pa byung ba'am/_grong khyer 'joms pa byung ba'am/_me shor bar gyur pa'am/_gcan gzan gdug pa dag mthong ngam/_de dag las gzhan pa'i gcan gzan khro bo'i rigs dag mthong ngam/_
[\[225b.4\]]mgo gcod pa nye bar gnas pa dag mthong ngam/_gang dag de las gzhan pa'i 'jigs pa dang /_dngang ba dag mthong ngam/_sdug bsngal ba dang /_yid mi bde ba dang /_'khrugs pa dag mthong ngam/_bkres pas 'jigs pa mthong ngam/_skoms pas 'jigs 
[\[225b.5\]]pa mthong ngam/_ma shi ba mthong ngam/_pha shi ba mthong ngam/_phu nu shi ba mthong ngam/_sring mo shi ba mthong ngam/_mdza' bshes dang /_blon po dang /_nye du dang /_snag gi gnyen mtshams dag shi ba mthong na/_mya ngan dang /_'jigs pa dang /_skrag pa dang /_dngang bar 
[\[225b.6\]]mi 'gyur zhing /_mi skrag mi dngang la/_dngang bar mi 'gyur zhing /_rmi lam de rmis pa'i 'og tu sad nas kyang 'di snyam du/_kye ma khams gsum pa 'di dag thams cad ni rmi lam lta bu ste/_bdag bla na med pa yang dag par rdzogs pa'i byang chub mngon par rdzogs par sangs 
[\[225b.7\]]rgyas nas kyang /_khams gsum pa'i chos thams cad rmi lam lta bu'o/_/zhes chos bstan par bya'o snyam du sems na/_rab 'byor de yang phyir mi ldog pa'i byang chub sems dpa' sems dpa' chen po'i phyir mi ldog pa'i mtshan nyid du rig par bya'o/_/rab 'byor gzhan yang 
[\[226a\]]
[\[226a.1\]]phyir mi ldog pa'i byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing der/_ngan song gsum po 'di dag thams cad kyi thams cad rnam pa thams cad kyi thams cad du 
[\[226a.2\]]'byung bar mi 'gyur bar ji ltar shes par bya zhe na/_rab 'byor gal te byang chub sems dpa' sems dpa' chen pos rmi lam na/_sems can dmyal ba pa'i sems can dag mthong ngam/_dud 'gro'i skye gnas pa'am/_gshin rje'i 'jig rten pa'i sems can mthong 
[\[226a.3\]]na/_'di lta bu'i dran pa rnyed par 'gyur te/_dran pa rnyed nas kyang 'di snyam du bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/_ci nas kyang ngan song gsum po thams cad kyi thams cad rnam pa thams 
[\[226a.4\]]cad kyi thams cad du 'byung bar mi 'gyur ba de ltar bya'o snyam du sems so/_/de ci'i phyir zhe na/_'di ltar rmi lam gang yin pa dang /_rmi lam gyi mtha' gang yin pa'i chos de gnyis ni gnyis su med cing /_gnyis su dbyer med pa'i phyir te/_rab 'byor de yang phyir mi ldog 
[\[226a.5\]]pa'i byang chub sems dpa' sems dpa' chen po'i phyir mi ldog pa'i mtshan nyid du rig par bya'o/_/rab 'byor gzhan yang phyir mi ldog pa'i byang chub sems dpa' sems dpa' chen po rmi lam 'am/_sad pa na grong khyer tshig pa mthong na 'di snyam du sems te/_gang 
[\[226a.6\]]bdag gis rmi lam 'am/_rmi lam gyi mtha' sad pa na/_rnam pa gang dag dang /_rtags gang dag dang /_mtshan ma gang dag dang ldan na/_byang chub sems dpa' sems dpa' chen po phyir mi ldog par 'gyur ba'i rnam pa de dag dang /_rtags de dag dang /_mtshan ma de dag mthong 
[\[226a.7\]]ba'i rnam pa de dag dang /_rtags de dag dang /_mtshan ma de dag gal te/_bdag la yod na/_bden pa dang /_bden pa'i tshig 'dis grong khyer tshig pa 'di nye bar zhi ba dang /_bsil ba dang /_med par gyur cig ces phyir mi ldog pa'i byang chub sems dpa' sems dpa' chen po de ltar 
[\[226b\]]
[\[226b.1\]]bden pa'i byin gyis rlob par byed pa na/_gal te nye bar zhi ba dang /_bsil ba dang med par gyur na/_rab 'byor byang chub sems dpa' sems dpa' chen po de ni/_bla na med pa yang dag par rdzogs pa'i byang chub las phyir mi ldog par lung bstan pa yin par rig par bya'o/_/
[\[226b.2\]]rab 'byor gal te me'i phung po de de dag bden pa'i tshig de las 'das nas/_khyim nas khyim du sreg par byed/_srang nas srang du sreg par byed cing /_khyim la la ni tshig_/khyim la la ni ma tshig_/srang la la ni tshig_/srang la la ni ma tshig na/_rab 'byor byang chub sems dpa' 
[\[226b.3\]]sems dpa' chen po 'di ltar gang gi phyir/_sems can 'di dag gi khyim la la ni tshig_/khyim la la ni ma tshig pa ni sems can 'di dag gis chos spong bar 'gyur ba'i las nye bar bsags pas na/_de dag tshe 'di nyid la las rnam par smin te/_chos spong ba'i las kyi lhag 
[\[226b.4\]]ma de nyid las rnam par smin par gyur to/_/zhes bya bar rig par bya ste/_rab 'byor phyir mi ldog pa'i byang chub sems dpa' sems dpa' chen po'i rgyu ni de yin no/_/rkyen ni de yin te/_rgyu de dag dang rkyen de dag gis phyir mi ldog pa'i byang chub sems dpa' sems dpa' chen po 
[\[226b.5\]]yin par rig par bya'o/_/rab 'byor gzhan yang rnam pa gang dag dang /_rtags gang dag dang /_mtshan ma gang dag gis phyir mi ldog pa'i byang chub sems dpa' sems dpa' chen po yin par rig par bya ba'i rnam pa de dag dang /_rtags de dag dang /_mtshan ma de dag bstan 
[\[226b.6\]]par bya'o/_/rab 'byor gal te skyes pa'am/_bud med gang yang rung ba zhig mi ma yin pas byin gyis brlabs shing babs par gyur na/_de la byang chub sems dpa' sems dpa' chen pos 'di ltar bsam par bya ste/_gal te bdag sngon gyi de bzhin gshegs pa dgra bcom pa 
[\[226b.7\]]yang dag par rdzogs pa'i sangs rgyas rnams kyis/_bla na med pa yang dag par rdzogs pa'i byang chub tu lung bstan pa yin zhing /_ji ltar bdag bla na med pa yang dag par rdzogs pa'i byang chub mngon par rdzogs par 'tshang rgya bar 'dod la/_ji ltar bdag bla na med pa yang 
[\[227a\]]
[\[227a.1\]]dag par rdzogs pa'i byang chub mngon par rdzogs par 'tshang rgya bar 'gyur zhing /_bdag gis bsam pa rnam par dag la/_bdag bla na med pa yang dag par rdzogs pa'i byang chub yid la byed pa yongs su dag cing /_bdag la nyan thos kyi sems 
[\[227a.2\]]med la/_bdag rang sangs rgyas kyi sems dang bral ba dang /_bdag nyan thos dang /_rang sangs rgyas kyi sems dang bral bas/_bla na med pa yang dag par rdzogs pa'i byang chub mngon par rdzogs par 'tshang rgya bar bya zhing /_bdag bla na med pa yang dag par rdzogs 
[\[227a.3\]]pa'i byang chub mngon par rdzogs par 'tshang mi rgya bar mi 'gyur la/_bdag bla na med pa yang dag par rdzogs pa'i byang chub mngon par rdzogs par 'tshang rgya ba nyid du 'gyur zhing /_'jig rten gyi khams grangs med/_dpag tu med pa dag na/_sangs rgyas bcom ldan 'das gang 
[\[227a.4\]]dag bzhugs te/_'tsho zhing gzhes pa'i de bzhin gshegs pa dgra bcom pa yang dag par rdzogs pa'i sangs rgyas de dag gis ni gang ci yang ma gzigs pa'am/_ma gsan pa'am/_mi mkhyen pa'am/_mi rig pa'am/_mngon sum du ma mdzad pa'am/_mngon 
[\[227a.5\]]par rdzogs par sangs ma rgyas pa ci yang mi mnga' bas/_sangs rgyas bcom ldan 'das de dag gis/_bdag gi lhag pa'i bsam pa thugs su chud cing /_bdag bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba lta na/_bden pa dang 
[\[227a.6\]]bden pa'i tshig 'dis/_skyes pa'am/_bud med 'di mi ma yin pa gang gis bzung ba'am/_gtses par gyur pa'i mi ma yin pa de gud du 'gro bar gyur cig ces bsam par bya'o/_/rab 'byor gal te byang chub sems dpa' sems dpa' chen po des de skad brjod pa na/_gal te mi 
[\[227a.7\]]ma yin pa de gud du ma song bar gyur na/_rab 'byor byang chub sems dpa' sems dpa' chen po de ni sngon gyi de bzhin gshegs pa dgra bcom pa yang dag par rdzogs pa'i sangs rgyas de dag gis/_bla na med pa yang dag par rdzogs pa'i byang chub tu lung ma bstan pa yin par rig par bya'o/_/
[\[227b\]]
[\[227b.1\]]rab 'byor byang chub sems dpa' sems dpa' chen po des/_de skad brjod pa na gal te/_mi ma yin par gyur pa de gud du song bar gyur na/_rab 'byor byang chub sems dpa' sems dpa' chen po de ni sngon gyi de bzhin gshegs pa dgra bcom pa yang dag par rdzogs pa'i sangs rgyas de dag 
[\[227b.2\]]gis/_bla na med pa yang dag par rdzogs pa'i byang chub tu lung bstan pa yin par rig par bya ste/_rab 'byor rnam pa de dag dang /_rtags de dag dang /_mtshan ma de dag gis byang chub sems dpa' sems dpa' chen po phyir mi ldog pa yin par rig par bya'o/_/rab 'byor gzhan yang 
[\[227b.3\]]byang chub sems dpa' sems dpa' chen po pha rol tu phyin pa drug la mi spyod pa/_thabs la mkhas pa dang bral ba/_dran pa nye bar gzhag pa bzhi dang /_stong pa nyid dang /_mtshan ma med pa dang /_smon pa med pa'i bar dag la ma spyod pa/_byang chub sems dpa'i skyon med par ma 
[\[227b.4\]]zhugs pa'i bden pa'i byin gyis rlabs kyis bdud sdig can 'ong bar 'gyur te/_rab 'byor gal te byang chub sems dpa' sems dpa' chen po 'di snyam du bden pa dang /_bden pa'i tshig gang gis bdag bla na med pa yang dag par rdzogs pa'i byang chub tu lung bstan pa'i bden pa dang /_
[\[227b.5\]]bden pa'i tshig des/_mi ma yin pa 'di gud du 'gro bar gyur cig ces/_de ltar bden pa'i byin gyis rlabs byed pa de la/_bdud sdig can 'di snyam du/_ji ltar mi ma yin pa de/_'di nas gud du 'gro bar 'gyur snyam du spro ba skye bar 'gyur ro/_/de ci'i phyir zhe na/_'di ltar bdud sdig 
[\[227b.6\]]can ni/_shin tu mthu dang ldan zhing shin tu gzi brjid dang ldan pa yin la/_mi ma yin pa de ni de lta ma yin pa'i phyir te/_de'i phyir bdud sdig can de'i byin gyis brlabs kyis de gud du song bar gyur ba na/_byang chub sems dpa' sems dpa' chen po de 'di snyam du sems te/_bdag gi 
[\[227b.7\]]mthus mi ma yin pa de 'di nas gud du song ngo snyam zhing /_bdud kyi mthus mi ma yin pa de de nas/_gud du song bar ni ma shes nas/_de byang chub sems dpa' gzhan dag la 'di snyam du bdag ni/_sngon gyi de bzhin gshegs pa dgra bcom pa yang dag par rdzogs pa'i sangs rgyas de dag gis 
[\[228a\]]
[\[228a.1\]]bla na med pa yang dag par rdzogs pa'i byang chub tu lung bstan pa yin gyis/_'di dag gzhan ni bla na med pa yang dag par rdzogs pa'i byang chub tu lung bstan pa ma yin no snyam nas rlom sems su byed/_'phya bar byed/_sting bar byed/_'khrug par byed/_smod par byed de/_
[\[228a.2\]]de de tsam gyis nga rgyal 'phel ba dang /_nga rgyal skyed par 'gyur zhing rnam pa thams cad mkhyen pa nyid kyang ring du byed/_sangs rgyas kyi ye shes bla na med pa yang ring du byed do/_/byang chub sems dpa' sems dpa' chen po de ltar thabs la mi mkhas pa de ni/_de tsam gyis lhag pa'i nga rgyal 
[\[228a.3\]]skyed par 'gyur bas na/_de'i sa ni gnyis su shes par bya ste/_gnyis gang zhe na/_'di lta ste/_nyan thos kyi sa dang /_rang sangs rgyas kyi sa'o/_/de ltar bden pa'i byin gyis rlabs kyis byang chub sems dpa' sems dpa' chen po la bdud kyi las 'byung bar 'gyur te/_de la 
[\[228a.4\]]de dge ba'i bshes gnyen dag la bsten par mi 'gyur/_bsnyen par mi 'gyur phyir 'brang bar mi 'gyur/_goms par byed par mi 'gyur/_bsnyen bkur byed par mi 'gyur zhing /_bdud kyis bcing ba de nyid dam por byed par 'gyur ro/_/de ci'i phyir zhe na/_'di ltar pha 
[\[228a.5\]]rol tu phyin pa drug la ma spyad cing thabs la mkhas pas yongs su ma zin pa'i phyir te/_rab 'byor byang chub sems dpa' sems dpa' chen po de yang bdud kyi las su rig par bya'o/_/rab 'byor ji ltar na byang chub sems dpa' sems dpa' chen po pha rol tu phyin pa 
[\[228a.6\]]drug la ma spyad cing /_de bzhin du sbyar te/_skyon med par ma zhugs pa'i bar gyi drung du bdud sdig can ming gis byin gyis brlabs kyis 'ong bar 'gyur zhe na/_rab 'byor 'di la bdud sdig can cha byad gang yang rung ba'i byang chub sems dpa' sems dpa' chen po'i drung du 'ong nas/_
[\[228a.7\]]'di skad du rigs kyi bu khyod ni de bzhin gshegs pa dgra bcom pa yang dag par rdzogs pa'i sangs rgyas kyis/_bla na med pa yang dag par rdzogs pa'i byang chub tu lung bstan pa yin te/_khyod kyi ming ni 'di zhes bya'o/_/khyod kyi ma'i ming ni 'di zhes bya'o/_/khyod kyi pha'i ming ni 
[\[228b\]]
[\[228b.1\]]'di zhes bya'o/_/khyod kyi phu nu'i ming ni 'di zhes bya'o/_/khyod kyi mdza' bshes dang /_blon po dang /_nye du dang /_snag gi gnyen mtshams kyi ming ni 'di zhes bya'o/_/khyod kyi phyi mo dang /_mes po gnyis kyi bdun rgyud tshun chad kyi bar gyi ming ni 'di zhes bya'o zhes nye bar ston cing 
[\[228b.2\]]khyod ni ljongs ga ge mo zhig dang /_khyod ni grong khyer ga ge mo zhig dang /_khyod ni grong ga ge mo zhig dang /_khyod ni yul ga ge mo zhig nas/_ljongs ga ge mo zhig tu skyes so/_/grong khyer ga ge mo zhig dang /_grong ga ge mo zhig tu skye ba yin no zhes zer zhing /_gal te de rang bzhin 
[\[228b.3\]]gyis dman pa zhig yin na/_de de la 'di skad du khyod ni sngon yang 'di bzhin du dman pa nyid du gyur pa yin no zhes zer ro/_/gal te rno ba zhig yin na yang /_de 'di skad du khyod ni sngon yang 'di bzhin du rno ba nyid du gyur to zhes zer ro/_/gal te dgon pa pa zhig yin nam/_gal te bsod 
[\[228b.4\]]snyoms pa zhig yin nam/_gal te phyag dar khrod ba zhig yin nam/_gal te zas phyis mi len pa zhig yin nam/_gal te stan gcig pa zhig yin nam/_gal te rnyed pas chog shes pa'i bsod snyoms pa zhig yin nam/_gal te dur khrod pa zhig yin nam/_gal te bla 
[\[228b.5\]]gab med pa zhig yin nam/_gal te shing drung pa zhig yin nam/_gal te cog pu pa zhig yin nam/_gal te gzhi ji bzhin pa zhig yin nam/_gal te chos gos gsum pa zhig yin nam/_gal te 'dod pa chung ba zhig yin nam/_gal te chog shes pa zhig yin nam/_
[\[228b.6\]]gal te rab tu dben pa zhig yin nam/_gal te rkang pa skud pa dang bral ba zhig yin nam/_gal te smra ba nyung ba zhig yin na yang de 'di skad du khyod ni sngon yang 'di ltar smra ba nyung ba nyid du gyur to zhes zer ro/_/gal te brjod pa nyung ba zhig yin na yang de 'di skad du khyod ni sngon yang 
[\[228b.7\]]'di bzhin du brjod pa nyung ba nyid du gyur pa yin no/_/de ci'i phyir zhe na/_'di ltar khyod la rnam pa 'di lta bu'i sbyangs pa'i yon tan dag yod pa las na/_gdon mi za bar sngon yang khyod sbyangs pa'i yon tan dang /_legs par sdom pa 'di dag dang ldan par ma gyur mi srid pa'i phyir 
[\[229a\]]
[\[229a.1\]]ro zhes zer ro/_/de de ltar sngon gyi ming bstan pa dang rus bstan pa/_de dang da ltar byung ba'i sbyangs pa'i yon tan bstan pa des rlom sems skye bar 'gyur te/_der yang bdud sdig can 'ong zhing 'di skad du rigs kyi bu khyod la sbyangs pa'i yon tan ji ltar 
[\[229a.2\]]yod pa de bzhin du/_de bzhin gshegs pa dgra bcom pa yang dag par rdzogs pa'i sangs rgyas kyis/_bla na med pa yang dag par rdzogs pa'i byang chub las phyir mi ldog pa nyid du lung bstan to zhes zer zhing /_yang na dge slong gi cha byad du sgyur cing 'ong ngo /_yang na dge slong 
[\[229a.3\]]ma'i cha byad du sgyur cing 'ong ngo /_yang na khyim bdag gi cha byad du sgyur cing 'ong ngo /_yang na ma'i cha byad du sgyur cing 'ong ngo /_yang na pha'i cha byad du sgyur cing 'ong ngo /_'ongs nas kyang 'di skad du rigs kyi bu khyod ni de bzhin gshegs pa dgra bcom pa yang dag par rdzogs pa'i sangs 
[\[229a.4\]]rgyas kyis bla na med pa yang dag par rdzogs pa'i byang chub tu lung bstan pa yin no/_/de ci'i phyir zhe na/_'di ltar phyir mi ldog pa'i byang chub sems dpa' sems dpa' chen po rnams kyi yon tan gang yin pa de dag khyod la yod pa'i phyir ro zhes zer la/_rab 'byor ngas phyir mi ldog 
[\[229a.5\]]pa'i byang chub sems dpa' sems dpa' chen po'i rnam par rnams dang /_rtags rnams dang mtshan ma rnams bstan pa gang yin pa de dag ni byang chub sems dpa' sems dpa' chen po de la med na/_rab 'byor de las gzhan pa'i byang chub sems dpa' sems dpa' chen po 
[\[229a.6\]]rnams kyis/_byang chub sems dpa' sems dpa' chen po 'di ni bdud kyi byin gyis brlabs pa yin par rig par bya'o/_/de ci'i phyir zhe na/_'di ltar phyir mi ldog pa'i byang chub sems dpa' sems dpa' chen po'i rnam pa gang yin pa dang /_rtags gang yin pa dang /_mtshan 
[\[229a.7\]]ma gang yin pa de dag kyang de la med la/_ming bstan pa des kyang de las gzhan pa'i byang chub sems dpa' sems dpa' chen po dag la rlom sems su byed/_'phya bar byed/_sting bar byed/_khyad du gsod par byed cing /_smod par byed pa'i phyir te/_rab 'byor ming bstan pa de 
[\[229b\]]
[\[229b.1\]]yang byang chub sems dpa' sems dpa' chen pos ming gi byin gyis brlabs kyis bdud kyi las su rig par bya'o/_/rab 'byor gzhan yang byang chub sems dpa' sems dpa' chen po ming gi byin gyis brlabs kyis bdud kyi las su rig par bya'o/_/de ci'i phyir zhe na/_rab 'byor 'di 
[\[229b.2\]]ltar byang chub sems dpa' sems dpa' chen po pha rol tu phyin pa drug la ma spyad pas/_phung po'i bdud mi shes te/_gzugs mi shes/_tshor ba dang /_'du shes dang /_'du byed rnams dang /_rnam par shes pa mi shes pa'i phyir te/_de la bdud sdig can ming gi byin gyis 
[\[229b.3\]]brlabs kyis lung ston par 'gyur te/_khyod bla na med pa yang dag par rdzogs pa'i byang chub mngon par rdzogs par sangs rgyas kyi bar du ming 'di skad ces bya bar 'gyur ro zhes byang chub sems dpa' sems dpa' chen po des ming gang rjes su brtag pa dang /_rjes su dpyad pa 
[\[229b.4\]]de nyid rjod par byed de/_de la byang chub sems dpa' sems dpa' chen po shes rab 'chal ba'i rang bzhin can/_thabs la mi mkhas pa de 'di snyam du bdag gis ming gang yin gyi rjes su brtags shing /_rjes su dpyad pa de nyid bdag bla na med pa yang dag par rdzogs pa'i 
[\[229b.5\]]byang chub mngon par rdzogs par sangs rgyas pa'i ming du 'gyur ro snyam nas/_ji lta ji ltar bdud sdig can nam/_bdud kyi ris kyi lha'am/_bdud kyi byin gyis brlabs pa'i dge slong dag gis bstan pa na/_de 'di snyam du ji ltar bdag gis sems bskyed pa 'byung ba 
[\[229b.6\]]dang /_bdag gi ming ji lta ba bzhin du dge slong 'di bstan te/_ming dang /_ming du 'thun pas na/_bdag ni de bzhin gshegs pa dgra bcom pa yang dag par rdzogs pa'i sangs rgyas kyis/_bla na med pa yang dag par rdzogs pa'i byang chub tu lung bstan pa yin no snyam du 
[\[229b.7\]]sems la/_rab 'byor ngas phyir mi ldog pa'i byang chub sems dpa' sems dpa' chen po'i rnam pa dang /_rtags dang /_mtshan ma bstan pa gang yin pa de dag kyang /_byang chub sems dpa' sems dpa' chen po de la med cing /_rnam pa dang /_rtags dang /_mtshan ma de 
[\[230a\]]
[\[230a.1\]]dag dang yang bral la ming bstan pa des kyang /_nga rgyal skyed cing de byang chub sems dpa' sems dpa' chen po gzhan dag la rlom sems su byed/_brnyas par byed na/_de rlom sems dang brnyas pa dang /_khyad du gsod pa des/_bla na med pa yang dag 
[\[230a.2\]]par rdzogs pa'i byang chub las ring du 'gyur ro/_/de ltar thabs la mkhas pa dang bral zhing /_shes rab kyi pha rol tu phyin pa dang bral ba dang /_dge ba'i bshes gnyen dang bral ba dang /_sdig pa'i grogs pos yongs su zin pa de'i sa ni rnam pa gnyis su shes 
[\[230a.3\]]par bya ste/_'di lta ste/_nyan thos kyi sa dang /_rang sangs rgyas kyi sa'o/_/yang na shin tu yun ring por 'khyams shing 'khor bar 'khor 'khor nas shes rab kyi pha rol tu phyin pa 'di la brten te/_bla na med pa yang dag par rdzogs pa'i byang chub mngon par rdzogs par 'tshang rgya 
[\[230a.4\]]bar 'gyur ro/_/de gal te dga' ba dang /_yid rangs pas yang dang yang du dge ba'i bshes gnyen la lta ba rnyed cing de la bsnyen bkur byed par 'gyur yang /_gal te de'i lus rnyed pa des sems bskyed pa snga ma de dag la smod par mi byed cing /_'chag par mi byed na/_de'i sa 
[\[230a.5\]]yang rnam pa gnyis su shes par bya ste/_'di lta ste/_nyan thos kyi sa dang /_rang sangs rgyas kyi sa'o/_/rab 'byor 'di lta ste dper na/_dge slong zhig la ltung ba'i rtsa ba bzhi po dag las gang yang rung ba zhig byung na/_dge sbyong ma yin/_shAkya'i sras ma yin te/_de ni lus de 
[\[230a.6\]]nyid kyis dge sbyong gi 'bras bu bzhi po gang yang rung ba dag 'thob pa'i skal ba med do/_/rab 'byor de bzhin du byang chub sems dpa' sems dpa' chen po gang ming bstan pa tsam gyis rlom sems dang ldan pas sems bskyed cing /_ming tsam brjod pa des byang chub sems dpa' gzhan 
[\[230a.7\]]dag la rlom sems su byed la/_brnyas par byed pa de ni de bas kyang shin tu lci ba ste/_sems bskyed pa de ni de bas shin tu lci bar rig par bya'o/_/rab 'byor ltung ba'i rtsa ba lci ba bzhi lta zhog gi_/byang chub sems dpa'i ming bstan pa tsam gyis/_rlom sems dang ldan pas 
[\[230b\]]
[\[230b.1\]]sems bskyed pa de ni/_mtshams med pa lnga bas kyang shin tu lci ba yin te/_sems bskyed pa de ni de bas kyang shin tu lci bar rig par bya'o/_/rab 'byor de ltar na ming bstan pas bdud kyi las phra mo de lta bu dag 'byung bar 'gyur ro/_/rab 'byor gzhan yang bdud sdig can byang 
[\[230b.2\]]chub sems dpa' sems dpa' chen po'i dben pa'i yon tan dag rjod cing 'ong bar 'gyur te/_'ongs nas kyang 'di skad du/_de bzhin gshegs pa ni dben pa'i yon tan dag gsung ba'o zhes zer te/_rab 'byor nga ni 'di lta ste/_dgon pa dang /_nags 'dab dang /_bas 
[\[230b.3\]]mtha'i gnas mal dag ni byang chub sems dpa' sems dpa' chen po'i dben pa yin par mi smra'o/_/rab 'byor gyis gsol pa/_bcom ldan 'das gal te de ltar dgon pa dang /_nags 'dab dang /_bas mtha'i gnas mal dag dben pa ma lags na/_byang chub sems 
[\[230b.4\]]dpa' sems dpa' chen po'i dben pa gzhan gang zhig lags/_bcom ldan 'das byang chub sems dpa' sems dpa' chen po'i dben pa gzhan ji lta bu zhig mchis lags/_bcom ldan 'das kyis bka' stsal pa/_rab 'byor gal te byang chub sems dpa' sems dpa' 
[\[230b.5\]]chen po nyan thos dang ldan pa'i yid la byed pa dag gis dben zhing /_rang sangs rgyas dang ldan pa'i yid la byed pa dag gis dben na/_byang chub sems dpa' sems dpa' chen po'i dben pa yin te/_dgon pa dang /_nags 'dab dang /_bas mtha'i gnas mal dag tu gnas 
[\[230b.6\]]pa ni byang chub sems dpa' sems dpa' chen po'i dben pa ma yin gyi/_rab 'byor de ni byang chub sems dpa' sems dpa' chen po'i dben pa ste/_ngas rjes su gnang ba yin no/_/gal te byang chub sems dpa' sems dpa' chen po dben pa 'dis nyin mtshan du gnas pa ni/_
[\[230b.7\]]dben pa nyid du gnas pa yin no/_/byang chub sems dpa' sems dpa' chen po 'di lta ste/_byang chub sems dpa'i dben pa 'di dgon pa dang /_nags 'dab dang /_bas mtha'i gnas mal rnams su gnas pa ni dben pa nyid du gnas pa yin no/_/gal te byang chub sems 
[\[231a\]]
[\[231a.1\]]dpa' sems dpa' chen po dben pa 'dis/_grong 'dab tu gnas na yang dben pa nyid du gnas pa yin no/_/rab 'byor ngas byang chub sems dpa' sems dpa' chen po'i dben pa rjes su gnang ba gang yin pa de la/_bdud sdig can gyis dgon pa dang /_nags 
[\[231a.2\]]'dab dang /_bas mtha'i gnas mal rnams su gnas par bya'o zhes ston par byed do/_/de dben pa des nyan thos dang ldan pa yid la byed pa dang /_rang sangs rgyas dang ldan pa yid la byed pa dang 'dres pas/_shes rab kyi pha rol tu phyin pa la mi brtson zhing /_rnam pa thams 
[\[231a.3\]]cad mkhyen pa nyid kyang yongs su rdzogs par mi 'gyur ro/_/de de lta de yid la byed pa yongs su ma dag par gnas pa des gnas shing /_de las gzhan pa'i byang chub sems dpa' sems dpa' chen po gang dag grong 'dab na gnas shing sems dang /_yid la byed pa yongs su 
[\[231a.4\]]dag pa/_nyan thos kyi sems dang ma 'dres pa/_rang sangs rgyas kyi sems dang ma 'dres pa/_de las gzhan pa'i sdig pa'i sems bskyed pa dag dang /_ma 'dres pa'i bsam gtan dang /_rnam par thar pa dang /_ting nge 'dzin dang /_snyoms par 'jug pa dang /_mngon par 
[\[231a.5\]]shes pa dang /_yongs su shes pa dag yongs su rdzogs par gyur pa de dag la rlom sems su byed do/_/gzhan yang thabs la mi mkhas pa'i byang chub sems dpa' sems dpa' chen po de/_'brog dgon pa dpag tshad brgya pa/_gdug pa dang /[ {]ri dgas [,]ri dwags [}]dang /_bya dag med pa/_
[\[231a.6\]]chom rkun gyi gnod pa dag med pa/_srin po rgyu ba'i lam gyi mngon sum du bab pa ma yin pa/_de lta bu'i nang du lo'am/_lo brgya'am/_lo stong ngam/_lo 'bum 'am/_lo bye ba khrag khrig phrag 'bum 'am/_de bas kyang lhag par gnas su zin kyang /_dben pa gang gis byang 
[\[231a.7\]]chub sems dpa' sems dpa' chen po lhag pa'i bsam pa la yang dag par zhugs shing /_gnas pa'i dben pa de mi shes na/_byang chub sems dpa' sems dpa' chen po de ni 'dres pa nyid du gnas pa yin te/_dben pa de la chags shing zhen par gnas pas kun nas nyon mongs 
[\[231b\]]
[\[231b.1\]]pa can nyid yin zhing /_des de tsam gyi nga'i sems rangs par byed pa ma yin te/_ngas byang chub sems dpa' sems dpa' chen po rnams kyi dben pa bshad pa gang yin pa'i dben pa de dang de mi ldan zhing /_de ni dben pa de la mi snang ngo /_/de ci'i phyir zhe na/_'di ltar de ni dben 
[\[231b.2\]]pa des mi gnas pa'i phyir ro/_/de'i drung du bdud sdig can 'ongs shing /_steng gi bar snang la 'dug nas/_'di skad du rigs kyi bu legs so legs so/_/'di ni de bzhin gshegs pas bstan pa'i dben pa ma nor ba yin gyi/_khyod dben pa 'di nyid du 'dug shig dang /_khyod 
[\[231b.3\]]myur du bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro zhes smras pa dang /_de dben pa de bas kyang dben pa gces par sems shing de byang chub sems dpa'i theg pa pa'i dge slong rnams dang de bzhin du sbyar te/_dge ba'i chos can gzhan 
[\[231b.4\]]dag la tshe dang ldan pa 'di dag ni 'dres par gnas pas gnas pa yin no zhes rlom sems su byed cing /_byang chub sems dpa' sems dpa' chen po gang dag dben pa'i gnas pas gnas pa de dag la 'dres par gnas pas skul bar byed/_rlom sems su byed de/_gang 
[\[231b.5\]]dag 'dres par gnas pas gnas pa de dag ni dben par gnas pas spyod pa ma yin no zhes zer zhing /_gang la zhes bskyed par bya ba de dag la zhes skyed par mi byed cing /_de la nga rgyal skyed par byed do/_/de ci'i phyir zhe na/_bdag gnas pa gang gis gnas pa'i gnas 
[\[231b.6\]]pa 'di ni/_yang dag pa nyid yin pas na/_bdag la mi ma yin rnams skul bar byed cing /_bdag la mi ma yin pa rnams dran par byed kyi/_grong 'dab na gnas pa dag lta la su zhig skul zhing /_dran par byed par 'gyur snyam du sems pa'i phyir te/_byang chub sems 
[\[231b.7\]]dpa' de ni de ltar byang chub sems dpa'i theg pa pa'i rigs kyi bu gzhan dag la rlom sems su byed pa yin te/_rab 'byor de ni byang chub sems dpa' gdol pa yin par rig par bya'o/_/byang chub sems dpa' sun 'byin pa yin par rig par bya'o/_/byang chub sems dpa' 
[\[232a\]]
[\[232a.1\]]ltar bcos pa yin par rig par bya'o/_/lha dang /_mi dang /_lha ma yin du bcas pa'i 'jig rten gyi chom rkun pa yin par rig par bya'o/_/dge sbyong gi cha byad kyis lha dang /_mi dang /_lha ma yin du bcas pa'i 'jig rten la rkun po yin par rig par bya'o/_/byang 
[\[232a.2\]]chub sems dpa'i theg pa pa'i rigs kyi bu rnams kyi chom rkun pa yin par rig par bya ste/_de lta bu'i rang bzhin can gyi gang zag ni bsnyen par mi bya/_bsten par mi bya/_bsnyen bkur mi bya'o/_/de ci'i phyir zhe na/_rab 'byor gang zag de lta bu ni mngon pa'i nga rgyal can du rig 
[\[232a.3\]]par bya ba'i phyir ro/_/rab 'byor byang chub sems dpa' sems dpa' chen po gang gis rnam pa thams cad mkhyen pa nyid yongs su ma btang zhing /_bla na med pa yang dag par rdzogs pa'i byang chub kyang yongs su ma btang ba'i byang chub sems dpa' sems dpa' chen po lhag 
[\[232a.4\]]pa'i bsam pas/_bla na med pa yang dag par rdzogs pa'i byang chub mngon par rdzogs par 'tshang rgya bar 'dod pa dang sems can thams cad kyi don byed par 'dod pa'i byang chub sems dpa' sems dpa' chen pos/_de lta bu'i rang bzhin can gyi gang zag dag la bsnyen par mi bya/_
[\[232a.5\]]bsten par mi bya/_bsnyen bkur mi bya ste/_gzhan du na rtag tu 'khor bas yid byung ba dang /_yid dngas pa dang /_khams gsum dang /_ma 'dres pas rang gi don sbyar ba la rjes su brtson par bya'o/_/de nyid la yang byams pa'i sems bskyed par bya'o/_/de nyid la yang 
[\[232a.6\]]snying brtse ba dang snying rje bskyed par bya'o/_dga' ba dang btang snyoms bskyed par bya'o/_/ci nas kyang bdag la skyon de lta bu dag thams cad kyi thams cad rnam pa thams cad kyi thams cad du 'byung bar mi 'gyur zhing /_skye bar mi 'gyur ba de ltar bya'o/_/gal te byung na yang myur ba nyid 
[\[232a.7\]]du spang bar bya'o zhes bslab par bya ste/_rab 'byor de ni byang chub sems dpa' sems dpa' chen po rnams kyi rang gi mngon par shes pas rtul ba yin par rig par bya'o/_/rab 'byor gzhan yang byang chub sems dpa' sems dpa' chen po lhag pa'i bsam pas bla na med pa yang 
[\[232b\]]
[\[232b.1\]]dag par rdzogs pa'i byang chub mngon par rdzogs par 'tshang rgya bar 'dod pas dge ba'i bshes gnyen dag la bsnyen par bya/_bsten par bya/_bsnyen bkur bya'o/_/de skad ces bka' stsal pa dang bcom ldan 'das la tshe dang ldan pa rab 'byor gyis 'di skad ces gsol to/_/
[\[232b.2\]]bcom ldan 'das byang chub sems dpa' sems dpa' chen po rnams kyi dge ba'i bshes gnyen dag gang lags par rig par bgyi ba lags/_de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor sangs 
[\[232b.3\]]rgyas bcom ldan 'das rnams ni byang chub sems dpa' sems dpa' chen po rnams kyi dge ba'i bshes gnyen du rig par bya'o/_/rab 'byor byang chub sems dpa' rnams kyang byang chub sems dpa' sems dpa' chen po rnams kyi dge ba'i bshes gnyen du rig par bya'o/_/
[\[232b.4\]]rab 'byor nyan thos rnams kyang /_byang chub sems dpa' sems dpa' chen po rnams kyi dge ba'i bshes gnyen du rig par bya'o/_/rab 'byor gang dag pha rol tu phyin pa drug smra ba dang /_rjod pa dang /_ston pa dang /_'dogs pa dang /_'god pa dang /_rnam par 'byed pa dang /_
[\[232b.5\]]rnam par 'grel pa dang /_gsal bar byed pa dang /_yang dag par ston par byed pa de dag kyang /_byang chub sems dpa' sems dpa' chen po rnams kyi dge ba'i bshes gnyen du rig par bya'o/_/rab 'byor pha rol tu phyin pa drug kyang byang chub sems dpa' sems dpa' chen 
[\[232b.6\]]po rnams kyi dge ba'i bshes gnyen du rig par bya'o/_/dran pa nye bar gzhag pa rnams dang /_de bzhin du sbyar te/_sangs rgyas kyi chos ma 'dres pa [{]bcwa [,]bco [}]brgyad kyi bar dag kyang byang chub sems dpa' sems dpa' chen po rnams kyi dge ba'i bshes gnyen du rig par bya'o/_/
[\[232b.7\]]de bzhin nyid dang /_yang dag pa'i mtha' dang /_chos kyi dbyings kyang byang chub sems dpa' sems dpa' chen po rnams kyi dge ba'i bshes gnyen du rig par bya'o/_/rab 'byor pha rol tu phyin pa drug ni ston pa yin par rig par bya'o/_/pha rol tu phyin pa drug ni lam du rig par 
[\[233a\]]
[\[233a.1\]]bya'o/_/pha rol tu phyin pa drug ni snang ba'o/_/pha rol tu phyin pa drug ni sgron ma'o/_/pha rol tu phyin pa drug ni snang gsal lo/_blo'o/_/shes pa'o/_/shes rab bo/_/pha rol tu phyin pa drug ni skyob pa'o/_/pha rol tu phyin pa drug ni skyabs so/_/
[\[233a.2\]]pha rol tu phyin pa drug ni dpung gnyen no/_/pha rol tu phyin pa drug ni pha'o/_/pha rol tu phyin pa drug ni ma'o/_/dran pa nye bar gzhag pa rnams dang /_de bzhin du sbyar te/_rnam pa thams cad mkhyen pa nyid kyi bar dag ni bag chags dang mtshams sbyor ba dang /_nyon mongs pa thams 
[\[233a.3\]]cad spang bar 'gyur ba yin no/_/de ci'i phyir zhe na/_rab 'byor 'di ltar byang chub kyi phyogs kyi chos sum cu rtsa bdun po 'di dag ni/_de bzhin gshegs pa dgra bcom pa yang dag par rdzogs pa'i sangs rgyas gang dag 'das pa'i dus na/_byung bar gyur pa'i sangs rgyas bcom 
[\[233a.4\]]ldan 'das de dag gi yang yab dang yum du gyur pa yin la/_rab 'byor byang chub kyi phyogs kyi chos sum cu rtsa bdun po 'di dag ni/_de bzhin gshegs pa dgra bcom pa yang dag par rdzogs pa'i sangs rgyas gang dag ma 'ongs pa'i dus na 'byung bar 'gyur ba'i sangs rgyas bcom ldan 
[\[233a.5\]]'das de dag gi yang yab dang /_yum du 'gyur ba yin zhing /_rab 'byor byang chub kyi phyogs kyi chos sum cu rtsa bdun po 'di dag ni/_sangs rgyas bcom ldan 'das gang dag da ltar phyogs bcu'i 'jig rten gyi khams dag na bzhugs te/_'tsho zhing gzhes pa'i sangs rgyas bcom 
[\[233a.6\]]ldan 'das de dag gi yang yab dang yum du gyur pa yin pa'i phyir ro/_/de ci'i phyir zhe na/_rab 'byor 'di ltar 'das pa dang /_ma byon pa dang /_da ltar byung ba'i sangs rgyas bcom ldan 'das rnams ni 'di las nges par byung ba'i phyir ro/_/rab 'byor de lta bas na/_byang chub 
[\[233a.7\]]sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod pa dang /_sangs rgyas kyi zhing yongs su dag par bya bar 'dod pa dang /_sems can rnams kyang yongs su smin par bya bar 'dod pas/_bsdu ba'i 
[\[233b\]]
[\[233b.1\]]dngos po bzhi po dag gis sems can rnams yang dag par bsdu bar bya'o/_/bzhi gang zhe na/_sbyin pa dang /_snyan par smra ba dang /_don spyod pa dang /_don 'thun pa rnams so/_/rab 'byor ngas don gyi dbang 'di mthong bas 'di skad du 'di lta ste/_byang chub kyi phyogs kyi 
[\[233b.2\]]chos sum cu rtsa bdun po 'di dag nyid ni byang chub sems dpa' sems dpa' chen po rnams kyi ston pa dang /_pha dang ma dang /_gnas dang skyob pa dang /_gling dang skyabs dang dpung gnyen yin no zhes smra'o/_/rab 'byor de lta bas na/_byang chub sems dpa' sems dpa' chen 
[\[233b.3\]]po gzhan gyi dring mi 'jog par 'gro bar 'dod pa dang /_gzhan gyi dring mi 'jog par gnas par 'dod pa dang /_sems can thams cad kyi som nyi gcod par 'dod pa dang /_sangs rgyas kyi zhing yongs su dag par bya bar 'dod pa dang /_sems can rnams yongs su smin par bya 
[\[233b.4\]]bar 'dod pas kyang /_shes rab kyi pha rol tu phyin pa 'di nyid la bslab par bya'o/_/de ci'i phyir zhe na/_byang chub sems dpa' sems dpa' chen po gang la bslab par bya ba'i chos rnams shes rab kyi pha rol tu phyin pa 'di las rgya cher bstan pa'i phyir ro/_/de skad ces bka' stsal 
[\[233b.5\]]pa dang /_bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das shes rab kyi pha rol tu phyin pa'i mtshan nyid ji lta bu lags/_bcom ldan 'das kyis bka' stsal pa/_rab 'byor nam mkha' ltar chags pa med pa'i mtshan nyid ni 
[\[233b.6\]]shes rab kyi pha rol tu phyin pa yin no/_/rab 'byor shes rab kyi pha rol tu phyin pa ni mtshan nyid med pa ste/_shes rab kyi pha rol tu phyin pa'i mtshan nyid gang yang med do/_/rab 'byor gyis gsol pa/_bcom ldan 'das mtshan nyid gang gis shes rab kyi pha rol tu phyin pa 
[\[233b.7\]]mchis pa'i mtshan nyid des chos thams cad kyang mchis par 'gyur ba'i rnam grangs mchis lags sam/_bcom ldan 'das kyis bka' stsal pa rab 'byor de de bzhin no/_/de de bzhin te/_rab 'byor mtshan nyid gang gis shes rab kyi pha rol tu phyin pa yod pa'i mtshan 
[\[234a\]]
[\[234a.1\]]nyid kyis chos thams cad kyang yod pa yin no/_/de ci'i phyir zhe na/_rab 'byor chos thams cad ni rang bzhin gyis dben la/_chos thams cad ni rang bzhin gyis stong pa'i phyir te/_rab 'byor rnam grangs des na mtshan nyid gang gis shes rab kyi 
[\[234a.2\]]pha rol tu phyin pa yod pa'i mtshan nyid des/_chos thams cad kyang yod pa yin te/_'di lta ste/_stong pa nyid kyi mtshan nyid dang /_dben pa'i mtshan nyid do/_/de skad ces bka' stsal pa dang bcom ldan 'das la tshe dang ldan pa rab 'byor gyis 'di skad ces 
[\[234a.3\]]gsol to/_/bcom ldan 'das gal te chos thams cad ni chos thams cad kyis dben pa lags la/_chos thams cad ni chos thams cad kyis stong pa lags na/_bcom ldan 'das sems can rnams kyi kun nas nyon mongs pa dang /_rnam par byang ba ji ltar mchis par gyur lags/_
[\[234a.4\]]bcom ldan 'das dben pa ni kun nas nyon mongs par mi 'gyur zhing /_rnam par byang bar mi 'gyur la/_stong pa nyid kyang kun nas nyon mongs par mi 'gyur zhing /_rnam par byang bar mi 'gyur lags pas/_dben pa dang /_stong pa nyid ni bla na med pa yang dag par rdzogs 
[\[234a.5\]]pa'i byang chub mngon par rdzogs par 'tshang rgya bar mi 'gyur lags te/_dben pas kyang stong pa nyid la byang chub mngon par rdzogs par 'tshang rgya ba'i chos gang yang dmigs par mi 'gyur la/_stong pa nyid kyis kyang dben pa la/_byang chub mngon par rdzogs par 'tshang 
[\[234a.6\]]rgya ba'i chos gang yang dmigs par mi 'gyur lags na/_bcom ldan 'das kyis gsungs pa 'di'i don ji ltar rtog par bgyi lags/_de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor 
[\[234a.7\]]'di ji snyam du sems/_sems can 'di dag yun ring po nas ngar 'dzin pa dang /_nga yir 'dzin pa la spyod spyod pa yin snyama'am/_rab 'byor gyis gsol pa/_bcom ldan 'das de de lta lags so/_/bde bar gshegs pa de de ltar lags te/_sems can 'di 
[\[234b\]]
[\[234b.1\]]dag ni yun ring po nas ngar 'dzin pa dang /_nga yir 'dzin pa la spyod spyod pa lags so/_/bcom ldan 'das kyis bka' stsal pa/_rab 'byor 'di ci snyam du sems/_ngar 'dzin pa dang /_nga yir 'dzin pa dag dben pa yin zhing /_ngar 'dzin pa dang /_ngar yir 
[\[234b.2\]]'dzin pa dag stong pa yin snyama'am/_rab 'byor gyis gsol pa/_bcom ldan 'das dben pa lags so/_/bde bar gshegs pa stong pa lags so/_/bcom ldan 'das kyis bka' stsal pa/_rab 'byor 'di ji snyam du sems/_ngar 'dzin pa dang /_ngar yir 
[\[234b.3\]]'dzin pa'i sems can rnams 'phyan zhing 'khor snyama'am/_rab 'byor gyis gsol pa/_bcom ldan 'das de de lta lags so/_/bde bar gshegs pa de de ltar lags te/_ngar 'dzin pa dang /_nga yir 'dzin pa'i sems can rnams 'phyan zhing 'khor lags 
[\[234b.4\]]so/_/bcom ldan 'das kyis bka' stsal pa/_rab 'byor de ltar na/_'khor ba na 'khor zhing 'phyan pa'i sems can rnams kyis kun nas nyon mongs pa yang yod pa yin no/_/rab 'byor gang la ngar 'dzin pa med pa dang /_ngar yir 'dzin pa med pa de la 'dzin pa med 
[\[234b.5\]]de sems can de dag ni 'khor bar mi 'phyan zhing mi 'khor ro/_/gang la 'khor bar 'phyan pa med pa dang /_'khor ba med pa de la kun nas nyon mongs par 'gyur ba med de/_rab 'byor de ltar na rnam par byang ba yang yod pa yin no/_/de skad ces bka' stsal pa dang /_
[\[234b.6\]]bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das de ltar spyod pa'i byang chub sems dpa' sems dpa' chen po ni gzugs la mi spyod lags so/_/tshor ba dang /_'du shes dang /_'du byed rnams dang /_rnam par shes pa la mi 
[\[234b.7\]]spyod lags so/_/de bzhin du dran pa nye bar gzhag pa rnams kyi bar la mi spyod lags so/_/so so yang dag par rig pa bzhi'i bar la mi spyod lags so/_/de ci'i slad du zhe na/_'di ltar gang spyod pa'am/_gang gis spyod pa'am/_gang la spyod par bgyi ba'i chos 
[\[235a\]]
[\[235a.1\]]de dag thams cad dmigs su ma mchis pa'i slad du ste/_bcom ldan 'das de ltar spyod pa'i byang chub sems dpa' sems dpa' chen po ni lha dang /_mi dang lha ma yin du bcas pa'i 'jig rten gyis mi thul ba lags so/_/bcom ldan 'das de ltar 
[\[235a.2\]]spyod pa'i byang chub sems dpa' sems dpa' chen po ni nyan thos dang /_rang sangs rgyas thams cad kyis zil gyis mi non pa lags so/_/de ci'i slad du zhe na/_'di ltar de ni zil gyis non pa'i gnas 'di lta ste/_byang chub sems dpa'i skyon ma mchis pa la gnas pa'i 
[\[235a.3\]]slad du/_bcom ldan 'das byang chub sems dpa' sems dpa' chen po rnam pa thams cad mkhyen pa nyid yid la bgyid pas/_gnas pa ni zil gyis non par mi 'gyur lags so/_/bcom ldan 'das de ltar spyod pa'i byang chub sems dpa' sems dpa' chen po ni rnam 
[\[235a.4\]]pa thams cad mkhyen pa nyid dang yang nye bar gyur pa lags so/_/bcom ldan 'das kyis bka' stsal pa/_rab 'byor 'di ji snyam du sems/_'dzam bu'i gling gi sems can gang ji snyed pa de dag thams cad kyis mi'i lus thob par gyur la/_mi'i lus thob nas kyang /_bla na 
[\[235a.5\]]med pa yang dag par rdzogs pa'i byang chub mngon par rdzogs par sangs rgyas par gyur nas/_de dag la rigs kyi bu'am rigs kyi bu mo la la zhig ji srid 'tsho'i bar du bsnyen bkur byed de/_na bza' dang /_zhal zas dang /_gzims cha dang /_gdan dang /_snyun gyi gsos sman dang /_
[\[235a.6\]]yo byad dag gis bsti stang du byed/_bla mar byed/_ri mor byed/_mchod pa byed cing /_dge ba'i rtsa ba de yang bla na med pa yang dag par rdzogs pa'i byang chub tu yongs su bsngos nas/_rab 'byor 'di ji snyam du sems/_rigs kyi bu'am rigs kyi bu mo de gzhi de las bsod nams 
[\[235a.7\]]mang du skyed par 'gyur snyama'am/_rab 'byor gyis gsol pa/_bcom ldan 'das mang lags so/_/bde bar gshegs pa mang lags so/_/bcom ldan 'das kyis bka' stsal pa/_rab 'byor de bas kyang rigs kyi bu'am rigs kyi bu mo gang shes rab kyi pha rol tu phyin pa dang 
[\[235b\]]
[\[235b.1\]]ldan pa'i yid la byed pas/_gnas shing gzhan dag la yang shes rab kyi pha rol tu phyin pa 'chad par byed/_ston par byed/_'dogs par byed/_'god par byed/_rnam par 'grel par byed/_rnam par 'byed par byed/_gsal bar byed cing /_yang dag par rab tu ston par 
[\[235b.2\]]byed pa de/_ches bsod nams mang du skyed par 'gyur ro/_/de bzhin du sbyar te/_stong gsum gyi stong chen po'i 'jig rten gyi khams na sems can gang dag ci snyed pa de dag thams cad snga phyi med par mi'i lus thob par gyur la/_rigs kyi bu'am rigs kyi bu mo la la zhig gis de 
[\[235b.3\]]dag dge ba bcu'i las kyi lam la bkod cing /_bsam gtan bzhi dang /_tshad med pa bzhi dang /_gzugs med pa'i snyoms par 'jug pa bzhi dang /_rgyun du zhugs pa'i 'bras bu dang de bzhin du sbyar te/_rang byang chub kyi bar la bkod pa dang /_bla na med pa yang dag par 
[\[235b.4\]]rdzogs pa'i byang chub kyi bar la bkod cing /_dge ba'i rtsa ba de yang bla na med pa yang dag par rdzogs pa'i byang chub tu yongs su bsngos na/_rab 'byor 'di ji snyam du sems/_rigs kyi bu 'am rigs kyi bu mo de gzhi de las bsod nams mang du skyed par 'gyur snyama'am/_rab 'byor 
[\[235b.5\]]gyis gsol pa/_bcom ldan 'das mang lags so/_/bde bar gshegs pa mang lags so/_/bcom ldan 'das kyis bka' stsal pa/_rab 'byor de bas kyang rigs kyi bu'am rigs kyi bu mo gang rnam pa thams cad mkhyen pa nyid dang ldan pa'i yid la byed pas gnas shing 
[\[235b.6\]]gzhan dag la yang shes rab kyi pha rol tu phyin pa 'di ni 'chad par byed/_ston par byed/_'dogs par byed/_'god par byed/_rnam par 'grel par byed/_rnam par 'byed par byed/_gsal bar byed cing yang dag par rab tu ston par byed pa de/_ches bsod nams mang du 
[\[235b.7\]]skyed par 'gyur te/_rab 'byor byang chub sems dpa' sems dpa' chen po ni sems can thams cad kyi sbyin gnas su gyur pa yin no/_/de ci'i phyir zhe na/_'di ltar de bzhin gshegs pa dgra bcom pa yang dag par rdzogs pa'i sangs rgyas ma gtogs par/_byang chub sems 
[\[236a\]]
[\[236a.1\]]dpa' sems dpa' chen po gnas pa ji lta ba de lta bu'i sems can gang yang med pa'i phyir ro/_/de ci'i phyir zhe na/_'di ltar rigs kyi bu dag shes rab kyi pha rol tu phyin pa la spyod pa ni/_byams pa chen po mngon par sgrub par byed cing /_de dag shes rab kyi 
[\[236a.2\]]pha rol tu phyin pa la spyod pa na/_sems can thams cad gsad par gyur pa lta bur yang dag par rjes su mthong nas/_de dag snying rje chen po mngon par sgrub par byed de/_de dag gnas pa des gnas shing /_dga' bas rab tu dga' bar byed cing /_de dag dga' ba chen 
[\[236a.3\]]po mngon par sgrub par byed kyang /_de dag mtshan ma de dang lhan cig mi gnas par de dag btang snyoms chen po thob par byed pa'i phyir ro/_/rab 'byor 'di ni byang chub sems dpa' sems dpa' chen po rnams kyi shes rab kyi snang ba chen po yin te/_'di lta ste/_shes rab kyi pha rol 
[\[236a.4\]]tu phyin pa'i snang ba dang /_bsam gtan dang /_brtson 'grus dang /_bzod pa dang /_tshul khrims dang /_sbyin pa'i pha rol tu phyin pa'i snang ba yin no/_/rigs kyi bu de dag ni mngon par rdzogs par sangs ma rgyas kyang /_sems can thams cad kyi sbyin pa'i gnas su gyur 
[\[236a.5\]]pa yang yin la/_bla na med pa yang dag par rdzogs pa'i byang chub las kyang phyir mi ldog go/_/gang gis gos dang /_zas dang /_mal cha dang /_stan dang na ba'i gsos sman dang /_yo byad dag yongs su spyad na/_shes rab kyi pha rol tu phyin pa dang ldan pa'i yid la byed 
[\[236a.6\]]pas gnas la/_sbyin pa po dang /_sbyin bdag rnams kyi sbyin pa de dag yongs su sbyong zhing /_rnam pa thams cad mkhyen pa nyid dang yang nye bar gyur pas na/_de'i yo byad de dag ni 'bras bu che ba dang /_phan yon che bar 'gyur ro/_/rab 'byor de lta bas na/_byang chub sems 
[\[236a.7\]]dpa' sems dpa' chen po yul 'khor gyi bsod snyoms 'bras bu yod par spyod par 'dod pa dang /_sems can thams cad la lam nye bar ston par 'dod pa dang /_snang ba chen po byed par 'dod pa dang /_sems can bcings par gyur pa rnams yongs su dgrol bar 'dod 
[\[236b\]]
[\[236b.1\]]pa dang /_sems can thams cad la bla na med pa'i shes rab kyi mig nye bar ston par 'dod pa ni shes rab kyi pha rol tu phyin pa dang ldan pa'i yid la byed pa dag gis gnas par bya'o/_/rab 'byor gal te byang chub sems dpa' sems dpa' chen po shes rab kyi pha rol tu phyin pa dang ldan 
[\[236b.2\]]pa'i yid la byed pa de dag gis yid la byed cing gal te byang chub sems dpa' sems dpa' chen po shes rab kyi pha rol tu phyin pa dang ldan pa'i yid la byed pa de dag gis yid la byed na des shes rab kyi pha rol tu phyin pa dang ldan pa nyid kyi gtam yang brjod par bya'o/_/des shes rab 
[\[236b.3\]]kyi pha rol tu phyin pa dang ldan pa nyid kyi gtam brjod nas kyang /_shes rab kyi pha rol tu phyin pa dang ldan pa nyid kyi yid la byed pa dag gis yid la bya'o/_/shes rab kyi pha rol tu phyin pa dang ldan pa nyid kyis yid la byed pas gnas pa des yid la byed pa gzhan dag gi go skabs mi 
[\[236b.4\]]dbye bar ji ltar shes rab kyi pha rol tu phyin pa dang ldan pas yid la byed pa de dag gi brtson pa mi btang bar nyin mtshan du gnas par byed pa de ltar bya'o/_/rab 'byor 'di lta ste dper na/_sngon chad nor bu rin po che rnyed ma myong ba'i mi zhig yod la/_des dus gzhan zhig na nor bu rin po 
[\[236b.5\]]che rnyed par gyur te des nor bu rin po che de rnyed pas/_dga' ba dang /_mchog tu dga' ba dang /_yid bde ba rgya chen po dang ldan par gyur pa las des nor bu rin po che de rnyed ma thag tu stor bar gyur na/_de gzhi de las sdug bsngal ba dang /_yid mi bde ba chen po dang ldan par 'gyur te/_de 
[\[236b.6\]]rtag tu rgyun mi 'chad par/_e ma'o kyi hud bdag ni nor bu rin po che de dang bral bar gyur to snyam du nor bu rin po che dang ldan pa'i yid la byed pa sha stag 'byung bar 'gyur ro/_/rab 'byor de bzhin du byang chub sems dpa' sems dpa' chen pos kyang 'di ni rin po che yin no snyam du bsam 
[\[236b.7\]]zhing rnam pa thams cad mkhyen pa nyid dang ldan pa'i yid la byed pa dag dang mi 'bral bar bya'o/_/de skad ces bka' stsal pa dang bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das yid la bgyid pa thams cad ni rang bzhin dang bral ba 
[\[237a\]]
[\[237a.1\]]lags la/_yid la bgyid pa thams cad ni rang bzhin gyis stong pa lags na/_bcom ldan 'das ji ltar byang chub sems dpa' sems dpa' chen po rnam pa thams cad mkhyen pa nyid dang ldan pa'i yid la bgyid pa dag dang ma bral ba gyur pa lags/_bral ba 
[\[237a.2\]]la ni byang chub sems dpa' dang yid la bgyid pa dag dang /_rnam pa thams cad mkhyen pa nyid kyang dmigs su ma mchis pa lags/_de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor gal te byang chub 
[\[237a.3\]]sems dpa' sems dpa' chen pos 'di ltar chos thams cad ni rang bzhin dang bral ba ste/_de dag ni nyan thos rnams kyis ma byas/_rang sangs rgyas rnams kyis ma byas/_sangs rgyas bcom ldan 'das rnams kyis kyang ma mdzad de/_chos kyi dbyings dang /_chos gnas pa nyid dang /_
[\[237a.4\]]chos skyon med pa nyid dang de bzhin nyid dang /_ma nor ba de bzhin nyid dang /_gzhan ma yin pa de bzhin nyid dang /_yang dag pa'i mtha' ni gnas pa nyid yin no/_/zhes bya bar shes pa'i byang chub sems dpa' sems dpa' chen po ni shes rab kyi pha rol tu phyin pa dang ma bral ba yin no/_/
[\[237a.5\]]de ci'i phyir zhe na/_rab 'byor 'di ltar shes rab kyi pha rol tu phyin pa ni rang bzhin gyis dben zhing /_rang bzhin gyis stong pa yin pas na/_de la rnam par 'phel ba med cing yongs su 'grib pa med pa'i phyir ro/_/rab 'byor gyis gsol pa bcom ldan 'das/_gal te shes 
[\[237a.6\]]rab kyi pha rol tu phyin pa rang bzhin gyis dben zhing /_rang bzhin gyis stong pa lags na/_bcom ldan 'das ji ltar byang chub sems dpa' sems dpa' chen po shes rab kyi pha rol tu phyin pa la yang dag par bsgrub par bgyis shing /_bla na med pa yang dag par rdzogs pa'i 
[\[237a.7\]]byang chub mngon par rdzogs par 'tshang rgya bar 'gyur lags/_bcom ldan 'das kyis bka' stsal pa/_rab 'byor byang chub sems dpa' sems dpa' chen pos/_shes rab kyi pha rol tu phyin pa yang dag par bsgrubs kyang /_rnam par 'phel ba'am/_yongs su 
[\[237b\]]
[\[237b.1\]]'grib pa med de/_yang dag pa'i mtha' la yang rnam par 'phel ba'am/_yongs su 'grib pa med la/_chos kyi dbyings la yang rnam par 'phel ba'am/_yongs su 'grib pa med do/_/de ci'i phyir zhe na/_'di ltar shes rab kyi pha rol tu phyin pa ni/_gcig kyang 
[\[237b.2\]]ma yin la gnyis kyang ma yin pa'i phyir ro/_/rab 'byor gal te de ltar bstan pa na byang chub sems dpa' sems dpa' chen po'i sems mi zhum mi 'gong /_mi skrag mi dngang zhing /_dngang bar mi 'gyur na/_byang chub sems dpa' sems dpa' chen po de ni phyir mi ldog pa'i sa 
[\[237b.3\]]la gnas shing mthar thug par 'gro ba yin te/_byang chub sems dpa' sems dpa' chen po de ni shes rab kyi pha rol tu phyin pa la spyod pa yin no/_/de nas bcom ldan 'das la/_tshe dang ldan pa rab 'byor gyis 'di skad ces gsol to/_/bcom ldan 'das shes rab kyi pha rol tu 
[\[237b.4\]]phyin pa'i stong pa nyid dang /_gsog nyid dang /_gsob nyid dang /_ya ma brla nyid dang /_snying po ma mchis pa gang lags pa de/_shes rab kyi pha rol tu phyin pa la spyod lags sam/_bcom ldan 'das kyis bka' stsal pa/_rab 'byor de ni ma yin no/_/gsol pa/_
[\[237b.5\]]bcom ldan 'das shes rab kyi pha rol tu phyin pa las gud na/_gang shes rab kyi pha rol tu phyin pa la spyod pa'i chos 'ga' yang dmigs su mchis lags sam/_bka' stsal pa/_rab 'byor de ni ma yin no/_/gsol pa/_bcom ldan 'das shes rab kyi pha rol tu phyin pa 
[\[237b.6\]]shes rab kyi pha rol tu phyin pa la spyod lags sam/_bka' stsal pa rab 'byor de ni ma yin no/_/gsol pa/_bcom ldan 'das stong pa nyid stong pa nyid la spyod lags sam/_bka' stsal pa/_rab 'byor de ni ma yin no/_/gsol pa/_bcom ldan 'das stong 
[\[237b.7\]]pa nyid las gzhan pa zhig stong pa nyid la spyod lags sam/_bka' stsal pa/_rab 'byor de ni ma yin no/_/gsol pa bcom ldan 'das gzugs shes rab kyi pha rol tu phyin pa la spyod lags sam/_tshor ba dang /_'du shes dang /_'du byed rnams dang /_rnam par shes pa 
[\[238a\]]
[\[238a.1\]]shes rab kyi pha rol tu phyin pa la spyod lags sam/_bka' stsal pa/_rab 'byor de ni ma yin no/_/gsol pa/_bcom ldan 'das pha rol tu phyin pa drug po dag shes rab kyi pha rol tu phyin pa la spyod lags sam/_de bzhin du so so yang dag par rig pa bzhi'i 
[\[238a.2\]]bar dag shes rab kyi pha rol tu phyin pa la spyod lags sam/_bka' stsal pa/_rab 'byor de ni ma yin no/_/gsol pa/_bcom ldan 'das gzugs kyi stong pa nyid dang /_gsog nyid dang /_gsob nyid dang /_ya ma brla nyid dang /_snying po ma mchis pa nyid dang /_de bzhin nyid dang /_
[\[238a.3\]]ma nor ba de bzhin nyid dang /_gzhan ma lags pa de bzhin nyid dang /_chos nyid dang /_chos kyi dbyings dang /_chos gnas pa nyid dang /_chos skyon med pa nyid dang /_yang dag pa'i mtha' gang lags pa de shes rab kyi pha rol tu phyin pa la spyod lags sam/_bka' stsal pa/_rab 
[\[238a.4\]]'byor de ni ma yin no/_/gsol pa/_bcom ldan 'das de bzhin du mi 'jigs pa bzhi'i bar gyi stong pa nyid dang /_gsog nyid dang /_gsob nyid dang /_ya ma brla nyid dang /_snying po ma mchis pa nyid gang lags pa de shes rab kyi pha rol tu phyin pa la spyod lags sam/_bka' 
[\[238a.5\]]stsal pa/_rab 'byor de ni ma yin no/_/gsol pa/_bcom ldan 'das gal te chos de dag shes rab kyi pha rol tu phyin pa la mi spyod lags na/_bcom ldan 'das byang chub sems dpa' sems dpa' chen pos ji ltar spyad na/_shes rab kyi pha rol tu phyin pa la spyod pa 
[\[238a.6\]]lags/_de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor 'di ji snyam du sems/_khyod kyis chos gang shes rab kyi pha rol tu phyin pa la spyod pa'i chos de yang dag par rjes su mthong snyam mam/_
[\[238a.7\]]gsol pa bcom ldan 'das de ni ma lags so/_/bka' stsal pa/_rab 'byor 'di ji snyam du sems/_khyod kyis gang la byang chub sems dpas spyad par bya ba'i shes rab kyi pha rol tu phyin pa yang dag par rjes su mthong snyama'am/_gsol pa/_bcom ldan 'das de ni ma 
[\[238b\]]
[\[238b.1\]]lags so/_/bka' stsal pa/_rab 'byor 'di ji snyam du sems khyod kyis gang yang dag par rjes su ma mthong ba'i chos de la chos 'ga' zhig dmigs su yod snyama'am/_gsol pa/_bcom ldan 'das de ni ma lags so/_/bka' stsal pa/_rab 'byor 'di ji snyam du 
[\[238b.2\]]sems/_chos gang dmigs su med pa de la skye ba'am 'gag par 'gyur pa yod snyama'am/_gsol pa/_bcom ldan 'das de ni ma lags so/_/bka' stsal pa/_rab 'byor 'di ni byang chub sems dpa' sems dpa' chen po rnams kyi mi skye ba'i chos la bzod pa yin te/_rab 
[\[238b.3\]]'byor bzod pa de lta bu dang ldan pa'i byang chub sems dpa' sems dpa' chen po ni bla na med pa yang dag par rdzogs pa'i byang chub tu lung bstan par 'gyur ro/_/rab 'byor 'di ni de bzhin gshegs pa'i mi 'jigs pa dang /_so so yang dag par rig pa yin te/_byang chub sems 
[\[238b.4\]]dpa' sems dpa' chen po de ltar bsgrubs cing de ltar spyod pa dang /_de ltar 'bad cing de ltar rtsol bas/_bla na med pa yang dag par rdzogs pa'i byang chub kyi ye shes dang /_ye shes chen po dang /_rnam pa thams cad mkhyen pa nyid rjes su 'thob par mi 'gyur ba de ni gnas 
[\[238b.5\]]med do/_/de ci'i phyir zhe na/_'di ltar byang chub sems dpa' sems dpa' chen po des mi skye ba'i chos la bzod pa thob pas na/_'di ltar de ni bla na med pa yang dag par rdzogs pa'i byang chub mngon par rdzogs par sangs rgyas kyi bar du de la gzhol bar 'gyur ba'i phyir ro/_/
[\[238b.6\]]de skad ces bka' stsal pa dang /_bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das chos thams cad skye ba'i slad du/_byang chub sems dpa' sems dpa' chen po bla na med pa yang dag par rdzogs pa'i byang chub tu lung bstan 
[\[238b.7\]]par 'gyur lags sam/_bka' stsal pa/_rab 'byor de ni ma yin no/_/gsol pa/_bcom ldan 'das chos thams cad skye ba ma mchis pa'i slad du/_byang chub sems dpa' sems dpa' chen po bla na med pa yang dag par rdzogs pa'i byang chub tu lung bstan par 
[\[239a\]]
[\[239a.1\]]'gyur lags sam/_bka' stsal pa/_rab 'byor de ni ma yin no/_/gsol ba/_bcom ldan 'das gal te skye ba'i slad du yang /_byang chub sems dpa' sems dpa' chen po bla na med pa yang dag par rdzogs pa'i byang chub tu lung bstan par mi 'gyur 
[\[239a.2\]]la/_skye ba ma mchis pa'i slad du yang ma lags na/_bcom ldan 'das 'o na ji ltar byang chub sems dpa' sems dpa' chen po rnams bla na med pa yang dag par rdzogs pa'i byang chub tu lung bstan par 'gyur lags/_de skad ces gsol ba dang /_bcom ldan 'das kyis 
[\[239a.3\]]tshe dang ldan pa rab 'byor la 'di skad ces bka' stsal to/_/rab 'byor 'di ji snyam du sems/_khyod kyis chos gang bla na med pa yang dag par rdzogs pa'i byang chub tu lung bstan pa'i chos de yang dag par rjes su mthong snyam 'am/_gsol pa/_bcom ldan 'das de ni ma lags te/_bcom 
[\[239a.4\]]ldan 'das bdag gis ni chos gang bla na med pa yang dag par rdzogs pa'i byang chub tu lung bstan pa'i chos de yang yang dag par rjes su ma mthong la/_bcom ldan 'das bdag gis ni chos gang bla na med pa yang dag par rdzogs pa'i byang chub mngon par rdzogs par 'tshang rgya ba dang /_gang gis 
[\[239a.5\]]mngon par rdzogs par 'tshang rgya ba dang /_gang zhig mngon par rdzogs par 'tshang rgya bar bgyi ba'i chos de yang yang dag par rjes su ma mthong lags so/_/bcom ldan 'das kyis bka' stsal pa/_rab 'byor de de bzhin no/_/de de bzhin te/_rab 'byor byang chub sems dpa' sems 
[\[239a.6\]]dpa' chen po chos thams cad mi dmigs pa ni 'di snyam du bdag mngon par rdzogs par 'tshang rgya bar 'gyur ro/_/'dis mngon par rdzogs par 'tshang rgya bar 'gyur ro/_/'di mngon par rdzogs par 'tshang rgya bar 'gyur ro snyam du mi sems so/_/de ci'i phyir zhe na/_rab 'byor 'di 
[\[239a.7\]]ltar byang chub sems dpa' sems dpa' chen po shes rab kyi pha rol tu phyin pa la spyod pa la rnam par rtog pa/_de dag thams cad du mi 'byung ba'i phyir ro/_/de ci'i phyir zhe na/_rab 'byor shes rab kyi pha rol tu phyin pa ni rnam par rtog pa med pa'i phyir ro/_/shes rab kyi pha rol 
[\[239b\]]
[\[239b.1\]]tu phyin pa khri brgyad stong pa las/_rnam par rtog pa spang bar bstan pa'i le'u zhes bya ste lnga bcu rtsa lnga'o//_//shes rab kyi pha rol tu phyin pa khri brgyad stong pa/_bam po bzhi bcu rtsa gcig pa/_de nas bcom ldan 'das la lha'i dbang po brgya byin 
[\[239b.2\]]gyis 'di skad ces gsol to/_/bcom ldan 'das shes rab kyi pha rol tu phyin pa ni/_shin tu dben pa nyid kyi slad du shes rab kyi pha rol tu phyin pa 'di ni zab pa/_mthong bar dka' ba/_khong du chud par dka' ba/_brtag mi nus pa/_rtog ges spyod pa ma lags pa/_zhib mo 
[\[239b.3\]]brtags pa'i mkhas pa dang mdzangs pas rig par bgyi ba'i bar dag lags te/_bcom ldan 'das gang dag shes rab kyi pha rol tu phyin pa zab mo 'di nyan pa dang /_'dzin pa dang /_'chang ba dang /_klog pa dang /_kun chub par bgyid pa dang /_de bzhin nyid du sgrub par bgyid 
[\[239b.4\]]cing /_bla na med pa yang dag par rdzogs pa'i byang chub mngon par rdzogs par sangs rgyas kyi bar du sems dang sems las byung ba'i chos gzhan dag gi skabs mi 'byed pa de dag ni dge ba'i rtsa ba ngan don dang ldan pa ma lags so/_/bcom ldan 'das kyis bka' stsal pa/_kau shi ka 
[\[239b.5\]]de de bzhin no/_/de de bzhin te/_kau shi ka gang dag shes rab kyi pha rol tu phyin pa zab mo 'di nyan pa dang /_'dzin pa dang /_klog pa dang /_kun chub par byed pa dang /_de bzhin nyid du sgrub par byed cing /_bla na med pa yang dag par rdzogs pa'i byang chub mngon par rdzogs par sangs 
[\[239b.6\]]rgyas kyi bar du sems dang sems las byung ba'i chos gzhan dag gi skabs mi 'byed pa de dag ni dge ba'i rtsa ba ngan don dang ldan pa ma yin no/_/kau shi ka 'di ji snyam du sems/_'dzam bu'i gling gi sems can gang dag ji snyed pa de dag thams cad dge ba bcu'i las kyi lam dang ldan 
[\[239b.7\]]par gyur cing /_bsam gtan bzhi dang /_tshad med pa bzhi dang /_gzugs med pa'i snyoms par 'jug pa bzhi dang ldan par gyur la/_rigs kyi bu'am rigs kyi bu mo la la zhig kyang shes rab kyi pha rol tu phyin pa zab mo 'di 'dzin pa dang /_'chang ba dang /_klog pa dang /_
[\[240a\]]
[\[240a.1\]]kun chub par byed la bzung zhing bcangs la/_blang bar byed nas kyang /_de bzhin nyid du sgrub par byed na/_kau shi ka dge ba'i rtsa ba de la dge ba'i rtsa ba snga ma des ni brgya'i char yang nye bar mi 'gro'o/_/stong gi cha dang /_'bum gyi cha dang /_bye ba phrag 'bum gyi char 
[\[240a.2\]]yang nye bar mi 'gro'o/_/grangs dang /_cha dang /_bgrang ba dang /_dpe dang /_rgyur yang nye bar mi 'gro'o/_/de nas dge slong zhig gis lha'i dbang po brgya byin la 'di skad ces smras so/_/kau shi ka rigs kyi bu'am/_rigs kyi bu mo gang dag g.yeng ba med pa'i sems kyis shes rab kyi pha 
[\[240a.3\]]rol tu phyin pa zab mo 'di 'dzin pa dang /_'chang zhing klog la kun chub par byed pa dang /_de bzhin nyid du sgrub par byed cing /_bla na med pa yang dag par rdzogs pa'i byang chub mngon par rdzogs par sangs rgyas kyi bar du sems dang sems las byung ba'i chos gzhan dag gi skabs mi 'byed 
[\[240a.4\]]pa/_de dag gis ni 'dzam bu'i gling gi sems can rnams dge ba bcu'i las kyi lam dang ldan par gyur pa dang /_bsam gtan bzhi dang ldan pa dang /_tshad med pa bzhi dang ldan pa dang /_gzugs med pa'i snyoms par 'jug pa bzhi dang ldan pa dang /_mngon par shis pa lnga dang ldan 
[\[240a.5\]]pa de dag zil gyis non pa yin no/_/de skad ces smras pa dang /_lha'i dbang po brgya byin gyis dge slong de la 'di skad ces smras so/_/dge slong byang chub sems dpa' sems dpa' chen po des sems bskyed pa gcig gis kyang 'dzam bu'i gling gi sems can dge ba bcu'i las kyi 
[\[240a.6\]]lam dang ldan pa dang /_bsam gtan bzhi dang ldan pa dang /_tshad med pa bzhi dang ldan pa dang /_gzugs med pa'i snyoms par 'jug pa bzhi dang ldan pa dang /_mngon par shes pa lnga dang ldan pa de dag zil gyis non na gang dag shes rab kyi pha rol tu phyin pa zab mo 'di 
[\[240a.7\]]'dzin pa dang /_'chang ba dang /_klog pa dang /_kun chub par byed pa dang /_bzung zhing bcangs la klag shing /_kun chub par byed nas kyang /_de bzhin nyid du sgrub par byed pa dag gis lta smos kyang ci dgos te/_lha dang mi dang /_lha ma yin du bcas pa'i 'jig rten zil 
[\[240b\]]
[\[240b.1\]]gyis non par 'gyur ba'i/_byang chub sems dpa' sems dpa' chen po rnams kyis ni lha dang mi dang lha ma yin du bcas pa'i 'jig rten zil gyis non par 'gyur ro/_/byang chub sems dpa' sems dpa' chen po rnams kyis lha dang /_mi dang /_lha ma yin du bcas pa'i 'jig 
[\[240b.2\]]rten nyi tshe zil gyis non par 'gyur ba yang ma zad de/_byang chub sems dpa' sems dpa' chen po rnams kyis ni rgyun du zhugs pa dang /_lan cig phyir 'ong ba dang /_phyir mi 'ong ba dang /_dgra bcom pa dang /_rang sangs rgyas gang ji snyed pa de dag thams cad kyang zil gyis non par 
[\[240b.3\]]'gyur ro/_/rgyun du zhugs pa rnams dang /_rang sangs rgyas kyi bar dag nyi tsher yang ma zad de/_byang chub sems dpa' sems dpa' chen po rnams kyis ni byang chub sems dpa' sems dpa' chen po gang dag sbyin pa'i pha rol tu phyin pa la spyod pa thabs la mkhas pa dang mi ldan zhing /_
[\[240b.4\]]shes rab kyi pha rol tu phyin pa dang bral ba de dag thams cad kyang zil gyis non par 'gyur ro/_/gang dag sbyin pa'i pha rol tu phyin pa la spyod pa dag nyi tsher yang ma zad de/_byang chub sems dpa' sems dpa' chen po rnams kyis ni/_byang chub sems dpa' sems dpa' chen po 
[\[240b.5\]]gang dag tshul khrims kyi pha rol tu phyin pa la spyod pa thabs la mkhas pa dang mi ldan zhing /_shes rab kyi pha rol tu phyin pa dang bral ba de dag kyang zil gyis non par 'gyur ro/_/gang dag tshul khrims kyi pha rol tu phyin pa la spyod pa dag nyi tsher yang ma zad de byang chub sems 
[\[240b.6\]]dpa' sems dpa' chen po rnams kyis ni/_byang chub sems dpa' sems dpa' chen po gang dag bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa la spyod pa thabs la mkhas pa dang mi ldan zhing /_shes rab 
[\[240b.7\]]kyi pha rol tu phyin pa dang bral ba dag kyang zil gyis non par 'gyur te/_byang chub sems dpa' sems dpa' chen po gang dag ji skad bstan pa'i shes rab kyi pha rol tu phyin pa la spyod pa de dag ni lha dang mi dang lha ma yin du bcas pa'i 'jig rten gyis zil gyis non par 
[\[241a\]]
[\[241a.1\]]mi nus so/_/byang chub sems dpa' sems dpa' chen po gang dag ji skad bstan pa'i shes rab kyi pha rol tu phyin pa la spyod pa ni/_ji skad bstan pa'i shes rab kyi pha rol tu phyin pa'i rjes su 'jug pa ste/_byang chub sems dpa' sems dpa' chen po 
[\[241a.2\]]de dag ni rnam pa thams cad mkhyen pa nyid kyi gdung rgyun mi 'chad par byed par gnas pa yin no/_/byang chub sems dpa' sems dpa' chen po de dag ni de bzhin gshegs pa ring du mi byed pa yin no/_/byang chub sems dpa' sems dpa' chen po de ltar bsgrub pa de dag ni byang 
[\[241a.3\]]chub kyi snying po las ldog par mi 'gyur ro/_/byang chub sems dpa' sems dpa' chen po de dag ni sems can bying ba rnams 'don par 'dod pa yin no/_/byang chub sems dpa' sems dpa' chen po de ltar slob pa de dag ni byang chub sems dpa'i bslab pa la slob pa ste nyan thos 
[\[241a.4\]]kyi bslab pa la slob pa ma yin no/_/rang sangs rgyas kyi bslab pa la slob pa ma yin no/_/de ltar slob pa'i byang chub sems dpa' sems dpa' chen po'i drung du rgyal po chen po bzhi po dag kyang 'gro bar sems shing 'ongs nas kyang 'di skad du skyen par slobs shig_/myur du slobs 
[\[241a.5\]]shig lhung bzed bzhi po 'di dag ni/_sngon gyi de bzhin gshegs pa dgra bcom pa yang dag par rdzogs pa'i sangs rgyas rnams kyis kyang bzhes pa yin pas khyod byang chub kyi snying po la 'dug ste/_bla na med pa yang dag par rdzogs pa'i byang chub mngon par rdzogs par sangs 
[\[241a.6\]]rgyas nas kyang blang bar bya ba yin no/_/zhes smra bar 'gyur ro/_/byang chub sems dpa' sems dpa' chen po shes rab kyi pha rol tu phyin pa la de ltar spyod pa'i drung du rgyal po chen po bzhi po dag kyang /_rgyal chen bzhi'i ris kyi lha'i bu rnams dang lhan cig 'gro bar sems so/_/
[\[241a.7\]]kho bo yang sum cu rtsa gsum pa'i lha'i bu rnams dang lhan cig 'gro bar sems so/_/lha'i bu rab 'thab bral yang /_'thab bral ba'i lha'i bu rnams dang lhan cig 'gro bar sems so/_/lha'i bu yongs su dga' ldan yang dga' ldan gyi lha'i bu rnams dang lhan cig 'gro bar 
[\[241b\]]
[\[241b.1\]]sems so/_/de bzhin du lha'i bu rab 'phrul dga' dang /_lha'i bu dbang sgyur dang mi mjed kyi bdag po tshangs pa yang tshangs ris kyi lha'i bu rnams dang lhan cig 'gro bar sems so/_/de bzhin du lha'i bu 'od gsal yang 'od gsal gyi lha'i bu rnams dang lhan cig 'gro 
[\[241b.2\]]bar sems so/_/de bzhin du dge rgyas dang /_'bras bu che dang /_mi che dang /_mi gdung dang /_shin tu mthong dang /_gya nom snang dang /_gnas gtsang ma'i ris kyi bar gyi lha'i bu rnams kyang 'gro bar sems so/_/byang chub sems dpa' sems dpa' chen po gang shes rab kyi 
[\[241b.3\]]pha rol tu phyin pa zab mo 'di la spyod pa de la ni/_de bzhin gshegs pa dgra bcom pa yang dag par rdzogs pa'i sangs rgyas rnams kyang rtag tu dgongs par 'gyur ro/_/byang chub sems dpa' sems dpa' chen po gang de ltar shes rab kyi pha rol tu phyin pa zab mo 'di la spyod 
[\[241b.4\]]pa de'i lus la ni/_'jig rten pa'i sdug bsngal gzhan gyis gnod par bya ba gang ji snyed cig lus la 'byung bar 'gyur ba de dag kyang thams cad kyi thams cad rnam pa thams cad du 'byung bar mi 'gyur ro/_/dge slong 'di ni byang chub sems dpa' sems dpa' chen po shes 
[\[241b.5\]]rab kyi pha rol tu phyin pa zab mo 'di la spyod pa de'i tshe 'di'i yon tan yin no/_/de'i lus la 'dus pa las gyur pa'i nad gang ji snyed pa 'di lta ste/_mig nad dang /_rna ba'i nad dang /_sna nad dang /_lce nad dang /_so nad dang /_lus kyi nad dang /_sems kyi nad gang ji snyed pa 
[\[241b.6\]]de dag thams cad kyang 'byung bar mi 'gyur te/_de yang byang chub sems dpa' sems dpa' chen po shes rab kyi pha rol tu phyin pa zab mo 'di la spyod pa'i tshe/_'di'i yon tan du shes par bya ba yin no/_/de nas tshe dang ldan pa kun dga' bo 'di snyam du sems te/_ci lha'i 
[\[241b.7\]]dbang po brgya byin 'di dag rang gi spobs pas shes rab kyi pha rol tu phyin pa ston tam/_'on te sangs rgyas kyi mthus ston snyam mo/_/de nas lha'i dbang po brgya byin gyis tshe dang ldan pa kun dga' bo'i sems kyi yongs su rtog pa sems kyis shes nas/_tshe dang ldan pa kun 
[\[242a\]]
[\[242a.1\]]dga' bo la 'di skad ces smras so/_/btsun pa kun dga' bo 'di ltar kho bo shes rab kyi pha rol tu phyin pa bstan pa 'di ni sangs rgyas kyi mthus yin pa rig par bya'o/_/de nas bcom ldan 'das kyis tshe dang ldan pa kun dga' bo la 'di skad ces bka' 
[\[242a.2\]]stsal to/_/kun dga' bo de de bzhin no/_/de de bzhin te/_'di ltar lha'i dbang po brgya byin 'di shes rab kyi pha rol tu phyin pa ston pa de ni de bzhin gshegs pa'i mthus yin no/_/de ni de bzhin gshegs pa'i byin gyis brlabs pa yin no/_/kun dga' bo gang gi tshe byang chub sems 
[\[242a.3\]]dpa' sems dpa' chen po shes rab kyi pha rol tu phyin pa la slob pa dang /_shes rab kyi pha rol tu phyin pa la rnal 'byor du byed pa dang /_shes rab kyi pha rol tu phyin pa la sgom pa de'i tshe/_stong gsum gyi stong chen po'i 'jig rten gyi khams kyi bdud sdig can de dag thams 
[\[242a.4\]]cad 'di snyam du ci byang chub sems dpa' sems dpa' chen po 'di yang dag pa'i mtha' mngon sum du byed par 'gyur zhing /_yang dag pa'i mtha' mngon sum du byed nas rgyun du zhugs pa'i 'bras bu mngon sum du byed par 'gyur ram/_lan cig phyir 'ong ba'i 'bras bu'am/_
[\[242a.5\]]phyir mi 'ong ba'i 'bras bu'am/_dgra bcom pa nyid mngon sum du byed par 'gyur ram/_rang byang chub thob par 'gyur ram/_'on te bla na med pa yang dag par rdzogs pa'i byang chub mngon par rdzogs par 'tshang rgya bar 'gyur snyam du the tshom skye bar 'gyur ro/_/kun dga' bo 
[\[242a.6\]]gzhan yang gang gi tshe/_byang chub sems dpa' sems dpa' chen po shes rab kyi pha rol tu phyin pa dang ma bral bar gyur pa de'i tshe/_bdud sdig can mya ngan gyi zug rngus zug par 'gyur ro/_/kun dga' bo gzhan yang bdud sdig can gyis byang chub sems dpa' sems 
[\[242a.7\]]dpa' chen po spa bkong bar bya ba dang /_spu zing zhes byed par 'gyur ba dang /_sems zhum par 'gyur ba dang /_rnam pa thams cad mkhyen pa nyid yid la byed pa'i sems bskyed pa gcig tsam yang rnam par g.yeng bar bya ba'i phyir/_skar mda' gtong zhing 'jigs pa skyed 
[\[242b\]]
[\[242b.1\]]par byed do/_/de nas bcom ldan 'das la tshe dang ldan pa kun dga' bos 'di skad ces gsol to/_/bcom ldan 'das ci byang chub sems dpa' sems dpa' chen po thams cad kyi drung du bdud sdig can tho 'tsham pa'i bsam pas mchi bar 'gyur lags sam/_bcom 
[\[242b.2\]]ldan 'das kyis bka' stsal pa/_kun dga' bo byang chub sems dpa' sems dpa' chen po thams cad kyi drung du bdud sdig can tho 'tsham pa'i bsam pas 'ong ba ma yin te/_kun dga' bo byang chub sems dpa' sems dpa' chen po kha cig gi drung du ni bdud sdig can 
[\[242b.3\]]tho 'tsham pa'i bsam pas 'ong bar 'gyur ro/_/kha cig gi drung du ni 'ong bar mi 'gyur ro/_/kun dga' bos gsol pa/_bcom ldan 'das byang chub sems dpa' sems dpa' chen po ji lta bu dag gi drung du bdud sdig can tho 'tsham pa'i bsam pas mchi bar 'gyur 
[\[242b.4\]]la/_ji lta bu dag gi drung du ni mchi bar mi 'gyur lags/_bcom ldan 'das kyis bka' stsal pa/_kun dga' bo byang chub sems dpa' sems dpa' chen po gang dag sngon gyi mthar yang shes rab kyi pha rol tu phyin pa zab mo 'di bshad pa na/_sems mos par ma gyur pa 
[\[242b.5\]]de dag gi drung du ni bdud sdig can tho 'tsham pa'i bsam pas 'ong bar 'gyur ro/_/kun dga' bo gzhan yang byang chub sems dpa' gang dag shes rab kyi pha rol tu phyin pa zab mo 'di bshad pa na/_'di shes rab kyi pha rol tu phyin pa yin nam 'on te 'di shes rab kyi pha rol tu phyin pa 
[\[242b.6\]]ma yin snyam du the tshom za bar gyur na/_kun dga' bo byang chub sems dpa' sems dpa' chen po de dag gi drung du yang bdud sdig can tho 'tsham pa'i bsam pas 'ong bar 'gyur ro/_/kun dga' bo gzhan yang byang chub sems dpa' sems dpa' chen po dge ba'i bshes gnyen 
[\[242b.7\]]dag dang bral bar gyur na/_des dge ba'i bshes gnyen dag mi mthong bas/_shes rab kyi pha rol tu phyin pa zab mo 'di mi thos so/_/ma thos na mi shes pas/_ji ltar shes rab kyi pha rol tu phyin pa 'di bsgom par bya zhes de bzhin nyid du sgrub par mi byed do/_/kun dga' bo 
[\[243a\]]
[\[243a.1\]]gzhan yang byang chub sems dpa' sems dpa' chen po shes rab kyi pha rol tu phyin pa dang bral na/_dam pa ma yin pa'i chos yongs su 'dzin par byed de/_kun dga' bo byang chub sems dpa' sems dpa' chen po de la yang bdud sdig can gyis glags rnyed 
[\[243a.2\]]par 'gyur ro/_/kun dga' bo gzhan yang shes rab kyi pha rol tu phyin pa dang bral ba'i byang chub sems dpa' dam pa ma yin pa'i chos kyi bsngags pa brjod na/_de la bdud sdig can 'di snyam du gang dam pa ma yin pa'i chos kyi bsngags pa brjod pa 'di ni bdag gi grogs yin 
[\[243a.3\]]te/_gang dam pa ma yin pa'i chos kyi bsngags pa brjod pa de ni byang chub sems dpa'i theg pa pa mang po dag gi nang nas bdag gi grogs su rnyed pa yin te/_byang chub sems dpa'i theg pa pa'i gang zag gang yin pa de dag kyang /_'di lta ste/_sa gnyis po nyan thos kyi sa'am/_
[\[243a.4\]]rang sangs rgyas kyi sa dag la gnas par 'gyur bas na/_'di ni bdag gi bsam pa yongs su rdzogs par byed pa yin no snyam du sems so/_/kun dga' bo gzhan yang byang chub sems dpa' sems dpa' chen po ji lta bu dag la bdud sdig can gyis glags rnyed par 'gyur zhe na/_
[\[243a.5\]]byang chub sems dpa' gang shes rab kyi pha rol tu phyin pa zab mo 'di bshad pa na/_'di skad du shes rab kyi pha rol tu phyin pa 'di ni zab pas na/_khyod kyi shes rab kyi pha rol tu phyin pa zab mo 'di mnyan pa dang /_bshad pa dang /_gzung ba dang /_klag pa dang /_kun chub 
[\[243a.6\]]par bya ba dang /_yongs su rdzogs par byas te/_ci rung ngas kyang da dung 'di'i gting ma rnyed na/_khyod kyis lta rnyed par mi 'gyur zhes zer na/_kun dga' bo byang chub sems dpa' sems dpa' chen po de la yang bdud sdig can gyis glags rnyed par 'gyur ro/_/kun dga' bo 
[\[243a.7\]]gzhan yang gang gi tshe/_byang chub sems dpa'/_byang chub sems dpa' gzhan dag la rlom sems su byed do/_kho bo ni sbyin pa'i pha rol tu phyin pa la spyod pa yin gyi/_khyod ni sbyin pa'i pha rol tu phyin pa la spyod pa ma yin no/_/de bzhin du sbyar te/_kho bo ni shes rab kyi pha 
[\[243b\]]
[\[243b.1\]]rol tu phyin pa'i bar la spyod pa yin gyi/_khyod ni shes rab kyi pha rol tu phyin pa la spyod pa ma yin no zhes rlom sems su byed na/_kun dga' bo byang chub sems dpa' de la yang bdud sdig can gyis glags rnyed par 'gyur ro/_/kun dga' bo gzhan yang gang gi tshe byang chub sems dpa' 
[\[243b.2\]]sems dpa' chen po bdag la bstod par sems na/_de'i tshe bdud sdig can dga' ba dang /_mgu ba dang /_yid rangs pa dang /_rab tu dga' ba dang dga' ba dang yid bde ba skye bar 'gyur te/_kun dga' bo byang chub sems dpa' sems dpa' chen po de la yang bdud sdig can 
[\[243b.3\]]gyis glags rnyed par 'gyur ro/_/kun dga' bo gzhan yang gang gi tshe/_byang chub sems dpa'i ming smos sam/_rus smos te/_yongs su bsgrags nas ming smos pa'am/_rus smos pa des de las gzhan pa'i byang chub sems dpa' des pa dge ba'i chos can dag la rlom sems 
[\[243b.4\]]su byed cing /_bdag stod par byed/_gzhan smod par byed la/_phyir mi ldog pa'i byang chub sems dpa' sems dpa' chen po rnams kyi rnam pa dang /_rtags dang mtshan ma gang yin pa'i yon tan de dag kyang de la med la/_de rnam pa dang /_rtags dang /_mtshan ma de dag med 
[\[243b.5\]]bzhin du nyon mongs pa skyed cing bdag la stod par byed/_gzhan la smod par byed do/_/ji ltar kho bo byang chub sems dpa'i theg pa dang /_byang chub sems dpa'i rigs la yang dag par snang ba ltar/_khyod ni byang chub sems dpa'i theg pa dang /_byang chub sems dpa'i 
[\[243b.6\]]rigs la yang dag par mi snang ngo zhes/_de des byang chub sems dpa'i theg pa pa'i gang zag rnams la brnyas shing smod par byed na/_de la bdud sdig can 'di snyam du bdag la gnas kyang stong par mi 'gyur la/_sems can dmyal ba chen po dang /_dud 'gro'i skye 
[\[243b.7\]]gnas dang /_gshin rje'i 'jig rten dang /[ {]yi dgas [,]yi dwags [}]kyi yul dag kyang shin tu 'phel bar 'gyur ro/_/snyam du sems shing /_bdud sdig can gyis ci nas kyang /_byang chub sems dpa' de'i tshig gzung bar 'os par 'gyur ba de lta de ltar byin gyis rlob par byed 
[\[244a\]]
[\[244a.1\]]do/_/de'i tshig gzung bar 'os pa/_de la 'gro ba mang po dag kyang mnyan par bya bar sems te/_de dag gis de la mnyan cing /_dad par bya bar bsam pas de dag gis de mthong ba na 'thun par byed de/_de dag gis de mthong nas rjes su 'thun 
[\[244a.2\]]par spyod cing de dag de bzhin nyid du slob par 'gyur ro/_/de bzhin nyid du slob cing de bzhin nyid du bsgrubs pas/_nyon mongs pa 'phel bar 'gyur te/_de ltar de dag sems phyin ci log tu gyur pa'i lus dang ngag dang /_yid kyi las gang dang /_gang brtsams pa de thams cad 
[\[244a.3\]]kyang mi 'dod pa dang /_mi sdug pa dang /_yid du mi 'ong ba nyid du 'gyur te/_de ltar sems can dmyal ba chen po dag kyang 'phel bar 'gyur ro/_/dud 'gro'i skye gnas dang /_gshin rje'i 'jig rten dang /[ {]yi dgas [,]yi dwags [}]kyi yul yang 'phel bar 'gyur ro/_/bdud kyi 
[\[244a.4\]]gnas kyang 'phel bar 'gyur te/_kun dga' bo don gyi dbang de mthong bas na/_bdud sdig can yid rangs pa dang /_rab tu dga' ba dang /_dga' ba dang /_yid bde ba skye bar 'gyur ro/_/kun dga' bo gzhan yang gal te/_byang chub sems dpa'i theg pa ba'i 
[\[244a.5\]]gang zag nyan thos kyi theg pa pa'i gang zag dang /_lhan cig rtsod par byed na/_de la bdud sdig can 'di snyam du/_a la la rigs kyi bu 'di dag ni rnam pa thams cad mkhyen pa nyid ring du byed pa yin te/_'di dag ni rnam pa thams cad mkhyen pa nyid dang nye bar mi 
[\[244a.6\]]'gyur ro/_/de ci'i phyir zhe na/_'thab mo dang /_mtshang 'dru ba dang /_'thab pa dang /_rtsod pa 'di ni rnam pa thams cad mkhyen pa nyid kyi lam ma yin gyi 'di ni sems can dmyal ba'i lam yin la/_'di ni dud 'gro'i skye gnas pa dang /_gshin rje'i 'jig rten gyi lam 
[\[244a.7\]]yin te/_rnam pa thams cad mkhyen pa nyid kyi lam ma yin pa'i phyir ro snyam mo/_/kun dga' bo gzhan yang byang chub sems dpa'i theg pa pa'i gang zag gal te/_byang chub sems dpa'i theg pa pa'i gang zag gzhan dang /_'thab mo dang /_mtshang 'dru ba dang /_
[\[244b\]]
[\[244b.1\]]'thab pa dang rtsod pa dag byed par gyur na/_de la bdud sdig can 'di snyam du 'di gnyis ni rnam pa thams cad mkhyen pa nyid ring du byed pa yin te/_'di gnyis kyis ni/_bla na med pa yang dag par rdzogs pa'i byang chub mngon par rdzogs par 'tshang rgya bar mi 'gyur ro/_/
[\[244b.2\]]de ci'i phyir zhe na/_'di ltar gang rigs kyi bu 'di dag rtsom pa 'di ni rnam pa thams cad mkhyen pa nyid kyi lam yin gyi/_gang rigs kyi bu 'di dag rtsom pa 'di ni sems can dmyal ba'i lam dang /_dud 'gro'i skye gnas kyi lam dang /_gshin rje'i 'jig rten gyi lam 
[\[244b.3\]]yin pa'i phyir ro snyam mo/_/kun dga' bo gzhan yang gal te byang chub sems dpa' lung ma bstan zhig lung bstan pa'i byang chub sems dpa' la gnod sems kyis sems skyed par byed cing /_'thab mo dang /_'khrug long dang /_mtshang 'dru ba dang /_rtsod pa dang /_'gyed pa 
[\[244b.4\]]byed la/_gal te des rnam pa thams cad mkhyen pa nyid yongs su ma btang na/_des ji snyed du 'thab mo dang /_mtshang 'dru ba dang /_'thab pa dang /_rtsod par bya ba'i sems bskyed pa de snyed kyi bskal par des go cha bgo bar bya dgos so/_/de skad ces bka' stsal pa dang /_
[\[244b.5\]]bcom ldan 'das la tshe dang ldan pa kun dga' bos 'di skad ces gsol to/_/bcom ldan 'das sems bskyed pa de dag la nges par 'byung ba mchis sam/_'on te de snyed kyi bskal pa kho nar go cha bgo bar bgyi 'tshal lags/_de skad ces gsol pa dang /_bcom ldan 'das 
[\[244b.6\]]kyis tshe dang ldan pa kun dga' bo la 'di skad ces bka' stsal to/_/kun dga' bo ngas ni nyan thos kyi theg pa pa rnams dang /_rang sangs rgyas kyi theg pa pa rnams dang /_byang chub sems dpa'i theg pa pa'i gang zag rnams la nges par 'byung ba dang bcas pa'i chos bstan te/_
[\[244b.7\]]kun dga' bo de la byang chub sems dpa'i theg pa pa'i gang zag_/byang chub sems dpa'i theg pa pa'i gang zag la 'thab pa dang /_rtsod pa dang khro ba dang /_spyo bar byed cing 'thabs shing rtsod la khros shing spyos nas kyang 'chags par mi byed par mdud par 'dzin cing /_
[\[245a\]]
[\[245a.1\]]bag la nyal bas gnas par byed na/_kun dga' bo gang zag de la ni nges par 'byung ba yod par nga mi smra ste/_gang zag des ni gal te rnam pa thams cad mkhyen pa nyid mi gtong na/_de snyed kyi bskal par gdon mi za bar go cha bgo bar bya dgos so/_/kun 
[\[245a.2\]]dga' bo gzhan yang byang chub sems dpa' sems dpa' chen po 'thabs shing rtsod la khros shing spyos nas kyang 'chags par byed cing /_bag la nyal bas mi gnas te/_bdag gis ni thob par bya ba nges par thob ste/_bdag gis sems can thams cad kyi sdug bsngal bsal 
[\[245a.3\]]dgos na smras pa la bdag gis phyir smra ba dang /_'di ltar bdag sems can thams cad kyi zam par gyur par bya dgos na/_bdag gzhan la mi snyan par smra zhing phyir zlog na ni mi tshul gyis bdag gis de ltar mi bya bar/_bdag lug ltar lkugs par bya zhing mi smra bar bya'o/_/
[\[245a.4\]]bdag gis lhag pa'i bsam pa dkrug par mi bya ste/_bdag bla na med pa yang dag par rdzogs pa'i byang chub mngon par rdzogs par sangs rgyas nas kyang /_sems can 'di dag yongs su mya ngan las bzla bar bya dgos na/_de bdag nyid la bdag gnod sems skyed pa dang /_de 
[\[245a.5\]]bdag nyid la bdag 'khrug pa byed pa ni mi tshul gyis bdag gis de dag la gnod sems mi skyed cing /_bdag gis de dag la 'khrug pa mi bya'o/_/zhes phyin cad kyang sdom pa 'dzin par byed na/_kun dga' bo byang chub sems dpa' sems dpa' chen po de ni nges par 'byung 
[\[245a.6\]]ba dang bcas pa yin no zhes nga smra ste/_de la bdud sdig can gyis glags rnyed par mi 'gyur ro/_/kun dga' bo gzhan yang byang chub sems dpa' sems dpa' chen po nyan thos kyi theg pa pa'i gang zag rnams dang lhan cig gnas par mi bya'o/_/gal te gnas na yang gang 
[\[245a.7\]]la yang gnod sems kyi sems bskyed par mi bya'o/_/de ci'i phyir zhe na/_'di ltar gang gis/_'di dag la gnod sems bskyed pa'am/_'khrug par bya ba ni bdag la rigs pa ma yin pa'i phyir ro/_/de ci'i phyir zhe na/_'di ltar 'di dag bdag bla na med pa yang dag 
[\[245b\]]
[\[245b.1\]]par rdzogs pa'i byang chub mngon par rdzogs par sangs rgyas nas/_sdug bsngal thams cad las yongs su thar bar bya dgos pa'i phyir ro snyam mo/_/de nas bcom ldan 'das la tshe dang ldan pa kun dga' bos 'di skad ces gsol to/_/bcom ldan 'das byang chub 
[\[245b.2\]]sems dpa' sems dpa' chen pos byang chub sems dpa'i theg pa pa'i gang zag rnams kyi drung du ji ltar gnas par bgyi lags/_bcom ldan 'das kyis bka' stsal pa/_kun dga' bo byang chub sems dpa' sems dpa' chen pos ston pa la ji lta ba bzhin du byang chub 
[\[245b.3\]]sems dpa'i theg pa pa'i gang zag rnams kyi drung du gnas par bya'o/_/de ci'i phyir zhe na/_'di ni bdag gi grogs yin te theg pa gcig la zhugs pa yin zhing 'dis ji ltar bslab par bya ba de ltar bdag gis kyang bslab par bya dgos la/_'dis gang la bslab par 
[\[245b.4\]]bya ba'i sbyin pa'i pha rol tu phyin pa dang /_rnam pa thams cad mkhyen pa nyid kyi bar de la bdag gis kyang bslab par bya dgos pa'i phyir ro/_/gal te 'di rnam pa thams cad mkhyen pa nyid dang ldan pa'i yid la byed pa dag dang bral bas 'dres par gnas na/_bdag gis de la 
[\[245b.5\]]bslab par mi bya'i/_gal te byang chub sems dpa' sems dpa' chen po 'di rnam pa thams cad mkhyen pa nyid dang ldan pa'i yid la byed pa dag dang ma bral bar gnas na/_bdag gis kyang de bzhin du gnas par bya'o snyam ste/_de ltar slob pa'i byang chub sems dpa' sems 
[\[245b.6\]]dpa' chen po ni bslab pa mnyam pa yin no/_/shes rab kyi pha rol tu phyin pa khri brgyad stong pa las/_bslab pa mnyam pa'i le'u zhes bya ste lnga bcu rtsa drug pa'o//_//de nas bcom ldan 'das la tshe dang ldan pa rab 'byor gyis 'di skad ces gsol to/_
[\[245b.7\]]bcom ldan 'das byang chub sems dpa' sems dpa' chen pos mnyam pa nyid gang la bslab par bgyi ba'i byang chub sems dpa' sems dpa' chen po rnams kyi mnyam pa nyid gang lags/_bcom ldan 'das kyis bka' stsal pa/_rab 'byor nang stong pa nyid dang /_de 
[\[246a\]]
[\[246a.1\]]bzhin du sbyar te/_dngos po med pa'i ngo bo nyid stong pa nyid kyi bar ni/_byang chub sems dpa' sems dpa' chen po rnams kyi mnyam pa nyid yin no/_/gzugs ni gzugs kyis stong ngo /_/tshor ba dang /_'du shes dang /_'du byed rnams dang /_rnam par 
[\[246a.2\]]shes pa ni rnam par shes pas stong ngo /_/de bzhin du byang chub kyi bar du yang byang chub kyis stong ste/_rab 'byor de ni byang chub sems dpa' sems dpa' chen po rnams kyi mnyam pa nyid yin te/_mnyam pa nyid de la gnas na/_byang chub sems dpa' sems dpa' chen po rnams 
[\[246a.3\]]bla na med pa yang dag par rdzogs pa'i byang chub mngon par rdzogs par 'tshang rgya'o/_/rab 'byor gyis gsol pa/_bcom ldan 'das ci byang chub sems dpa' sems dpa' chen po gzugs bas par bgyi ba'i slad du slob na/_rnam pa thams cad mkhyen pa nyid la slob pa 
[\[246a.4\]]lags sam/_gzugs la 'dod chags dang bral bar bgyi ba'i slad du slob na/_rnam pa thams cad mkhyen pa nyid la slob pa lags sam/_gzugs 'gog pa'i slad du slob na/_rnam pa thams cad mkhyen pa nyid la slob pa lags sam/_gzugs skye ba ma mchis pa'i 
[\[246a.5\]]slad du slob na rnam pa thams cad mkhyen pa nyid la slob pa lags sam/_de bzhin du so so yang dag par rig pa bzhi'i bar dag bas par bgyi ba'i slad du slob na/_rnam pa thams cad mkhyen pa nyid la slob pa lags sam/_de bzhin du so so yang dag par rig pa bzhi skye ba 
[\[246a.6\]]ma mchis pa'i bar du slob na/_rnam pa thams cad mkhyen pa nyid la slob pa lags sam/_tshor ba dang /_'du shes dang /_'du byed rnams dang /_rnam par shes pa bas par bgyi ba'i bar du slob na/_rnam pa thams cad mkhyen pa nyid la slob pa lags sam/_skye ba 
[\[246a.7\]]ma mchis pa'i bar gyi slad du slob na/_rnam pa thams cad mkhyen pa nyid la slob pa lags sam/_byang chub kyi bar du bas par bgyi ba dang /_'dod chags dang bral ba dang /_'gog pa dang /_skye ba ma mchis pa'i bar du slob na/_rnam pa thams cad mkhyen pa nyid 
[\[246b\]]
[\[246b.1\]]la slob pa lags sam/_de bzhin du thams cad la yang rgya cher sbyar bar bgyi'o/_/de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor gang yang khyod 'di skad du/_gang gzugs zad par bya ba'i 
[\[246b.2\]]phyir slob na/_rnam pa thams cad mkhyen pa nyid la slob pa yin nam/_skye ba med pa'i bar du slob na/_rnam pa thams cad mkhyen pa nyid la slob pa yin nam/_tshor ba dang /_'du shes dang /_'du byed rnams dang /_rnam par shes pa zad par bya ba'i phyir slob na/_rnam pa 
[\[246b.3\]]thams cad mkhyen pa nyid la slob pa yin nam/_skye ba med pa'i phyir slob na rnam pa thams cad mkhyen pa nyid la slob pa yin nam/_byang chub kyi bar du zad par bya ba dang /_'dod chags dang bral ba dang /_'gog pa dang /_skye ba med pa'i phyir slob na/_rnam pa thams cad 
[\[246b.4\]]mkhyen pa nyid la slob pa yin nam/_de bzhin du thams cad la yang rgya cher sbyar bar bya'o zhes zer ba ni/_rab 'byor 'di ji snyam du sems/_gzugs kyi de bzhin nyid gang yin pa dang /_tshor ba dang /_'du shes dang /_'du byed rnams dang /_rnam par shes pa'i de bzhin 
[\[246b.5\]]nyid dang /_de bzhin du sbyar te/_byang chub kyi bar gyi de bzhin nyid gang yin pa dang /_de bzhin gshegs pa'i de bzhin nyid gang yin pa'i de bzhin nyid gang gis de bzhin gshegs par gdags pa'i de bzhin nyid de la zad pa'am/_'gag pa'am/_'bri bar 'gyur ba 
[\[246b.6\]]yod snyam mam/_rab 'byor gyis gsol pa/_bcom ldan 'das de ni ma lags so/_/bde bar gshegs pa de ni ma lags so/_/bcom ldan 'das kyis bka' stsal pa/_rab 'byor de ltar slob pa'i byang chub sems dpa' sems dpa' chen po ni de bzhin nyid la slob cing /_
[\[246b.7\]]rnam pa thams cad mkhyen pa nyid la slob pa yin te/_de bzhin nyid la ni zad pa'am/_'gag pa'am/_'bri bar 'gyur ba yang med do/_/rab 'byor de ltar slob pa'i byang chub sems dpa' sems dpa' chen po ni de bzhin nyid la slob cing rnam pa thams cad mkhyen pa nyid la slob 
[\[247a\]]
[\[247a.1\]]pa yin no/_/rab 'byor de ltar slob pa'i byang chub sems dpa' sems dpa' chen po ni pha rol tu phyin pa drug po dag la slob pa yin no/_/dran pa nye bar gzhag pa rnams dang /_de bzhin du sbyar te/_sangs rgyas kyi chos ma 'dres pa bco brgyad kyi bar dang /_rnam pa 
[\[247a.2\]]thams cad mkhyen pa nyid kyi bar la slob pa yin no/_/rab 'byor de ltar slob pa'i byang chub sems dpa' sems dpa' chen po ni pha rol tu phyin pa'i slob pa thams cad kyi pha rol tu phyin pa rjes su thob par 'gyur ro/_/rab 'byor de ltar slob pa'i byang chub sems dpa' 
[\[247a.3\]]sems dpa' chen po ni bdud dam/_bdud kyi ris kyi lha rnams kyis thul bar mi nus pa yin no/_/rab 'byor de ltar slob pa'i byang chub sems dpa' sems dpa' chen po ni myur ba nyid du phyir mi ldog pa'i rjes su thob par 'gyur ro/_/rab 'byor de ltar slob pa'i byang chub sems 
[\[247a.4\]]dpa' sems dpa' chen po ni rang gi pha de bzhin gshegs pa'i spyod yul la spyod pa yin no/_/rab 'byor de ltar slob pa'i byang chub sems dpa' sems dpa' chen po ni mun pa med par byed pa'i chos rnams la spyod pa yin no/_/rab 'byor de ltar slob pa'i byang chub sems dpa' 
[\[247a.5\]]sems dpa' chen po ni sangs rgyas kyi zhing yongs su dag par byed pa'i chos rnams la spyod pa yin no/_/rab 'byor de ltar slob pa'i byang chub sems dpa' sems dpa' chen po ni byams pa chen po la slob pa yin/_snying rje chen po la slob pa yin/_sangs rgyas kyi zhing yongs 
[\[247a.6\]]su dag par bya ba'i phyir slob pa yin/_sems can rnams yongs su smin par bya ba dag la slob pa yin no/_/rab 'byor de ltar slob pa'i byang chub sems dpa' sems dpa' chen po ni lan gsum du bzlas te/_chos kyi 'khor lo rnam pa bcu gnyis su bskor ba'i phyir slob pa 
[\[247a.7\]]yin no/_/rab 'byor de ltar slob pa'i byang chub sems dpa' sems dpa' chen po ni sems can rnams yongs su mya ngan las bzla bar bya'o zhes slob pa yin no/_/rab 'byor 'di ltar slob pa'i byang chub sems dpa' sems dpa' chen po ni de bzhin gshegs pa'i gdung rgyun 
[\[247b\]]
[\[247b.1\]]mi 'chad par bya ba'i phyir slob pa yin no/_/rab 'byor de ltar slob pa'i byang chub sems dpa' sems dpa' chen po ni 'chi ba med pa'i sgo rnam par dbye bar bya'o zhes slob pa yin/_'dus ma byas kyi khams yang dag par bsten par bya'o/_/zhes slob pa yin te/_rab 'byor 
[\[247b.2\]]sems can dman pa rnams kyis ni bslab pa 'di la slob par mi nus so/_/byang chub sems dpa' sems dpa' chen po gang bslab pa 'di la slob pa/_de ni sems can thams cad 'khor ba las 'don par 'dod pa yin te/_rab 'byor de ltar slob pa'i byang chub sems dpa' 
[\[247b.3\]]sems dpa' chen po ni sems can dmyal bar mi skye'o/_/dud 'gro'i skye gnas dang /_gshin rje'i 'jig rten dang /_yul mtha' 'khob rnams su mi skye'o/_/gdol pa'i rigs rnams su mi skye'o/_/zhar bar mi 'gyur/_'theng por mi 'gyur/_'on par mi 'gyur/_lba ba 
[\[247b.4\]]can du mi 'gyur/_gzhogs phyed skam par mi 'gyur/_dbang po ma tshang bar mi 'gyur te/_dbang po yongs su rdzogs par 'gyur zhing /_yongs su ma rdzogs par mi 'gyur ro/_/srog gcod par mi 'gyur/_log par lta ba'i bar du mi 'gyur/_log pa'i 'tsho bas 'tsho 
[\[247b.5\]]bar mi 'gyur ro/_/yang dag pa ma yin pa yongs su 'dzin par mi byed do/_/tshul khrims 'chal par mi 'gyur ro/_/tshul khrims 'chal pa yongs su 'dzin par mi byed do/_/rab 'byor de ltar slob pa'i byang chub sems dpa' sems dpa' chen po ni/_lha tshe ring po rnams kyi 
[\[247b.6\]]nang du skye bar mi 'gyur ro/_/de ci'i phyir zhe na/_thabs la mkhas pa gang dang ldan pas byang chub sems dpa' sems dpa' chen po bsam gtan rnams la snyoms par 'jug pa dang /_tshad med pa rnams la snyoms par 'jug pa dang /_gzugs med pa'i snyoms par 'jug 
[\[247b.7\]]pa rnams la snyoms par 'jug kyang bsam gtan rnams dang /_tshad med pa rnams dang /_gzugs med pa'i snyoms par 'jug pa rnams kyi dbang gis mi skye ba'i thabs la mkhas pa de la yod pa'i phyir ro/_/rab 'byor de ltar slob pa'i byang chub sems dpa' sems 
[\[248a\]]
[\[248a.1\]]dpa' chen po ni/_'di lta ste/_nyan thos dang rang sangs rgyas kyis yongs su dag pas/_sangs rgyas kyi chos thams cad kyi stobs yongs su dag pa rtogs par 'gyur ro/_/de skad ces bka' stsal pa dang /_bcom ldan 'das la tshe dang ldan pa rab 'byor 
[\[248a.2\]]gyis 'di skad ces gsol to/_/bcom ldan 'das gal te chos thams cad rang bzhin gyis yongs su dag pa lags na/_byang chub sems dpa' sems dpa' chen po chos gang zhig gi yongs su dag pa rtogs par 'gyur lags/_bcom ldan 'das kyis bka' stsal pa/_rab 
[\[248a.3\]]'byor de de bzhin te/_de de bzhin no/_/ji skad smras pa de bzhin te/_rab 'byor chos thams cad ni rang bzhin gyis yongs su dag pa ste/_rab 'byor de ltar chos thams cad yongs su dag pa la/_byang chub sems dpa' sems dpa' chen po shes rab kyi pha rol tu phyin pa la spyod pa'i 
[\[248a.4\]]mi zhum mi 'gong ba gang yin pa de ni rab 'byor byang chub sems dpa' sems dpa' chen po'i shes rab kyi pha rol tu phyin pa yin na/_byis pa so so'i skye bo rnams kyis chos nyid de mi shes mi mthong bas/_sems can de dag gi don du/_byang chub sems dpa' sems dpa' 
[\[248a.5\]]chen po sbyin pa'i pha rol tu phyin pa la spyod cing /_shes rab kyi pha rol tu phyin pa'i bar la spyod de/_rab 'byor chos thams cad la de ltar spyod pa'i byang chub sems dpa' sems dpa' chen po ni stobs dang /_mi 'jigs pa rjes su 'thob par 'gyur ro/_/rab 'byor 
[\[248a.6\]]de ltar slob pa'i byang chub sems dpa' sems dpa' chen po ni sems can thams cad kyi sems kyi spyod pa rnam par g.yo ba'i pha rol tu 'gro ba yin no/_/rab 'byor 'di lta ste/_dper na sa chen po'i phyogs dag na gang na 'dzam bu chu bo'i gser gyi sa le sbram dang /_dngul dag 
[\[248a.7\]]'byung bar 'gyur ba ni nyung ngo /_/rab 'byor de bzhin du sems can gang dag 'di lta ste/_shes rab kyi pha rol tu phyin pa'i bslab pa 'di la slob pa de dag ni nyung gi_/sems can gang dag nyan thos kyi sa'am/_rang sangs rgyas kyi sa la gnas pa de dag ni de bas ches 
[\[248b\]]
[\[248b.1\]]mang ngo /_/rab 'byor 'di lta ste/_dper na sems can gang dag 'khor los sgyur ba'i rgyal por 'gyur ba'i las yang dag par blangs te/_gnas pa de dag ni nyung gi/_sems can gang dag khams kyi rgyal por 'gyur ba'i las yang dag par blangs te/_gnas pa de dag 
[\[248b.2\]]ni ches mang ngo /_/rab 'byor de bzhin du sems can gang dag rnam pa thams cad mkhyen pa nyid kyi lam 'di la yang dag par zhugs pa de dag ni nyung gi/_sems can gang dag nyan thos dang /_rang sangs rgyas kyi lam du yang dag par zhugs pa de dag ni ches mang ngo /_/
[\[248b.3\]]rab 'byor byang chub sems dpa' sems dpa' chen po gang dag bla na med pa yang dag par rdzogs pa'i byang chub la yang dag par zhugs pa de dag bas kyang byang chub sems dpa' sems dpa' chen po gang dag de bzhin nyid la sgrub pa dag ches nyung ngo /_/de bas kyang gang dag nyan 
[\[248b.4\]]thos dang /_rang sangs rgyas nyid la gnas par 'gyur ba ni ches mang ngo /_/rab 'byor byang chub sems dpa'i theg pa pa'i rigs kyi bu gang dag shes rab kyi pha rol tu phyin pa la gnas shing phyir mi ldog pa'i sa gnon par 'gyur ba de dag bas ni/_gang dag phyir mi ldog pa'i sa gnon 
[\[248b.5\]]par mi 'gyur ba dag ches mang ngo /_/rab 'byor de lta bas na/_byang chub sems dpa' sems dpa' chen po phyir mi ldog pa'i sa 'thob par 'dod pa dang /_phyir mi ldog pa'i sar bgrang bar chud par 'dod pas/_shes rab kyi pha rol tu phyin pa zab mo 'di nyid la bslab par 
[\[248b.6\]]bya'o/_/rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni/_ser sna dang ldan pa'i sems mi skyed do/_/'chal pa'i tshul khrims dang ldan pa'i sems mi skyed do/_/'khrugs pa dang ldan pa'i sems mi skyed do/_/
[\[248b.7\]]le lo dang ldan pa'i sems mi skyed do/_/rnam par g.yeng ba dang ldan pa'i sems mi skyed do/_/'chal pa'i shes rab dang ldan pa'i sems mi skyed do/_/'dod chags dang ldan pa'i sems mi skyed do/_/zhe sdang dang ldan pa'i sems mi skyed do/_/gti mug dang ldan 
[\[249a\]]
[\[249a.1\]]pa'i sems mi skyed do/_/tha ba dang ldan pa'i sems mi skyed do/_/gzugs dang ldan pa'i sems mi skyed do/_/tshor ba dang /_'du shes dang /_'du byed rnams dang /_rnam par shes pa dang ldan pa'i sems mi skyed do/_/de bzhin du sbyar te/_byang chub kyi 
[\[249a.2\]]bar dang ldan pa'i sems mi skyed do/_/de ci'i phyir zhe na/_rab 'byor 'di ltar byang chub sems dpa' sems dpa' chen po shes rab kyi pha rol tu phyin pa zab mo 'di la spyod pa ni chos gang yang mi dmigs te/_ma dmigs pa chos gang la yang sems skyed par mi byed 
[\[249a.3\]]pa'i phyir ro/_/rab 'byor de ltar shes rab kyi pha rol tu phyin pa zab mo 'di la spyod pa'i byang chub sems dpa' sems dpa' chen pos ni/_pha rol tu phyin pa drug po thams cad yang dag par bzung ba yin no/_/pha rol tu phyin pa thams cad yang dag par bsgrubs pa yin no/_/
[\[249a.4\]]pha rol tu phyin pa thams cad kyi rjes su song ba yin no/_/de ci'i phyir zhe na/_rab 'byor 'di ltar pha rol tu phyin pa thams cad ni/_shes rab kyi pha rol tu phyin pa zab mo 'di'i nang du 'dus pa'i phyir ro/_/rab 'byor 'di lta ste dper na/_lta bar gyur pa drug cu rtsa gnyis 
[\[249a.5\]]po dag ni 'jig tshogs la lta ba'i nang du 'dus so/_/rab 'byor de bzhin du pha rol tu phyin pa thams cad kyang shes rab kyi pha rol tu phyin pa zab mo 'di'i nang du 'dus so/_/rab 'byor 'di lta ste dper na/_mi 'chi ba'i dus byas pa'i srog gi dbang po 'gags na dbang po thams 
[\[249a.6\]]cad kyang 'gag par 'gyur ro/_/rab 'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa la pha rol tu phyin pa thams cad rjes su song ba yin no/_/rab 'byor de lta bas na byang chub sems dpa' sems dpa' chen po pha rol tu 
[\[249a.7\]]phyin pa thams cad kyi pha rol tu phyin pa 'gro bar 'dod pas/_shes rab kyi pha rol tu phyin pa zab mo 'di la bslab par bya'o/_/rab 'byor byang chub sems dpa' sems dpa' chen po shes rab kyi pha rol tu phyin pa zab mo 'di la slob pa ni sems can thams cad kyi mchog tu 'gyur 
[\[249b\]]
[\[249b.1\]]bar slob pa yin no/_/rab 'byor 'di ji snyam du sems/_stong gsum gyi stong chen po'i 'jig rten gyi khams na sems can gang dag 'khod pa de dag mang ba yin snyam mam/_gsol pa/_bcom ldan 'das 'dzam bu gling gi sems can nyid kyang mang ba lags na/_gang dag 
[\[249b.2\]]stong gsum gyi stong chen po'i 'jig rten gyi khams kyi sems can rnams lta smos kyang ci 'tshal te/_mang lags so/_/bde bar gshegs pa mang lags so/_/bka' stsal pa/_rab 'byor stong gsum gyi stong chen po'i 'jig rten gyi khams na sems can gang dag ji snyed pa 
[\[249b.3\]]de dag thams cad snga phyi med par mi'i lus thob nas/_bla na med pa yang dag par rdzogs pa'i byang chub mngon par rdzogs par sangs rgyas par gyur la byang chub sems dpa' sems dpa' chen po zhig gis ji srid 'tsho'i bar du/_de bzhin gshegs pa dgra bcom pa yang dag 
[\[249b.4\]]par rdzogs pa'i sangs rgyas de dag thams cad re re la na bza' dang /_bshos dang /_gzims cha dang /_gdan dang /_snyun gyi gsos sman dang /_yo byad dag gis bsnyen bkur byas na rab 'byor 'di ji snyam du sems/_byang chub sems dpa' sems dpa' chen po de gzhi de las 
[\[249b.5\]]bsod nams mang du skyed par 'gyur snyam mam/_gsol pa/_bcom ldan 'das mang lags so/_/bde bar gshegs pa mang lags so/_/bcom ldan 'das kyis bka' stsal pa/_rab 'byor de bas kyang rigs kyi bu 'am rigs kyi bu mo gang shes rab kyi pha rol tu phyin pa 
[\[249b.6\]]zab mo 'di 'dzin pa dang /_'chang ba dang /_klog pa dang /_kun chub par byed pa dang /_tshul bzhin du yid la byed pa de dag ches bsod nams mang du skyed par 'gyur ro/_/de ci'i phyir zhe na/_rab 'byor 'di ltar byang chub sems dpa' sems dpa' chen po rnams kyi shes rab kyi 
[\[249b.7\]]pha rol tu phyin pa ni/_bla na med pa yang dag par rdzogs pa'i byang chub sgrub pa'i don chen po byed pa'i phyir ro/_/rab 'byor de lta bas na byang chub sems dpa' sems dpa' chen po sems can thams cad kyi bla na med par 'gyur bar 'dod pa dang /_sems can mgon med pa rnams 
[\[250a\]]
[\[250a.1\]]kyi mgon du 'gyur bar 'dod pa dang /_skyabs med pa rnams kyi skyabs su 'gyur bar 'dod pa dang /_dpung gnyen med pa rnams kyi dpung gnyen du 'gyur bar 'dod pa dang /_mun pa can rnams kyi sgron mar 'gyur bar 'dod pa dang /_sangs rgyas nyid 
[\[250a.2\]]rjes su thob par 'dod pa dang /_sangs rgyas kyi yul du phyin par 'dod pa dang /_sangs rgyas kyi rnam par rol pas rnam par rtse bar 'dod pa dang /_sangs rgyas kyi seng ge'i sgra sgrogs par 'dod pa dang /_sangs rgyas kyi rnga bo che brdung bar 'dod pa dang /_sangs rgyas kyi dung 'bud 
[\[250a.3\]]par 'dod pa dang /_sangs rgyas kyi chos dang 'bel ba'i gtam zer bar 'dod pas shes rab kyi pha rol tu phyin pa zab mo 'di nyid la de ltar bslab par bya'o/_/de ci'i phyir zhe na/_rab 'byor shes rab kyi pha rol tu phyin pa la slob pa'i byang chub sems dpa' sems dpa' chen 
[\[250a.4\]]pos ni phun sum tshogs pa gang thob par bya ba de dag las mi 'thob pa gang yang med pa'i phyir ro/_/rab 'byor gyis gsol pa/_bcom ldan 'das ci nyan thos kyi phun sum tshogs pa yang des thob par bgyi lags sam/_bcom ldan 'das rang sangs rgyas kyi phun sum 
[\[250a.5\]]tshogs pa yang des thos par bgyi lags sam/_bcom ldan 'das kyis bka' stsal pa/_rab 'byor nyan thos kyi phun sum tshogs pa yang des thob par bya zhing rang sangs rgyas kyi phun sum tshogs pa yang des thob par bya mod kyi/_de la gnas par mi bya/_brten par mi 
[\[250a.6\]]bya ste/_shes pa dang /_mthong bas rnam par bltas nas/_shin tu 'da' bar bya ste/_byang chub sems dpa'i skyon med pa la 'jug par bya'o/_/rab 'byor de ltar slob pa'i byang chub sems dpa' sems dpa' chen po ni rnam pa thams cad mkhyen pa nyid dang nye bar gyur 
[\[250a.7\]]pa yin te/_bla na med pa yang dag par rdzogs pa'i byang chub mngon par rdzogs par 'tshang rgya'o/_/de ltar slob pa'i byang chub sems dpa' sems dpa' chen po ni lha dang /_mi dang lha ma yin du bcas pa'i 'jig rten gyi sbyin pa'i gnas su gyur pa yin te/_rab 'byor de ltar 
[\[250b\]]
[\[250b.1\]]slob pa'i byang chub sems dpa' sems dpa' chen po ni gang dag de las gzhan pa'i sbyin pa'i gnas/_nyan thos dang /_rang sangs rgyas gang dag ji snyed pa de dag thams cad zil gyis mnan cing /_rnam pa thams cad mkhyen pa nyid dang nye bar gyur pa yin no/_/rab 
[\[250b.2\]]'byor de ltar slob pa'i byang chub sems dpa' sems dpa' chen po ni shes rab kyi pha rol tu phyin pa mi gtong zhing /_shes rab kyi pha rol tu phyin pa la spyod de/_shes rab kyi pha rol tu phyin pa dang ma bral ba yin no/_/rab 'byor de ltar shes rab kyi pha rol tu phyin pa zab mo 'di 
[\[250b.3\]]la spyod pa'i byang chub sems dpa' sems dpa' chen po ni rnam pa thams cad mkhyen pa nyid las yongs su mi nyams pa'i chos can du rig par bya ste/_nyan thos kyi sa dang /_rang sangs rgyas kyis ring du byed cing /_bla na med pa yang dag par rdzogs pa'i byang chub dang nye bar gyur 
[\[250b.4\]]pa yin no/_/gal te de 'di snyam du 'di ni shes rab kyi pha rol tu phyin pa'o/_/shes rab kyi pha rol tu phyin pa 'di la shes rab kyi pha rol tu phyin pa 'dis rnam pa thams cad mkhyen pa nyid bsgrub par bya'o snyam du sems te/_gal te de ltar kun du shes par byed na/_shes 
[\[250b.5\]]rab kyi pha rol tu phyin pa la spyod pa ma yin no/_/gal te 'di ni shes rab kyi pha rol tu phyin pa'o/_/shes rab kyi pha rol tu phyin pa ni 'di ni yod do zhes bya bar kun du shes pa med pa de/_gang gi shes rab kyi pha rol tu phyin par 'gyur ba dang /_gang gis shes rab kyi pha rol tu phyin par 
[\[250b.6\]]'gyur ba dang /_gang shes rab kyi pha rol tu phyin pas nges par 'byung zhing /_bla na med pa yang dag par rdzogs pa'i byang chub mngon par rdzogs par 'tshang rgya ba de lta bu yang mi shes/_mi mthong la/_gal te yang de 'di snyam du chos kyi dbyings dang /_de bzhin nyid dang /_yang dag pa'i 
[\[250b.7\]]mtha' gnas pa'i phyir 'di ni shes rab kyi pha rol tu phyin pa yang ma yin/_'di la shes rab kyi pha rol tu phyin pa yod pa yang ma yin/_shes rab kyi pha rol tu phyin pa 'dis chos gang yang nges par 'byung bar 'gyur ba yang med do snyam du sems na/_rab 'byor de ltar spyod pa'i byang chub 
[\[251a\]]
[\[251a.1\]]sems dpa' sems dpa' chen po ni shes rab kyi pha rol tu phyin pa la spyod pa yin no/_shes rab kyi pha rol tu phyin pa khri brgyad stong pa las/_spyod pa'i le'u zhes bya ste lnga bcu rtsa bdun pa'o//_//de nas lha'i dbang po brgya byin 'di snyam du sems 
[\[251a.2\]]te/_'di la byang chub sems dpa' sems dpa' chen po ni sbyin pa'i pha rol tu phyin pa dang /_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa 
[\[251a.3\]]dang /_de bzhin du sbyar te sangs rgyas kyi chos ma 'dres pa [{]bcwa [,]bco [}]brgyad kyi bar dag la spyod pas kyang /_sems can thams cad zil gyis non par 'gyur na/_gang bla na med pa yang dag par rdzogs pa'i byang chub mngon par rdzogs par sangs rgyas pas lta smos kyang ci dgos/_sems can 
[\[251a.4\]]gang dag rnam pa thams cad mkhyen pa nyid la sems 'jug pa de dag kyang rnyed pa legs par rnyed cing 'tsho ba legs par 'tsho ba yin na/_gang dag bla na med pa yang dag par rdzogs pa'i byang chub tu sems bskyed pa dag lta smos kyang ci dgos te/_sems can gang dag bla na 
[\[251a.5\]]med pa yang dag par rdzogs pa'i byang chub tu sems bskyed pa de dag ni 'dod par bya ba yin no/_/sems can gang dag gis bla na med pa yang dag par rdzogs pa'i byang chub tu sems bskyed pa de dag kyang 'dod par bya ba yin no/_/snyam nas de nas lha'i dbang po brgya byin gyis me 
[\[251a.6\]]tog man dA ra ba dag blangs nas/_bcom ldan 'das ga la ba der dong ste phyin pa dang /_me tog man dA ra ba de dag gis/_de bzhin gshegs pa dgra bcom pa yang dag par rdzogs pa'i sangs rgyas la gtor to/_/mngon par rab tu gtor to/_/mngon par gtor mngon 
[\[251a.7\]]par rab tu gtor nas kyang tshig 'di skad ces smras so/_/dge ba'i rtsa ba 'di byang chub sems dpa'i theg pa pa'i gang zag gang dag bla na med pa yang dag par rdzogs pa'i byang chub la dmigs pa de dag la sangs rgyas kyi chos rnams yongs su rdzogs par gyur cig_/rnam 
[\[251b\]]
[\[251b.1\]]pa thams cad mkhyen pa nyid kyi chos rnams kyang yongs su rdzogs par gyur cig_/rang byung gi chos 'di dag nyid kyang yongs su rdzogs par gyur cig_/'dis zag pa med pa'i chos rnams kyang yongs su rdzogs par gyur cig_/bcom ldan 'das bdag ni byang chub sems dpa'i theg 
[\[251b.2\]]pa pa'i gang zag gang bla na med pa yang dag par rdzogs pa'i byang chub la yang dag par zhugs pa/_bla na med pa yang gang dag par rdzogs pa'i byang chub las slar ldog par 'gyur bar sems skye ba 'ga' tsam yang skye ba ma mchis lags so/_/bcom ldan 'das bdag ni byang chub sems 
[\[251b.3\]]dpa' sems dpa' chen po gang dag byang chub las slar ldog cing /_nyan thos sam/_rang sangs rgyas su 'gyur bar sems skye ba 'ga' tsam yang skye ba ma mchis te/_gzhan du na lha dang /_mi dang /_lha ma yin du bcas pa'i 'jig rten gyi don dang /_sman pa dang /_bde bar 'tshal ba'i 
[\[251b.4\]]byang chub sems dpa' dag ni de ltar 'khor ba na rgyu ba'i sdug bsngal 'di dag mthong nas 'di ltar sems skyed par bgyid de/_bdag brgal nas ma brgal ba'i sems can rnams ji ltar bsgral bar bgyi/_bdag grol nas ma grol ba'i sems can rnams ji ltar grol bar bgyi ba dag 
[\[251b.5\]]phyin nas dbugs ma phyin pa'i sems can rnams ji ltar dbugs dbyung bar bgyi/_bdag yongs su mya ngan las 'das nas yongs su mya ngan las ma 'das pa'i sems can rnams ji ltar yongs su mya ngan las bzla bar bgyi zhes/_bla na med pa yang dag par rdzogs pa'i byang chub tu 'dun 
[\[251b.6\]]pa skyed par bgyid cing /_bla na med pa yang dag par rdzogs pa'i byang chub tu smon lam rgya chen po dag kyang 'debs par bgyid lags so/_/bcom ldan 'das rigs kyi bu'am rigs kyi bu mo gang dag theg pa la gsar du zhugs pa'i byang chub sems dpa' sems dpa' chen po rnams 
[\[251b.7\]]kyi sems bskyed pa la rjes su yi rang bar bgyid pa dang /_yun ring du spyad pa'i byang chub sems dpa' sems dpa' chen po rnams kyi sems bskyed pa la rjes su yi rang bar bgyid pa dang /_phyir mi ldog pa'i byang chub sems dpa' sems dpa' chen po rnams kyi sems 
[\[252a\]]
[\[252a.1\]]bskyed pa la rjes su yi rang bar bgyid pa dang /_skye ba gcig gis thogs pa'i byang chub sems dpa' sems dpa' chen po rnams kyi sems bskyed pa la rjes su yi rang bar bgyid pa de dag gis dge ba'i rtsa ba ji tsam zhig skyed par 'gyur lags/_de skad ces 
[\[252a.2\]]gsol pa dang /_bcom ldan 'das kyis lha'i dbang po brgya byin la 'di skad ces bka' stsal to/_/kau shi ka gling chen po bzhi pa'i 'jig rten gyi khams ni srang la gzhal bas tshad gzung du rung yang srid kyi rjes su yi rang ba'i mod las byung ba'i sems bskyed pa de dag gi bsod nams kyi tshad 
[\[252a.3\]]ni de lta ma yin no/_/kau shi ka stong gsum gyi stong chen po'i 'jig rten gyi khams ni srang la gzhal bas tshad gzung du rung yang srid kyi/_rjes su yi rang ba'i mod las byung ba'i sems bskyed pa de dag gi bsod nams kyi tshad ni de lta ma yin no/_/kau shi ka stong gsum gyi stong chen po'i 'jig rten 
[\[252a.4\]]gyi khams kyi rgya mtsho chen po dag ni skra'i rtse mo brgyar gshags pa'i rtse mos chu'i thigs pa re re nas bcu zhing tshad gzung du rung yang srid kyi rjes su yi rang ba'i mod las byung ba'i sems bskyed pa de dag gi bsod nams kyi tshad ni de lta ma yin no/_/de skad ces bka' stsal pa dang /_bcom ldan 
[\[252a.5\]]'das la lha'i dbang po brgya byin gyis 'di skad ces gsol to/_/bcom ldan 'das sems can gang dag sems bskyed pa de dag la rjes su yi rang bar mi 'gyur ba de dag ni bdud kyi byin gyis brlabs pa lags so/_/bcom ldan 'das sems can gang dag sems bskyed pa de dag la 
[\[252a.6\]]rjes su yi rang bar mi 'gyur ba de dag ni bdud kyi phyogs lags so/_/bcom ldan 'das sems can gang dag sems bskyed pa de dag la rjes su yi rang bar mi 'gyur ba de dag ni bdud kyi gnas nas shi 'phos pa lags so/_/de ci'i slad du zhe na/_bcom ldan 'das sems 
[\[252a.7\]]can gang dag sems bskyed pa de dag la rjes su yi rang ba mngon par sgrub cing /_bla na med pa yang dag par rdzogs pa'i byang chub tu yongs su sngo bar bgyid pa de dag bdud kyi gnas rnam par 'jig par bgyid pa lags pa'i slad du'o/_/bcom ldan 'das gang dag gis bla na med 
[\[252b\]]
[\[252b.1\]]pa yang dag par rdzogs pa'i byang chub tu sems bskyed par 'gyur ba'i sems bskyed pa de dag la ni rjes su yi rang bar bgyid pa lags so/_/gang dag gis sangs rgyas yongs su ma btang ba dang /_chos yongs su ma btang ba dang /_dge 'dun yongs su ma btang ba de dag gis kyang sems bskyed 
[\[252b.2\]]pa 'di dag la rjes su yi rang bar bgyi'o/_/de dag gis rjes su yi rang nas kyang /_ci nas kyang gnyis su 'du shes su 'gyur ba ma mchis pa dang /_gnyis ma lags pa'i 'du shes su 'gyur ba ma mchis pa de ltar/_bla na med pa yang dag par rdzogs pa'i byang chub tu yongs su bsngo bar bgyi'o/_/
[\[252b.3\]]bcom ldan 'das kyis bka' stsal pa/_kau shi ka de de bzhin te/_de de bzhin no/_/ji skad smras pa de bzhin te/_kau shi ka gang sems bskyed pa de la rjes su yi rang ba de dag ni myur ba nyid du/_de bzhin gshegs pa dgra bcom pa yang dag par rdzogs pa'i sangs rgyas rnams mnyes par byed 
[\[252b.4\]]par 'gyur zhing /_mnyes par byas nas kyang thugs byung bar byed par mi 'gyur ro/_/de ltar sems bskyed pa la rjes su yi rang ba'i mod las byung ba'i dge ba'i rtsa ba dang ldan pa de dag ni/_gang dang gang du skyes pa de dang der yang bsti stang du bya bar 'gyur/_bla mar bya ba dang /_ri mor bya 
[\[252b.5\]]ba dang /_mchod par bya bar 'gyur ro/_/nam du yang gzugs yid du mi 'ong ba mthong bar mi 'gyur/_sgra yid du mi 'ong ba thos par mi 'gyur dri yid du mi 'ong ba tshor bar mi 'gyur/_ro yid du mi 'ong ba myong bar mi 'gyur/_reg bya yid du mi 'ong ba reg par mi 'gyur/_chos yid du 
[\[252b.6\]]mi 'ong ba rnam par shes par mi 'gyur ro/_/nam du yang sangs rgyas bcom ldan 'das rnams dang 'bral bar mi 'gyur zhing /_sangs rgyas kyi zhing nas sangs rgyas kyi zhing du 'gro bar 'gyur te/_sangs rgyas bcom ldan 'das de dag la yang bsnyen bkur byed par 'gyur zhing dge 
[\[252b.7\]]ba'i rtsa ba skyed par yang 'gyur ro/_/de ci'i phyir zhe na/_kau shi ka 'di ltar rigs kyi bu'am rigs kyi bu mo de dag gi theg pa la gsar du zhugs pa'i byang chub sems dpa' sems dpa' chen po grangs med pa dag gis dge ba'i rtsa ba rnams la rjes su yi rang ba byas shing /_bla 
[\[253a\]]
[\[253a.1\]]na med pa yang dag par rdzogs pa'i byang chub tu yongs su bsngos pa dang /_sa dang po la gnas pa rnams dang /_sa gnyis pa la gnas pa rnams dang /_sa bcu pa'i bar la gnas pa rnams kyi dge ba'i rtsa ba la rjes su yi rang bar byas pa dang /_skye ba gcig 
[\[253a.2\]]gis thogs pa'i bar gyi byang chub sems dpa' sems dpa' chen po rnams kyi dge ba'i rtsa ba dag la rjes su yi rang ba byas shing /_bla na med pa yang dag par rdzogs pa'i byang chub tu yongs su bsngos pa'i phyir ro/_/de dag dge ba'i rtsa ba rnam par 'phel ba de dag gis bla na med pa 
[\[253a.3\]]yang dag par rdzogs pa'i byang chub dang nye bar 'gyur ro/_/de dag bla na med pa yang dag par rdzogs pa'i byang chub mngon par rdzogs par sangs rgyas nas kyang /_sems can tshad med/_grangs med/_dpag tu med pa gang dag yongs su mya ngan las 'da' bar byed par 'gyur te/_
[\[253a.4\]]kau shi ka rnam grangs des na rigs kyi bu dang rigs kyi bu mo de dag gis sems dang po bskyed pa'i byang chub sems dpa' sems dpa' chen po rnams kyi dge ba'i rtsa ba de dag la rjes su yi rang zhing /_bla na med pa yang dag par rdzogs pa'i byang chub tu yongs su bsngo bar bya ste/_ci 
[\[253a.5\]]nas kyang sems de la yang ma yin zhing /_sems gzhan la yang ma yin pa de ltar yongs su bsngo bar bya'o/_/byang chub sems dpa' sems dpa' chen po spyad pa spyod pa rnams dang /_phyir mi ldog pa rnams dang /_skye ba gcig gis thogs pa rnams kyi dge ba'i rtsa ba de dag la 
[\[253a.6\]]yang rjes su yi rang zhing /_bla na med pa yang dag par rdzogs pa'i byang chub tu yongs su bsngo bar bya ste/_ci nas kyang sems de la yang ma yin zhing /_sems gzhan la yang ma yin pa de ltar yongs su bsngo bar bya'o/_/de nas bcom ldan 'das la tshe dang ldan pa rab 'byor gyis 
[\[253a.7\]]'di skad ces gsol to/_/bcom ldan 'das ji ltar na sgyu ma lta bu'i sems bla na med pa yang dag par rdzogs pa'i byang chub mngon par rdzogs par 'tshang rgya bar 'gyur lags/_de skad ces gsol pa dang /_bcom ldan 'das kyis tshe dang ldan pa rab 'byor la 'di skad 
[\[253b\]]
[\[253b.1\]]ces bka' stsal to/_/rab 'byor 'di ji snyam du sems/_sgyu ma lta bu'i sems de khyod kyis yang dag par rjes su mthong snyam mam/_gsol pa/_bcom ldan 'das de ni ma mthong lags te/_bcom ldan 'das bdag gis ni sgyu ma dang /_sgyu ma lta bu'i sems kyang 
[\[253b.2\]]yang dag par rjes su ma mthong lags so/_/bka' stsal pa/_rab 'byor 'di ji snyam du sems/_gang la sgyu ma dang /_sgyu ma lta bu'i sems khyod kyis yang dag par rjes su ma mthong ba'i sems gang yin pa de/_bla na med pa yang dag par rdzogs pa'i byang chub mngon par 
[\[253b.3\]]rdzogs par 'tshang rgya snyam mam gsol pa/_bcom ldan 'das de ni ma lags so/_/bka' stsal pa/_rab 'byor 'di ji snyam du sems sgyu ma dang /_sgyu ma lta bu'i sems las gzhan pa'i chos gang bla na med pa yang dag par rdzogs pa'i byang chub mngon par rdzogs par 
[\[253b.4\]]'tshang rgya bar 'gyur ba yang dag par rjes su mthong snyam mam/_bcom ldan 'das de ni ma lags te/_bcom ldan 'das bdag gis ni sgyu ma dang /_sgyu ma lta bu'i sems las gzhan pa'i chos gang bla na med pa yang dag par rdzogs pa'i byang chub mngon par rdzogs par 'tshang 
[\[253b.5\]]rgya bar 'gyur ba'i chos de yang dag par rjes su ma mthong lags te/_bcom ldan 'das bdag gis chos gzhan yang dag par rjes su ma mthong na/_chos gang zhig mchis zhes bgyi ba'am/_ma mchis zhes bgyid par nye bar bstan par bgyi/_chos gang shin tu dben pa de ni 
[\[253b.6\]]mchis pa'am/_ma mchis par mi 'gyur lags te/_chos gang shin tu dben pa de ni/_bla na med pa yang dag par rdzogs pa'i byang chub mngon par rdzogs par 'tshang rgya bar mi 'gyur la/_mchis pa ma lags pa'i chos kyang /_bla na med pa yang dag par rdzogs pa'i byang 
[\[253b.7\]]chub mngon par rdzogs par 'tshang rgya bar mi 'gyur lags so/_/de ci'i slad du zhe na/_bcom ldan 'das 'di ltar gang kun nas nyon mongs par 'gyur ba'am/_rnam par byang bar 'gyur ba'i chos de dag thams cad ni ma mchis shing mi dmigs pa'i slad du'o/_/de ci'i 
[\[254a\]]
[\[254a.1\]]slad du zhe na/_bcom ldan 'das 'di ltar shes rab kyi pha rol tu phyin pa yang shin tu dben pa lags la/_de bzhin du sbyin pa'i pha rol tu phyin pa'i bar du yang shin tu dben pa lags shing de bzhin du byang chub kyi bar du yang shin tu dben pa lags 
[\[254a.2\]]pa'i slad du ste/_chos gang shin tu dben pa de ni bsgom par bgyi ba yang ma lags/_rnam par gzhig par bgyi ba yang ma lags so/_/shes rab kyi pha rol tu phyin pa ni shin tu dben pa'i slad du/_chos gang yang sgrub par mi bgyid lags te/_shes rab kyi pha rol tu 
[\[254a.3\]]phyin pa shin tu dben pa lags na/_byang chub sems dpa' sems dpa' chen po shes rab kyi pha rol tu phyin pa la brten nas bla na med pa yang dag par rdzogs pa'i byang chub mngon par rdzogs par 'tshang rgya bar yang ji ltar 'gyur/_bla na med pa yang dag par rdzogs pa'i byang chub 
[\[254a.4\]]kyang shin tu dben pa lags na/_ji ltar dben pas dben pa rjes su rtogs par 'gyur lags/_de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor legs so legs so/_/rab 'byor de de 
[\[254a.5\]]bzhin no/_/de de bzhin te/_rab 'byor shes rab kyi pha rol tu phyin pa ni shin tu dben pa yin no/_/bsam gtan gyi pha rol tu phyin pa yang shin tu dben pa yin no/_/rab 'byor de bzhin du sbyar te/_tshul khrims kyi pha rol tu phyin pa dang /_sbyin pa'i pha rol tu phyin 
[\[254a.6\]]pa'i bar du yang shin tu dben pa yin no/_/byang chub kyang shin tu dben pa yin no/_/rnam pa thams cad mkhyen pa nyid kyi bar du yang shin tu dben pa yin te/_rab 'byor ji ltar shes rab kyi pha rol tu phyin pa shin tu dben pa dang /_rnam pa thams cad mkhyen pa nyid kyi bar 
[\[254a.7\]]du shin tu dben pa de ltar bla na med pa yang dag par rdzogs pa'i byang chub mngon par rdzogs par 'tshang rgya ba yang dben pa yin no/_/rab 'byor gal te shes rab kyi pha rol tu phyin pa shin tu dben par ma gyur la/_de bzhin du sbyar te/_rnam pa thams cad mkhyen pa nyid 
[\[254b\]]
[\[254b.1\]]kyi bar du yang shin tu dben par ma gyur na/_de ni shes rab kyi pha rol tu phyin par yang mi 'gyur la/_rnam pa thams cad mkhyen pa nyid kyi bar du yang mi 'gyur ro/_/rab 'byor de lta bas na/_ji ltar shes rab kyi pha rol tu phyin pa shin tu dben pa dang /_rnam pa thams 
[\[254b.2\]]cad mkhyen pa nyid kyi bar du shin tu dben pa de ltar/_rab 'byor shes rab kyi pha rol tu phyin pa la brten nas/_bla na med pa yang dag par rdzogs pa'i byang chub mngon par rdzogs par 'tshang rgya ba ma yin la/_dben pas kyang dben pa mngon par rdzogs par 'tshang mi rgya 
[\[254b.3\]]yang /_mngon par rdzogs par 'tshang yang rgya ste/_shes rab kyi pha rol tu phyin pa la ma brten par yang bla na med pa yang dag par rdzogs pa'i byang chub mngon par rdzogs par 'tshang mi rgya'o/_/rab 'byor gyis gsol pa/_bcom ldan 'das byang chub sems dpa' sems 
[\[254b.4\]]dpa' chen po ni don zab mo la spyod pa lags so/_/bcom ldan 'das kyis bka' stsal pa/_rab 'byor de de bzhin no/_/de de bzhin te/_rab 'byor byang chub sems dpa' sems dpa' chen po ni don zab mo dag la spyod pa yin no/_/rab 'byor byang chub sems dpa' 
[\[254b.5\]]sems dpa' chen po gang don zab mo la spyod kyang 'di lta ste don de dang nyan thos kyi sa'am/_rang sangs rgyas kyi sa mngon sum du mi byed pa ni dka' ba byed pa yin no/_/rab 'byor gyis gsol pa bcom ldan 'das bdag gis bcom ldan 'das kyis gsungs pa'i don 
[\[254b.6\]]'tshal ba ltar na/_byang chub sems dpa' sems dpa' chen po ni dka' ba bgyid pa ma lags so/_/de ci'i slad du zhe na/_bcom ldan 'das 'di ltar gang mngon sum du bgyid pa'i don de yang dmigs su ma mchis la/_gang gis mngon sum du bgyi ba'i shes rab kyi 
[\[254b.7\]]pha rol tu phyin pa de yang dmigs su ma mchis shing /_gang mngon sum du bgyi ba'i chos de yang dmigs su ma mchis pa'i slad du'o/_/bcom ldan 'das chos thams cad dmigs su ma mchis na/_gang mngon sum du bgyis nas bla na med pa yang dag par rdzogs 
[\[255a\]]
[\[255a.1\]]pa'i byang chub mngon par rdzogs par 'tshang rgya bar 'gyur ba'i don gang mngon sum du bgyi bar 'gyur/_shes rab kyi pha rol tu phyin pa gang mngon sum du bgyi bar 'gyur/_chos gang mngon sum du bgyi bar 'gyur/_bcom ldan 'das mi dmigs 
[\[255a.2\]]par spyod pa 'di ni/_byang chub sems dpa'i spyod pa lags te/_de la spyod pa'i byang chub sems dpa' sems dpa' chen po ni chos thams cad la mun pa ma mchis par rjes su 'thob lags so/_/bcom ldan 'das gal te de skad bstan pa na/_byang chub sems dpa' 
[\[255a.3\]]sems dpa' chen po'i sems mi zhum mi 'gong zhing mi skrag mi dngang la dngang bar mi 'gyur na/_bcom ldan 'das de ltar spyod pa'i byang chub sems dpa' sems dpa' chen po ni shes rab kyi pha rol tu phyin pa la spyod pa lags te/_des ni mtshan ma yang yang dag par 
[\[255a.4\]]rjes su mi mthong /_shes rab kyi pha rol tu phyin pa yang yang dag par rjes su mi mthong /_bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro zhes bgyi bar yang yang dag par rjes su mi mthong lags te/_bcom ldan 'das 
[\[255a.5\]]byang chub sems dpa' sems dpa' chen po shes rab kyi pha rol tu phyin pa la spyod pa de ni 'di snyam du nyan thos kyi sa'am/_rang sangs rgyas kyi sa ni bdag dang ring la/_rnam pa thams cad mkhyen pa nyid ni bdag dang nye ba'o snyam du mi sems lags so/_/bcom ldan 'das 
[\[255a.6\]]'di lta ste/_dper bgyi na/_nam mkha' ni 'di snyam du bdag ni la la dang ni nye'o/_/la la dang ni ring ngo snyam du mi sems lags so/_/de ci'i slad du zhe na/_bcom ldan 'das nam mkha' la ni bye brag ma mchis la/_bcom ldan 'das nam mkha' la ni rnam par rtog pa 
[\[255a.7\]]ma mchis pa'i slad du'o/_/bcom ldan 'das de bzhin du shes rab kyi pha rol tu phyin pa yang 'di snyam du nyan thos kyi sa'am/_rang sangs rgyas kyi sa ni bdag dang ring la/_bla na med pa yang dag par rdzogs pa'i byang chub ni nye ba'o snyam du mi sems lags so/_/de ci'i 
[\[255b\]]
[\[255b.1\]]slad du zhe na/_bcom ldan 'das shes rab kyi pha rol tu phyin pa ni rnam par rtog pa ma mchis pa'i slad du'o/_/bcom ldan 'das 'di lta ste/_dper bgyi na/_sgyu ma'i skyes bu ni 'di snyam du/_sgyu ma dang ni bdag dang ring la/_sgyu ma mkhan dang ni nye ba'o zhe'am/_skye bo'i tshogs 
[\[255b.2\]]'dus pa 'di dag ni bdag dang nye'o zhe'am/_ring ngo zhes bgyi bar mi sems lags so/_/de ci'i slad du zhe na/_bcom ldan 'das sgyu ma'i skyes bu la ni rnam par rtog pa ma mchis pa'i slad du'o/_/bcom ldan 'das de bzhin du shes rab kyi pha rol tu phyin pa yang 
[\[255b.3\]]'di snyam du/_nyan thos kyi sa'am/_rang sangs rgyas kyi sa ni bdag dang ring la/_bla na med pa yang dag par rdzogs pa'i byang chub ni bdag dang nye ba'o snyam du mi sems lags so/_/bcom ldan 'das 'di lta ste dper bgyi na/_gzugs brnyan ni 'di snyam du 
[\[255b.4\]]dmigs pa gang gis gzugs brnyan byung ba de ni bdag dang nye la/_me long ngam/_snod kyi chab der ma byung ba dag ni bdag dang ring ba'o snyam du mi sems lags so/_/de ci'i slad du zhe na/_bcom ldan 'das gzugs brnyan ni rnam par rtog pa ma mchis pa lags 
[\[255b.5\]]pa'i slad du'o/_/bcom ldan 'das de bzhin du byang chub sems dpa' sems dpa' chen po shes rab kyi pha rol tu phyin pa la spyod pa yang 'di snyam du/_nyan thos kyi sa'am/_rang sangs rgyas kyi sa ni bdag dang ring la/_bla na med pa yang dag par rdzogs pa'i byang 
[\[255b.6\]]chub ni bdag dang nye ba'o snyam du mi sems lags so/_/de ci'i slad du zhe na/_bcom ldan 'das shes rab kyi pha rol tu phyin pa yang rtog pa ma mchis pa lags pa'i slad du'o/_/bcom ldan 'das shes rab kyi pha rol tu phyin pa la ni sdug pa'am/_mi sdug pa ma mchis 
[\[255b.7\]]lags so/_/de ci'i slad du zhe na/_de la gang sdug pa'am/_mi sdug par 'gyur ba'i rang bzhin dmigs su ma mchis pa'i slad du'o/_/bcom ldan 'das 'di lta ste/_dper bgyi na/_de bzhin gshegs pa dgra bcom pa yang dag par rdzogs pa'i sangs rgyas la ni 
[\[256a\]]
[\[256a.1\]]sdug pa'am/_mi sdug par 'gyur ba gang yang mi mnga' lags so/_/bcom ldan 'das de bzhin du shes rab kyi pha rol tu phyin pa la yang sdug pa'am/_mi sdug par 'gyur ba gang yang ma mchis lags so/_/bcom ldan 'das 'di lta ste dper bgyi 
[\[256a.2\]]na/_de bzhin gshegs pa dgra bcom pa yang dag par rdzogs pa'i sangs rgyas kyi ni rnam par rtog pa thams cad spangs pa lags so/_/bcom ldan 'das de bzhin du shes rab kyi pha rol tu phyin pa yang rnam par rtog pa ma mchis pa'i slad du rnam par rtog pa thams cad 
[\[256a.3\]]spangs pa lags so/_/bcom ldan 'das 'di lta ste dper bgyi na/_de bzhin gshegs pa'i sprul pa ni 'di snyam du/_nyan thos kyi sa 'am/_rang sangs rgyas kyi sa ni bdag dang ring la bla na med pa yang dag par rdzogs pa'i byang chub ni bdag dang nye ba'o snyam du mi sems 
[\[256a.4\]]lags so/_/de ci'i slad du zhe na/_bcom ldan 'das de bzhin gshegs pa dang de bzhin gshegs pa dang /_de bzhin gshegs pa'i sprul pa la ni rnam par rtog pa mi mnga' ba'i slad du'o/_/bcom ldan 'das de bzhin du byang chub sems dpa' sems dpa' chen po shes rab kyi pha rol 
[\[256a.5\]]tu phyin pa la spyod pa yang 'di snyam du nyan thos kyi sa'am/_rang sangs rgyas kyi sa ni bdag dang ring la bla na med pa yang dag par rdzogs pa'i byang chub ni bdag dang nye ba'o snyam du mi sems lags so/_/bcom ldan 'das 'di lta ste dper bgyi na/_de bzhin gshegs pas 
[\[256a.6\]]sprul pa zhig sprul pa mdzad na/_de na de ni gang gi slad du sprul pa de'i bgyi ba bgyid kyang sprul pa de mi rtog_/rnam par mi rtog lags so/_/bcom ldan 'das de bzhin du shes rab kyi pha rol tu phyin pa yang bgyi ba gang gi slad du sgom pa'i bgyi ba de bgyid kyang shes rab kyi 
[\[256a.7\]]pha rol tu phyin pa de ni mi rtog rnam par mi rtog lags so/_/bcom ldan 'das 'di lta ste dper bgyi na/_shing mkhan nam/_shing mkhan gyi slob ma mkhas pa zhig gis bud med kyi gzugs sam/_skyes pa'i gzugs sam/_glang po che'i gzugs sam/_
[\[256b\]]
[\[256b.1\]]glang gi gzugs kyi 'khrul 'khor zhig sbyar bar gyur na 'khrul 'khor de bgyi ba gang gi slad du bgyis pa'i bgyi ba de bgyid kyang 'khrul 'khor de ni mi rtog rnam par mi rtog lags so/_/bcom ldan 'das de bzhin du shes rab kyi pha rol tu phyin pa yang bgyi ba 
[\[256b.2\]]gang gi slad du bsgom pa bgyi ba'i bgyi ba de bgyid kyang shes rab kyi pha rol tu phyin pa de ni mi rtog rnam par mi rtog lags so/_/de nas tshe dang ldan pa shA ri'i bus tshe dang ldan pa rab 'byor la 'di skad ces smras so/_/tshe dang ldan pa rab 'byor ci shes rab kyi pha rol tu phyin 
[\[256b.3\]]pa 'ba' zhig mi rtog rnam par mi rtog pa yin nam/_'on te bsam gtan gyi pha rol tu phyin pa yang mi rtog rnam par mi rtog pa yin la/_sbyin pa'i pha rol tu phyin pa'i bar yang mi rtog_/rnam par mi rtog pa yin/_rab 'byor gyis smras pa/_tshe dang ldan pa 
[\[256b.4\]]shA ri'i bu sbyin pa'i pha rol tu phyin pa'i bar yang mi rtog_/rnam par mi rtog pa yin no/_/shA ri'i bus smras pa tshe dang ldan pa rab 'byor 'o na ci gzugs kyang mi rtog_/rnam par mi rtog par yin la/_tshor ba dang /_'du shes dang /_'du byed rnams dang /_rnam 
[\[256b.5\]]par shes pa yang mi rtog rnam par mi rtog pa yin nam/_tshe dang ldan pa rab 'byor ci mig kyang mi rtog rnam par mi rtog pa yin la/_rna ba dang /_sna dang /_lce dang /_lus dang /_yid kyang mi rtog_/rnam par mi rtog pa yin nam/_tshe dang ldan pa rab 'byor ci 
[\[256b.6\]]gzugs kyang /_mi rtog rnam par mi rtog pa yin la/_sgra dang /_dri dang /_ro dang /_reg bya dang /_chos kyang mi rtog_/rnam par mi rtog pa yin nam/_mig gi rnam par shes pa dang /_yid kyi rnam par shes pa'i bar dang /_mig gi 'dus te reg pa dang /_yid 
[\[256b.7\]]kyi 'dus te reg pa'i bar dang /_mig gi 'dus te reg pa'i rkyen las byung ba'i tshor ba dang /_yid kyi 'dus te reg pa'i rkyen las byung ba'i tshor ba'i bar yang mi rtog_/rnam par mi rtog pa yin nam/_tshe dang ldan pa rab 'byor ci bsam gtan rnams dang /_
[\[257a\]]
[\[257a.1\]]tshad med pa rnams dang /_gzugs med pa'i snyoms par 'jug pa rnams kyang mi rtog_/rnam par mi rtog pa yin nam/_dran pa nye bar gzhag pa rnams dang de bzhin du sbyar te/_'phags pa'i lam yan lag brgyad pa'i bar dang /_stong pa 
[\[257a.2\]]nyid dang /_mtshan ma med pa dang /_smon pa med pa'i ting nge 'dzin kyang mi rtog_/rnam par mi rtog pa yin nam/_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen 
[\[257a.3\]]po yang mi rtog_/rnam par mi rtog pa yin nam/_sangs rgyas kyi chos ma 'dres pa [{]bcwa [,]bco [}]brgyad kyi bar dang /_sangs rgyas kyang mi rtog_/rnam par mi rtog pa yin nam/_byang chub kyang mi rtog_/rnam par mi rtog pa yin nam/_'dus byas kyi khams dang /_
[\[257a.4\]]'dus ma byas kyi khams kyang mi rtog_/rnam par mi rtog pa yin nam/_rab 'byor gyis smras pa/_tshe dang ldan pa shA ri'i bu chos thams cad kyang mi rtog_/rnam par mi rtog pa yin no/_/shA ri'i bus smras pa/_tshe dang ldan pa rab 'byor gal te/_chos thams 
[\[257a.5\]]cad mi rtog_/rnam par mi rtog pa yin na/_sems can dmyal ba dang /_dud 'gro'i skye gnas dang /_gshin rje'i 'jig rten dang /_lha dang mi'i 'gro ba lngar 'khor ba zhes tha dad du dbye ba 'di ci las gyur/_rgyun du zhugs pa dang /_sangs rgyas bcom ldan 
[\[257a.6\]]'das rnams kyi byang chub ces bya ba'i bar du rab tu dbye ba yang ci las gyur/_de skad ces smras pa dang /_tshe dang ldan pa rab 'byor gyis tshe dang ldan pa shA ri'i bu la 'di skad ces smras so/_/tshe dang ldan pa shA ri'i bu sems can 'di dag ni phyin ci log las byung 
[\[257a.7\]]ba'i lus dang /_ngag dang yid kyi las mngon par 'du byed de/_gzhi de las 'dun pa'i rtsa ba las byung ba'i las kyi rnam par smin pa yongs su 'dzin cing mngon par sgrub par byed do/_/yongs su bzung bas rnam par rtog pa las byung ba'i sems can dmyal ba dang /_
[\[257b\]]
[\[257b.1\]]dud 'gro'i skye gnas dang /_gshin rje'i 'jig rten dang /_lha dang mi'i 'gro ba dag mngon par sgrub par byed do/_/tshe dang ldan pa shA ri'i bu gang yang khyod 'di skad du rgyun du zhugs pa dang /_lan cig phyir 'ong ba dang /_phyir mi 'ong ba dang /_dgra bcom pa dang /_
[\[257b.2\]]rang sangs rgyas zhes rab tu dbye ba yang ci las gyur/_sangs rgyas bcom ldan 'das zhes bya ba'i bar du rab tu dbye ba yang ci las gyur ces zer ba ni/_tshe dang ldan pa shA ri'i bu rgyun du zhugs pa dang /_rgyun du zhugs pa'i 'bras bu ni rnam par mi rtog pas/_rab 
[\[257b.3\]]tu phye ba yin la dgra bcom pa nyid kyi bar dang /_sangs rgyas nyid dang /_rang byang chub kyang rnam par mi rtog pas rab tu phye ba yin no/_/sangs rgyas kyang rnam par mi rtog pas rab tu phye ba yin la/_byang chub kyang rnam par mi rtog pas rab tu phye ba yin no/_/
[\[257b.4\]]tshe dang ldan pa shA ri'i bu de bzhin gshegs pa dgra bcom pa yang dag par rdzogs pa'i sangs rgyas gang dag 'das pa'i dus na byung bar gyur pa'i/_sangs rgyas bcom ldan 'das de dag kyang rnam par rtog pa mi mnga' ba rnam par rtog pa dang bral ba/_rnam par 
[\[257b.5\]]rtog pa spangs pa yin la/_de bzhin du ma byon pa rnams kyang rnam par rtog pa spong bar 'gyur zhing /_tshe dang ldan pa shA ri'i bu de ltar byung ba'i dus kyi sangs rgyas bcom ldan 'das gang dag de ltar phyogs bcu'i 'jig rten gyi khams dag na/_bla na med pa yang dag 
[\[257b.6\]]par rdzogs pa'i byang chub mngon par rdzogs par sangs rgyas pa'i sangs rgyas bcom ldan 'das de dag kyang rnam par rtog pa mi mnga' ba rnams rnam par rtog pa dang bral ba rnam par rtog pa spangs pa yin te/_tshe dang ldan pa shA ri'i bu bu rnam grangs des na/_'di 
[\[257b.7\]]ltar rnam par mi rtog pa'i de bzhin nyid dang /_yang dag pa'i mtha'i de bzhin nyid dang /_chos kyi dbyings kyi de bzhin nyid tshad mar byas nas chos thams cad rnam par rtog pa med par rig par bya'o/_/tshe dang ldan pa shA ri'i bu byang chub sems dpa' sems dpa' 
[\[258a\]]
[\[258a.1\]]chen pos de ltar rnam par mi rtog pa'i shes rab kyi pha rol tu phyin pa la spyad par bya ste/_rnam par mi rtog pa'i shes rab kyi pha rol tu phyin pa la spyod na/_rnam par mi rtog pa'i chos rnams mngon par rdzogs par 'tshang rgya bar 'gyur ro/_/shes 
[\[258a.2\]]rab kyi pha rol tu phyin pa khri brgyad stong pa las/_rnam par mi rtog pa bstan pa'i dpe brjod pa'i le'u zhes bya ste lnga bcu rtsa brgyad pa'o//_//shes rab kyi pha rol tu phyin pa khri brgyad stong pa/_bam po bzhi bcu rtsa gnyis pa/_de nas tshe dang ldan pa shA 
[\[258a.3\]]ri'i bus/_tshe dang ldan pa rab 'byor la 'di skad ces smras so/_/tshe dang ldan pa rab 'byor kye ma byang chub sems dpa' sems dpa' chen po gang shes rab kyi pha rol tu phyin pa 'di la spyod pa de ni snying po la spyod pa yin no/_/kye ma byang chub sems dpa' sems 
[\[258a.4\]]dpa' chen po de ni snying po la spyod pa yin no/_/de skad ces smras pa dang /_tshe dang ldan pa rab 'byor gyis/_tshe dang ldan pa shA ri'i bu la 'di skad ces smras so/_/tshe dang ldan pa shA ri'i bu kye ma byang chub sems dpa' sems dpa' chen po gang shes rab kyi pha rol 
[\[258a.5\]]tu phyin pa la spyod pa de ni snying po med pa la spyod pa yin no/_/de ci'i phyir zhe na/_tshe dang ldan pa shA ri'i bu 'di ltar shes rab kyi pha rol tu phyin pa dang /_rnam pa thams cad mkhyen pa nyid kyi bar ni snying po med pa yin pa'i phyir ro/_/de ci'i phyir zhe na/_tshe dang ldan pa shA 
[\[258a.6\]]ri'i bu 'di ltar byang chub sems dpa' sems dpa' chen po shes rab kyi pha rol tu phyin pa la spyod pas snying po med pa nyid kyang mi dmigs/_yang dag par rjes su mi mthong na/_snying po dmigs par lta ga la 'gyur/_de bzhin du sbyar te/_rnam pa thams cad mkhyen 
[\[258a.7\]]pa nyid kyi bar yang snying po med pa yin na/_snying po dmigs par lta ga la 'gyur ba'i phyir ro/_/de nas 'dod pa na spyod pa dang /_gzugs na spyod pa'i lha'i bu rab tu mang po dag 'di snyam du sems te/_rigs kyi bu'am rigs kyi bu mo gang dag gis bla na med 
[\[258b\]]
[\[258b.1\]]pa yang dag par rdzogs pa'i byang chub tu sems bskyed par gyur pa de dag dang /_gang dag ji skad bstan pa'i shes rab kyi pha rol tu phyin pa zab mo 'di la spyod pa dang /_don de la spyod kyang gang mngon sum du byas pas/_nyan thos kyi sa 'am/_rang sangs rgyas kyi sa la gnas 
[\[258b.2\]]par 'gyur ba'i yang dag pa'i mtha' mngon sum du mi byed pa de dag ni phyag bya bar 'os pa yin te/_rnam grangs des na byang chub sems dpa' sems dpa' chen po gang dag chos 'di dag mnyam pa nyid du mngon sum du mi byed pa de dag ni phyag bya bar 'os pa yin no snyam mo/_/de 
[\[258b.3\]]nas tshe dang ldan pa rab 'byor gyis lha'i bu de dag la 'di skad ces smras so/_/lha'i bu de dag byang chub sems dpa' sems dpa' chen po rnams la gang mngon sum du byas pas/_nyan thos kyi sa'am/_rang sangs rgyas kyi sa la gnas par 'gyur ba'i chos de dag 
[\[258b.4\]]mnyam pa nyid du mngon sum du mi byed pa ni dka' ba ma yin gyi/_lha'i bu dag de dag gis sems can grangs med tshad med dpag tu med pa dag_/yongs su mya ngan las bzla bar bya'o/_/zhes go cha chen po bgos la/_gang gdul bar bya ba'i sems can de dag kyang 
[\[258b.5\]]shin tu mi dmigs pa ni dka' ba yin te/_lha'i bu dag de ltar spyod pa'i byang chub sems dpa' sems dpa' chen po ni sems can thams cad gdul bar bya'o/_/zhes bla na med pa yang dag par rdzogs pa'i byang chub la yang dag par zhugs pa yin no/_/gang sems 
[\[258b.6\]]can rnams gdul bar bya'o snyam du sems pa de ni/_nam mkha' gdul bar bya'o snyam du sems pa yin no/_/de ci'i phyir zhe na/_nam mkha' dben pa'i phyir/_sems can dben par blta ba dang /_nam mkha' stong pa'i phyir/_sems can stong par 
[\[258b.7\]]blta ba dang /_nam mkha' snying po med pa'i phyir/_sems can snying po med par blta ba dang /_nam mkha' gsog yin pa'i phyir/_sems can gsog yin par blta ba'i phyir te/_kye ma lha'i bu dag rnam grangs des na/_byang chub sems dpa' sems dpa' chen po gang sems 
[\[259a\]]
[\[259a.1\]]can med pa rnams kyi ched du go cha gyon par byed pa de dag ni dka' ba byed pa yin no/_/lha'i bu dag gang sems can rnams kyi ched du go cha bgo bar sems pa de ni nam mkha' dang rtsod par 'dod pa ste/_byang chub sems dpa' sems dpa' chen 
[\[259a.2\]]po ni go cha de yang bgos la/_gang gi don du go cha bgos pa'i sems can de dag kyang mi dmigs so/_/de ci'i phyir zhe na/_sems can dben pa'i phyir/_go cha dben par lta ba'i phyir te/_gal te de skad bstan pa na/_byang chub sems dpa' sems dpa' chen po'i 
[\[259a.3\]]sems zhum par mi 'gyur na/_shes rab kyi pha rol tu phyin pa la spyod pa yin no/_/de ci'i phyir zhe na/_gzugs dben pa'i phyir sems can dben par blta ba dang /_tshor ba dang /_'du shes dang /_'du byed rnams dang /_rnam par shes pa dben pa'i phyir sems 
[\[259a.4\]]can dben pa dang /_gzugs dben pa'i phyir pha rol tu phyin pa rnams dben pa dang /_de bzhin du sbyar te/_gzugs dben pa'i phyir/_rnam pa thams cad mkhyen pa nyid kyi bar du dben pa'i phyir ro/_/gal te chos thams cad dben pa nyid du bstan pa na/_byang chub 
[\[259a.5\]]sems dpa' sems dpa' chen po'i sems mi zhum mi 'gong zhing mi skrag mi dngang la dngang bar mi 'gyur na/_byang chub sems dpa' sems dpa' chen po shes rab kyi pha rol tu phyin pa la spyod pa yin no/_/bcom ldan 'das kyis bka' stsal pa/_rab 'byor ci'i phyir 
[\[259a.6\]]byang chub sems dpa' sems dpa' chen po shes rab kyi pha rol tu phyin pa la zhum par mi 'gyur ba yin/_rab 'byor gyis gsol pa/_bcom ldan 'das ma mchis pa'i slad du/_byang chub sems dpa' sems dpa' chen po shes rab kyi pha rol tu phyin pa la zhum par 
[\[259a.7\]]mi 'gyur lags so/_/bcom ldan 'das dben pa dang /_zhi ba dang ma skyes pa'i slad du/_byang chub sems dpa' sems dpa' chen po shes rab kyi pha rol tu phyin pa la zhum par mi 'gyur lags te/_bcom ldan 'das de'i slad du/_byang chub sems dpa' sems 
[\[259b\]]
[\[259b.1\]]dpa' chen po shes rab kyi pha rol tu phyin pa la zhum par mi 'gyur lags so/_/de ci'i slad du zhe na/_bcom ldan 'das 'di ltar gang zhum par 'gyur ba dang /_gang gis zhum par 'gyur ba dang /_gang la zhum par 'gyur ba'i chos de dag thams cad ma mchis 
[\[259b.2\]]shing mi dmigs pa'i slad du'o/_/bcom ldan 'das gal te de skad bstan pa na/_byang chub sems dpa' sems dpa' chen po zhum pa ma mchis shing mi skrag la/_mi zhum mi 'gong mi skrag/_mi dngang zhing dngang bar mi 'gyur na shes rab kyi pha rol tu phyin pa la spyod pa 
[\[259b.3\]]lags so/_/de ci'i slad du zhe na/_bcom ldan 'das 'di ltar gang zhum par 'gyur ba dang /_gang gis zhum par 'gyur ba dang /_gang la zhum par 'gyur ba'i chos de dag thams cad dmigs su ma mchis pa'i slad du ste/_bcom ldan 'das byang chub sems 
[\[259b.4\]]dpa' sems dpa' chen po gang de ltar shes rab kyi pha rol tu phyin pa la spyod pa ni/_dbang po dang bcas pa'i lha rnams dang /_tshangs pa dang bcas pa dang /_skye dgu'i bdag po dang bcas pa'i lha rnams kyis phyag bgyi ba lags so/_/de skad ces gsol pa dang /_
[\[259b.5\]]bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor byang chub sems dpa' sems dpa' chen po gang de ltar shes rab kyi pha rol tu phyin pa la spyod pa ni/_dbang po dang bcas pa'i lha'i bu rnams dang /_tshangs pa dang bcas 
[\[259b.6\]]pa dang /_skye dgu'i bdag po dang bcas pa'i lha rnams nyi tshes phyag bya bar yang ma zad kyi/_rab 'byor byang chub sems dpa' sems dpa' chen po gang shes rab kyi pha rol tu phyin pa la de ltar spyod pa de la ni kha dog las shin tu 'das pa'i lha'i bu dge rgyas pa rnams dang /_
[\[259b.7\]]'bras bu che ba rnams dang /_gnas gtsang ma'i ris kyi bar gyi lha'i bu gang yin pa de dag gis kyang phyag bya ba yin no/_/rab 'byor byang chub sems dpa' sems dpa' chen po shes rab kyi pha rol tu phyin pa la spyod pa de la ni/_de bzhin gshegs pa dgra bcom pa yang 
[\[260a\]]
[\[260a.1\]]dag par rdzogs pa'i sangs rgyas gang dag 'jig rten gyi khams grangs med dpag tu med pa dag na bzhugs te/_'tsho zhing gzhes pa'i de bzhin gshegs pa dgra bcom pa yang dag par rdzogs pa'i sangs rgyas de dag gis kyang /_byang chub sems dpa' 
[\[260a.2\]]sems dpa' chen po 'di ni shes rab kyi pha rol tu phyin pa la spyod pa yin no/_/bsam gtan gyi pha rol tu phyin pa yongs su rdzogs par byed pa yin no/_/de bzhin du sbyar te/_rnam pa thams cad mkhyen pa nyid kyi bar du yongs su rdzogs par 'gyur ba yin no zhes dgongs 
[\[260a.3\]]par 'gyur ro/_/rab 'byor byang chub sems dpa' sems dpa' chen po gang shes rab kyi pha rol tu phyin pa la spyod cing /_sangs rgyas bcom ldan 'das rnams kyis dgongs pa'i byang chub sems dpa' sems dpa' chen po de ni sangs rgyas nyid du zhugs pa yin par gzung 
[\[260a.4\]]bar bya'o/_/rab 'byor 'jig rten gyi khams gang gA'i klung gi bye ma snyed dag na/_sems can ji snyed pa de dag thams cad bdud sdig can sha stag tu gyur la/_bdud sdig can re res kyang bdud sdig can de snyed cig mngon par sprul kyang /_de dag thams cad kyis byang chub 
[\[260a.5\]]sems dpa' sems dpa' chen po shes rab kyi pha rol tu phyin pa la spyod pa la bar chad bya bar mi nus so/_/rab 'byor chos gnyis dang ldan pa'i byang chub sems dpa' sems dpa' chen po ni bdud sdig can rnams kyis mi thul ba yin te/_gnyis gang zhe na/_des chos 
[\[260a.6\]]thams cad la stong pa nyid du rnam par bltas pa dang /_des sems can thams cad yongs su ma btang ba yin te/_rab 'byor chos gnyis po de dag dang ldan pa'i byang chub sems dpa' sems dpa' chen po ni bdud sdig can rnams kyis mi thul ba yin no/_/rab 'byor 
[\[260a.7\]]gzhan yang chos gnyis dang ldan pa'i byang chub sems dpa' sems dpa' chen po shes rab kyi pha rol tu phyin pa la spyod pa ni bdud sdig can rnams kyis mi thul ba yin te/_gnyis gang zhe na/_ji skad smras pa de bzhin du byed pa dang /_sangs rgyas bcom ldan 'das 
[\[260b\]]
[\[260b.1\]]rnams kyis dgongs pa yin te/_rab 'byor chos gnyis po de dag dang ldan pa'i byang chub sems dpa' sems dpa' chen po shes rab kyi pha rol tu phyin pa la spyod pa ni bdud sdig can rnams kyis mi thul ba yin no/_/rab 'byor de ltar spyod pa'i byang chub sems dpa' 
[\[260b.2\]]sems dpa' chen po'i drung du lha'i bu rnams kyang bsnyen bkur bya ba dang /_yongs su zhu ba dang /_yongs su dri ba'i phyir nye bar 'gro bar sems shing rigs kyi bu khyed ni myur du bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/_/de 
[\[260b.3\]]lta bas na rigs kyi bu khyod 'di lta ste/_stong pa nyid kyis gnas pa dang /_mtshan ma med pas gnas pa dang /_smon pa med pas gnas pa'i gnas pa de dag gis gnas par gyis shig_/de ci'i phyir zhe na/_rigs kyi bu khyod gnas pa de dag gis gnas na/_sems 
[\[260b.4\]]can mgon med pa rnams kyi mgon du 'gyur ba dang /_sems can skyabs med pa rnams kyi skyabs su 'gyur ba dang /_sems can rten med pa rnams kyi rten du 'gyur ba dang /_sems can dpung gnyen med pa rnams kyi dpung gnyen du 'gyur ba dang /_sems can 
[\[260b.5\]]gnas med pa rnams kyi gnas su 'gyur ba dang /_sems can gling med pa rnams kyi gling du 'gyur ba dang /_sems can mun par gyur pa rnams kyi snang bar 'gyur ba'i phyir ro zhes spro ba skyed par 'gyur ro/_/de ci'i phyir zhe na/_shes rab kyi pha rol tu phyin pa'i 
[\[260b.6\]]gnas 'dis gnas pa'i byang chub sems dpa' sems dpa' chen po la ni 'jig rten gyi khams grangs med dpag tu med pa dag na bzhugs te/_'tsho zhing gzhes pa'i sangs rgyas bcom ldan 'das gang dag dge slong gi dge 'dun gyis yongs su bskor ba'i 
[\[260b.7\]]sangs rgyas bcom ldan 'das de dag kyang byang chub sems dpa' sems dpa' chen po gang shes rab kyi pha rol tu phyin pa la de ltar spyod cing /_'di lta ste/_shes rab kyi pha rol tu phyin pa'i yon tan gyi yo byad de dag dang ldan pa'i byang chub sems dpa' sems 
[\[261a\]]
[\[261a.1\]]dpa' chen po de dag gi ming dang /_rigs yongs su brjod pa'i tshul gyis/_chos ston cing ched du brjod pa yang ched du brjod pa mdzad pa'i phyir ro/_/rab 'byor 'di lta ste/_dper na/_da ltar nga byang chub sems dpa' sems dpa' chen po rin po che 
[\[261a.2\]]tog gi ming yongs su brjod pa'i tshul gyis chos ston cing /_ched du brjod pa yang ched du brjod pa dang /_byang chub sems dpa' sems dpa' chen po gtsug tor can gyi ming yongs su brjod pa'i tshul gyis/_chos ston cing ched du brjod pa yang ched du brjod pa dang nga byang chub 
[\[261a.3\]]sems dpa' sems dpa' chen po gang dag bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mi 'khrugs pa'i drung du tshangs par spyad pa spyod cing /_shes rab kyi pha rol tu phyin pa 'di dang ma bral ba'i byang chub sems dpa' sems 
[\[261a.4\]]dpa' chen po de dag gi ming yongs su brjod pa'i tshul gyis chos ston cing ched du brjod pa yang ched du brjod pa bzhin no/_/rab 'byor shar phyogs na sangs rgyas bcom ldan 'das gang dag bzhugs te/_'tsho zhing gzhes la chos kyang ston pa'i sangs rgyas bcom ldan 'das 
[\[261a.5\]]de dag kyang de na byang chub sems dpa' sems dpa' chen po gang dag 'di ltar tshangs par spyad pa spyod pa de dag la dga' bar mdzad pa'i tshul gyis chos ston cing ched du brjod pa yang ched du brjod pa mdzad do/_/de bzhin du lho dang /_nub dang /_byang dang /_steng dang /_'og 
[\[261a.6\]]dang /_phyogs mtshams kyi 'jig rten gyi khams dag na/_sangs rgyas bcom ldan 'das gang dag bzhugs te/_'tsho zhing gzhes la chos kyang ston pa'i sangs rgyas bcom ldan 'das de dag kyang de na byang chub sems dpa' sems dpa' chen po gang dag tshangs par 
[\[261a.7\]]spyad pa spyod cing shes rab kyi pha rol tu phyin pa 'di dang ma bral ba de dag la dga' bar mdzad pa'i tshul gyis chos ston cing ched du brjod pa yang ched du brjod par mdzad do/_/rab 'byor byang chub sems dpa' sems dpa' chen po gang dag sems dang po bskyed pa nas bzung ste/_
[\[261b\]]
[\[261b.1\]]byang chub kyi lam yongs su rdzogs par byed pa dang /_rnam pa thams cad mkhyen pa nyid thob par byed pa'i bar de dag la yang sangs rgyas bcom ldan 'das rnams kyis dga' bar mdzad pa'i tshul gyis chos ston cing ched du brjod pa yang ched du brjod par mdzad do/_/de ci'i 
[\[261b.2\]]phyir zhe na/_rab 'byor byang chub sems dpa' sems dpa' chen po gang dag de ltar sangs rgyas kyi tshul rgyun mi chad pa'i phyir bzhugs pa dag ni dka' ba byed pa yin pa'i phyir ro/_/de skad ces bka' stsal pa dang /_bcom ldan 'das la tshe dang ldan pa rab 'byor gyis 'di 
[\[261b.3\]]skad ces gsol to/_/bcom ldan 'das sangs rgyas bcom ldan 'das de dag byang chub sems dpa' sems dpa' chen po slar ldog pa'am/_slar mi ldog pa gang dag gi ming yongs su brjod cing dga' bar mdzad pa'i tshul gyis chos ston par mdzad lags/_de skad ces 
[\[261b.4\]]gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor byang chub sems dpa' sems dpa' chen po shes rab kyi pha rol tu phyin pa la spyod pa gang dag phyir mi ldog pa dag kyang yod/_byang chub sems dpa' sems dpa' 
[\[261b.5\]]chen po shes rab kyi pha rol tu phyin pa la spyod pa lung ma bstan pa dag kyang yod de/_de dag la sangs rgyas bcom ldan 'das de dag dga' bar mdzad pa'i tshul gyis chos ston cing ched du brjod pa yang ched du brjod pa mdzad do/_/rab 'byor gyis gsol pa/_bcom ldan 'das de 
[\[261b.6\]]dag gang lags/_bcom ldan 'das kyis bka' stsal pa/_rab 'byor byang chub sems dpa' sems dpa' chen po gang dag byang chub sems dpa'i spyad pa spyod pa na/_bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mi 
[\[261b.7\]]'khrugs pa'i rjes su slob pa'i tshul gyis spyod pa de dag ni/_rab 'byor phyir mi ldog pa'i byang chub sems dpa' sems dpa' chen po yin te/_de dag la sangs rgyas bcom ldan 'das de dag dga' bar mdzad pa'i tshul gyis chos ston cing ched du brjod pa yang ched du brjod 
[\[262a\]]
[\[262a.1\]]par mdzad do/_/rab 'byor byang chub sems dpa' sems dpa' chen po gang dag byang chub sems dpa' sems dpa' chen po rin po che tog gi rjes su slob pa'i tshul gyis byang chub sems dpa'i spyad pa spyod pa de dag la yang sangs rgyas bcom ldan 'das de 
[\[262a.2\]]dag dga' bar mdzad pa'i tshul gyis chos ston cing ched du brjod pa yang ched du brjod par mdzad do/_/rab 'byor gzhan yang byang chub sems dpa' sems dpa' chen po gang shes rab kyi pha rol tu phyin pa la spyod cing chos thams cad skye ba med par mos kyang mi skye ba'i chos la 
[\[262a.3\]]bzod pa ma thob pa dag dang /_chos thams cad stong pa zhes bya bar mos kyang mi skye ba'i chos la bzod pa ma thob pa dag dang /_chos thams cad zhi ba zhes bya bar mos pa dang /_chos thams cad 'dod chags dang bral ba zhes bya ba dang /_gsog ces bya ba dang /_ya ma 
[\[262a.4\]]brla zhes bya ba dang /_snying po med pa zhes bya bar mos kyang /_mi skye ba'i chos la bzod pa ma thob pa'i byang chub sems dpa' sems dpa' chen po de dag la/_rab 'byor sangs rgyas bcom ldan 'das de dag dga' bar mdzad pa'i tshul gyis chos ston cing ched du brjod pa yang ched du 
[\[262a.5\]]brjod par mdzad do/_/rab 'byor sangs rgyas bcom ldan 'das rnams kyis/_byang chub sems dpa' sems dpa' chen po gang dag gi ming 'di yongs su brjod pa'i tshul gyis chos ston pa dang /_dga' bar mdzad pa'i tshul gyis chos ston cing ched du brjod pa yang ched du 
[\[262a.6\]]brjod par mdzad pa'i byang chub sems dpa' sems dpa' chen po de dag ni rab 'byor nyan thos kyi sa dang /_rang sangs rgyas kyi sa yongs su spangs shing bla na med pa yang dag par rdzogs pa'i byang chub tu lung bstan par 'gyur ba yin no/_/rab 'byor sangs rgyas bcom ldan 
[\[262a.7\]]'das rnams kyis byang chub sems dpa' sems dpa' chen po gang dag shes rab kyi pha rol tu phyin pa la spyod pa dag gi ming yongs su brjod pa'i tshul gyis chos ston cing ched du brjod pa yang ched du brjod par mdzad pa'i byang chub sems dpa' sems dpa' chen po de dag ni phyir 
[\[262b\]]
[\[262b.1\]]mi ldog pa nyid la gnas par 'gyur zhing de la gnas nas rnam pa thams cad mkhyen pa nyid thob par 'gyur ro/_/rab 'byor gzhan yang byang chub sems dpa' sems dpa' chen po shes rab kyi pha rol tu phyin pa zab mo thos nas/_'di ni de bzhin gshegs pa dgra bcom pa 
[\[262b.2\]]yang dag par rdzogs pa'i sangs rgyas kyis ci skad gsungs pa de bzhin no/_/zhes nem nur med cing the tshom mi za la rmongs par mi 'gyur na/_des ni phyis kyang de bzhin gshegs pa dgra bcom pa yang dag par rdzogs pa'i sangs rgyas mi 'khrugs pa dang /_byang chub 
[\[262b.3\]]sems dpa'i theg pa pa'i rigs kyi bu de dag las 'di nyid rgya cher thos par 'gyur te/_byang chub sems dpa'i theg pa pa'i rigs kyi bu de yang shes rab kyi pha rol tu phyin pa 'di la mos pa 'byung bar 'gyur zhing /_shes rab kyi pha rol tu phyin pa zab mo 'di la mos pa na 'di 
[\[262b.4\]]ni de bzhin gshegs pas ji skad gsungs pa de bzhin no/_/zhes mos shing phyir mi ldog pa nyid la gnas par 'gyur te/_rab 'byor shes rab kyi pha rol tu phyin pa thos pa yang byang chub sems dpa' sems dpa' chen po rnams la de ltar gces spras byed pa yin na/_gang mos 
[\[262b.5\]]shing mos nas kyang de bzhin nyid du gnas shing de bzhin nyid du sgrub par byed pa dang /_de bzhin nyid du gnas shing de bzhin nyid du bsgrubs nas/_rnam pa thams cad mkhyen pa nyid la gnas par 'gyur ba lta smos kyang ci dgos/_rab 'byor gyis gsol pa/_bcom 
[\[262b.6\]]ldan 'das gang de bzhin nyid du gnas shing /_de bzhin nyid du bsgrubs na/_chos gang yang dmigs par mi 'gyur ba lags na/_ji ltar rnam pa thams cad mkhyen pa nyid la gnas par 'gyur ba lags/_bcom ldan 'das de bzhin gshegs pa'i sprul pa zhes bgyi 
[\[262b.7\]]ba'i chos gang yang dmigs su ma mchis na su zhig de bzhin nyid la gnas par 'gyur/_su zhig de bzhin nyid la gnas nas/_bla na med pa yang dag par rdzogs pa'i byang chub mngon par rdzogs par 'tshang rgya bar 'gyur/_su zhig de bzhin nyid la gnas nas chos ston par 
[\[263a\]]
[\[263a.1\]]'gyur te/_de bzhin nyid kyang dmigs su ma mchis lags na/_su zhig de bzhin nyid la gnas par 'gyur ba dang /_de bzhin nyid la gnas nas/_bla na med pa yang dag par rdzogs pa'i byang chub mngon par rdzogs pa'i byang chub mngon par rdzogs 
[\[263a.2\]]par 'tshang rgya bar 'gyur ba dang /_de bzhin nyid la gnas nas chos ston par 'gyur ba lta smos kyang ci 'tshal te/_de ni gnas ma mchis lags so/_/de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 
[\[263a.3\]]'byor khyod 'di skad du/_de bzhin gshegs pa'i sprul pa zhes bgyi ba'i chos gang yang ma mchis na/_su zhig de bzhin nyid la gnas par 'gyur/_su zhig de bzhin nyid la gnas nas/_bla na med pa yang dag par rdzogs pa'i byang chub mngon par rdzogs par 'tshang rgya bar 
[\[263a.4\]]'gyur/_su zhig de bzhin nyid la gnas nas chos ston par 'gyur te/_de bzhin nyid kyang dmigs su ma mchis lags na/_su zhig de bzhin nyid la gnas pa dang /_de bzhin nyid la gnas nas bla na med pa yang dag par rdzogs pa'i byang chub mngon par rdzogs par 
[\[263a.5\]]'tshang rgya bar 'gyur ba dang /_de bzhin nyid la gnas nas/_chos ston par 'gyur ba lta smos kyang ci 'tshal te/_de ni gnas ma mchis lags so/_/zhes zer ba ni/_rab 'byor de de bzhin te/_de de bzhin no/_/ji skad smras pa de bzhin te/_rab 'byor de bzhin 
[\[263a.6\]]nyid ma gtogs par chos gang yang dmigs su med na/_gang zhig de bzhin nyid la gnas pa dang /_gang zhig de bzhin nyid la gnas nas/_bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba dang /_gang zhig de bzhin nyid la 
[\[263a.7\]]gnas nas chos ston par 'gyur te/_de bzhin nyid kyang dmigs su med na/_gang de bzhin nyid la gnas par 'gyur ba dang /_de bzhin du sbyar te/_de bzhin nyid la gnas nas/_chos ston par 'gyur ba'i bar dag lta ci smos te/_de ni gnas med do/_/de ci'i phyir 
[\[263b\]]
[\[263b.1\]]zhe na/_rab 'byor de bzhin gshegs pa rnams byung yang rung /_de bzhin gshegs pa rnams ma byung yang rung ste/_de bzhin nyid dang /_ma nor ba de bzhin nyid dang /_gzhan ma yin pa de bzhin nyid dang /_chos nyid dang /_chos kyi dbyings dang /_chos gnas pa 
[\[263b.2\]]nyid dang /_chos skyon med pa nyid dang /_yang dag pa'i mtha' 'di ni gnas pa nyid kyi phyir te/_rab 'byor gang de bzhin nyid de la gnas pa su yang med/_de bzhin nyid la gnas nas bla na med pa yang dag par rdzogs pa'i byang chub mngon par rdzogs par 'tshang rgya bar 'gyur 
[\[263b.3\]]ba yang med/_de bzhin nyid la gnas nas chos ston par 'gyur ba yang med do/_/de ci'i phyir zhe na/_'di ltar de bzhin nyid la ni gang de bzhin nyid la gnas par 'gyur ba dang /_gang de bzhin nyid la gnas nas/_bla na med pa yang dag par rdzogs pa'i byang chub mngon par rdzogs par 'tshang rgya 
[\[263b.4\]]bar 'gyur ba dang /_gang de bzhin nyid la gnas nas chos ston par 'gyur ba dmigs su med pa'i phyir te/_de ltar de bzhin nyid kyang dmigs su med pas/_de la skye ba yang dmigs su med/_'jig pa yang med/_gnas pa yang med/_gzhan du 'gyur ba yang med 
[\[263b.5\]]de/_de'i phyir chos de la skye ba dmigs su med pa dang /_'jig pa med pa dang /_gnas pa med pa dang /_gzhan du 'gyur ba med pas na/_su zhig de la gnas par 'gyur/_su zhig de la gnas nas bla na med pa yang dag par rdzogs pa'i byang chub mngon par rdzogs 
[\[263b.6\]]par 'tshang rgya bar 'gyur/_su zhig de la gnas nas chos ston par 'gyur te/_de ni gnas med do/_/de nas bcom ldan 'das la lha'i dbang po brgya byin gyis 'di skad ces gsol to/_/bcom ldan 'das shes rab kyi pha rol tu phyin pa 'di ni zab pa la gas te/_bcom 
[\[263b.7\]]ldan 'das byang chub sems dpa' sems dpa' chen po gang dag bla na med pa yang dag par rdzogs pa'i byang chub mngon par rdzogs par 'tshang rgya bar 'tshal ba dag ni dka' ba bgyid pa lags so/_/de ci'i slad du zhe na/_bcom ldan 'das gang yang de bzhin nyid la 
[\[264a\]]
[\[264a.1\]]gnas pa su yang ma mchis shing bla na med pa yang dag par rdzogs pa'i byang chub mngon par rdzogs par 'tshang rgya ba yang gang yang ma mchis la/_chos ston pa yang gang yang ma mchis kyang /_de la zhum par yang mi 'gyur/_de la nem nur yang mi bgyid/_
[\[264a.2\]]rmongs par yang mi 'gyur ba'i slad du'o/_/de nas tshe dang ldan pa rab 'byor gyis lha'i dbang po brgya byin la 'di skad ces smras so/_/kau shi ka gang khyod 'di skad du byang chub sems dpa' sems dpa' chen po gang dag chos zab mo rnams la nem nur med cing rmongs pa med pa ni 
[\[264a.3\]]dka' ba byed pa yin no zhes zer ba ni/_kau shi ka chos thams cad stong pa nyid yin pas na/_de la su zhig nem nur ram rmongs par 'gyur/_de skad ces smras pa dang /_lha'i dbang po brgya byin gyis gnas brtan rab 'byor la 'di skad ces smras so/_/gnas brtan rab 'byor ni 
[\[264a.4\]]gang ci ston kyang de thams cad stong pa nyid las brtsams shing ston te/_ci la yang chags pa med do/_/'di lta ste dper na/_mda' nam mkha' la 'phangs pa ni gang du yang chags pa med do/_/de bzhin du gnas brtan rab 'byor gyis chos bstan pa yang gang du yang 
[\[264a.5\]]chags pa med do/_/shes rab kyi pha rol tu phyin pa khri brgyad stong pa las/_chags pa med pa'i le'u zhes bya ste lnga bcu rtsa dgu pa'o//_//de nas bcom ldan 'das la lha'i dbang po brgya byin gyis 'di skad ces gsol to/_/bcom ldan 'das bdag 
[\[264a.6\]]gis de skad smras shing /_de skad bstan pa bcom ldan 'das kyis gsungs pa'i rjes su smra zhing chos smra ba dang /_chos kyi rjes su 'thun pa'i chos yang dag par brjod pa lags sam/_bcom ldan 'das kyis bka' stsal pa/_kau shi ka gang khyod kyis de skad 
[\[264a.7\]]smras shing de skad bstan pa ni/_de bzhin gshegs pas gsungs pa'i rjes su smra zhing chos smra ba dang /_chos kyi rjes su 'thun pa'i chos brjod pa yin no/_/brgya byin gyis gsol pa/_bcom ldan 'das ji tsam du gnas brtan rab 'byor gyis spobs pa de 
[\[264b\]]
[\[264b.1\]]thams cad ni stong pa nyid las brtsams shing spobs pa dang /_mtshan ma ma mchis pa dang /_smon pa ma mchis pa las brtsams shing spobs pa dang /_dran pa nye bar gzhag pa rnams dang /_byang chub kyi bar las brtsams shing spobs pa ste ngo mtshar lags so/_/
[\[264b.2\]]de skad ces gsol pa dang /_bcom ldan 'das kyis lha'i dbang po brgya byin la 'di skad ces bka' stsal to/_/kau shi ka rab 'byor 'di ni stong pa nyid kyis gnas pas na/_sbyin pa'i pha rol tu phyin pa nyid kyang mi dmigs na/_gang dag sbyin pa'i pha rol tu phyin pa la 
[\[264b.3\]]spyod pa lta smos kyang ci dgos/_de bzhin du sbyar te/_shes rab kyi pha rol tu phyin pa nyid kyang mi dmigs na/_gang dag shes rab kyi pha rol tu phyin pa la spyod pa lta smos kyang ci dgos/_dran pa nye bar gzhag pa rnams nyid kyang mi dmigs na gang dag dran pa nye bar gzhag 
[\[264b.4\]]pa rnams sgom pa lta smos kyang ci dgos/_de bzhin du sbyar te/_lam nyid kyi bar yang mi dmigs na/_gang dag lam sgom par 'gyur ba lta smos kyang ci dgos/_de bzhin du sbyar te/_bsam gtan dang /_tshad med pa dang /_rnam par thar pa dang /_ting nge 
[\[264b.5\]]'dzin dang /_snyoms par 'jug pa nyid kyang mi dmigs na/_gang dag bsam gtan dang /_tshad med pa dang /_rnam par thar pa dang /_ting nge 'dzin dang /_snyoms par 'jug pa sgom pa lta smos kyang ci dgos/_stobs rnams nyid kyang mi dmigs na/_gang 
[\[264b.6\]]dag stobs rnams la sgom pa lta smos kyang ci dgos/_mi 'jigs pa rnams nyid kyang mi dmigs na/_gang dag mi 'jigs pa rnams mngon par sgrub pa lta smos kyang ci dgos/_so so yang dag par rig pa rnams nyid kyang mi dmigs na/_gang dag so so yang dag 
[\[264b.7\]]par rig pa rnams mngon par sgrub pa lta smos kyang ci dgos/_byams pa chen po nyid kyang mi dmigs na/_gang dag byams pa chen po la gnas par 'gyur ba lta smos kyang ci dgos/_snying rje chen po nyid kyang mi dmigs na/_gang dag snying rje chen po la gnas par 
[\[265a\]]
[\[265a.1\]]'gyur ba lta smos kyang ci dgos/_sangs rgyas kyi chos ma 'dres pa rnams nyid kyang mi dmigs na/_gang dag sangs rgyas kyi chos ma 'dres pa rnams mngon par sgrub pa lta smos kyang ci dgos/_byang chub nyid kyang mi dmigs na/_gang dag byang chub mngon 
[\[265a.2\]]par rdzogs par 'tshang rgya bar 'gyur ba lta smos kyang ci dgos/_rnam pa thams cad mkhyen pa nyid kyang mi dmigs na/_gang dag rnam pa thams cad mkhyen pa nyid thob par 'gyur ba lta smos kyang ci dgos/_de bzhin gshegs pa nyid kyang mi dmigs na/_gang dag de bzhin gshegs par 'gyur ba lta 
[\[265a.3\]]smos kyang ci dgos/_skye ba med pa nyid kyang mi dmigs na/_gang dag skye ba med pa mngon sum du byed par 'gyur ba lta smos kyang ci dgos/_mtshan rnams nyid kyang mi dmigs na/_gang dag gi lus la mtshan rnams 'byung bar 'gyur ba lta 
[\[265a.4\]]smos kyang ci dgos/_dpe byad bzang po rnams nyid kyang mi dmigs na/_gang dag gi lus la dpe byad bzang po rnams 'byung bar 'gyur ba lta smos kyang ci dgos/_de ci'i phyir zhe na/_kau shi ka dge slong rab 'byor ni chos thams cad dben pa la gnas pa yin la/_kau shi 
[\[265a.5\]]ka dge slong rab 'byor ni dmigs pa med pa la gnas pa dang /_stong pa nyid la gnas pa dang /_mtshan ma med pa la gnas pa dang /_smon pa med pa la gnas pa yin pa'i phyir ro/_/kau shi ka dge slong rab 'byor gyi gnas pa ni de lta bu yin te/_kau shi ka dge slong rab 
[\[265a.6\]]'byor gyi gnas pa gang yin pa de ni byang chub sems dpa' sems dpa' chen po shes rab kyi pha rol tu phyin pa la spyod pa'i gnas pa'i brgya'i char yang nye bar mi 'gro'o/_/stong gi char yang nye bar mi 'gro'o/_/'bum gyi char yang nye bar mi 'gro'o/_/bye ba phrag 'bum 
[\[265a.7\]]gyi char yang nye bar mi 'gro'o/_/grangs dang cha dang /_bgrang ba dang /_dpe dang /_rgyur yang nye bar mi 'gro'o/_/de ci'i phyir zhe na/_de bzhin gshegs pa'i gnas pa ma gtogs par byang chub sems dpa' sems dpa' chen po shes rab kyi pha rol tu phyin pa la spyod 
[\[265b\]]
[\[265b.1\]]pa'i gnas pa gang yin pa de dang /_nyan thos dang /_rang sangs rgyas rnams kyi gnas pa gang yin pa'i gnas pa de dag gi nang na/_byang chub sems dpa' sems dpa' chen po shes rab kyi pha rol tu phyin pa la spyod pa'i gnas pa gang yin pa de ni mchog ces bya ba dang /_thu 
[\[265b.2\]]bo dang /_khyad par du 'phags pa dang /_rab dang /_rab mchog dang /_gya nom pa dang /_bla na med pa dang /_gong na med pa zhes bya ba yin pa'i phyir ro/_/kau shi ka de lta bas na byang chub sems dpa' sems dpa' chen po sems can thams cad kyi mchog tu 'gyur bar 'dod 
[\[265b.3\]]pas 'di lta ste/_shes rab kyi pha rol tu phyin pas gnas pa'i gnas pa 'di nyid kyis gnas par bya'o/_/de ci'i phyir zhe na/_kau shi ka shes rab kyi pha rol tu phyin pa 'di la spyod pa'i byang chub sems dpa' sems dpa' chen po ni nyan thos dang /_rang sangs rgyas kyi sa 
[\[265b.4\]]las 'da' zhing /_byang chub sems dpa'i skyon med pa la 'jug pa dang /_sangs rgyas kyi chos thams cad yongs su rdzogs par byas nas/_rnam pa thams cad mkhyen pa nyid thob pa dang /_rnam pa thams cad mkhyen pa nyid thob nas kyang de bzhin gshegs pa dgra 
[\[265b.5\]]bcom pa yang dag par rdzogs pa'i sangs rgyas kyi bag chags dang /_mtshams sbyor ba dang /_nyon mongs pa thams cad spangs pa thob par 'gyur ba'i phyir ro/_/de nas 'khor de nyid las sum cu rtsa gsum pa'i lha rnams kyis me tog man dA ra ba dag blangs nas/_bcom 
[\[265b.6\]]ldan 'das la gtor to/_/mngon par gtor to/_/mngon par rab tu gtor to/_/de dge slong drug stong yang stan las langs te/_bla gos phrag pa gcig tu gzar nas pus mo g.yas pa'i lha nga sa la btsugs te/_bcom ldan 'das ga la ba de logs su thal mo sbyar 
[\[265b.7\]]ba btud nas/_mig mi 'dzums par phyag 'tshal bar gyur to/_/sangs rgyas kyi mthus de dag gi snyim pa me tog man dA ra ba dag gis rab tu gang bar gyur nas/_me tog man dA ra ba de dag gis/_de bzhin gshegs pa dgra bcom pa yang dag par rdzogs pa'i sangs 
[\[266a\]]
[\[266a.1\]]rgyas la gtor to/_/mngon par gtor to/_/mngon par rab tu gtor to/_/de dag gis gtor/_mngon par gtor/_mngon par rab tu gtor ba'i tshe/_tshig 'di skad du bcom ldan 'das dge ba'i rtsa ba 'dis bdag cag gang nyan thos dang /_rang 
[\[266a.2\]]sangs rgyas thams cad kyi gnas ma lags pa'i gnas pa dam pa 'dis gnas par gyur cig ces kyang smras so/_/de nas bcom ldan 'das kyis dge slong de dag gi bsam pa thugs su chud nas de'i tshe 'dzum pa mdzad do/_/'di ni sangs rgyas bcom ldan 'das rnams 
[\[266a.3\]]kyi chos nyid de/_gang gi tshe bcom ldan 'das 'dzum pa mdzad pa na/_bcom ldan 'das kyi zhal gyi sgo nas 'od zer kha dog du ma kha dog sna tshogs 'di lta ste/_sngon po dang /_ser po dang /_dmar po dang /_dkar po dang /_btsod ka dang /_shel dang /_dngul gyi kha dog 
[\[266a.4\]]lta bu dag byung bar gyur te/_de dag gis stong gsum gyi stong chen po'i 'jig rten gyi khams snang bas khyab par byas nas slar log ste/_bcom ldan 'das la lan gsum bskor ba byas nas/_bcom ldan 'das kyi dbu'i gtsug tu nub par gyur to/_/de nas tshe dang 
[\[266a.5\]]ldan pa kun dga' bo stan las langs te/_bla gos phrag pa gcig tu gzar nas/_pus mo g.yas pa'i lha nga sa la btsugs te/_bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/_/bcom ldan 'das de 
[\[266a.6\]]bzhin gshegs pa dgra bcom pa yang dag par rdzogs pa'i sangs rgyas rnams ni rgyu ma mchis rkyen ma mchis par 'dzum pa mi mdzad lags na/_bcom ldan 'das 'dzum pa mdzad pa'i rgyu ni gang lags/_rkyen ni gang lags/_de skad ces gsol pa dang /_bcom ldan 'das 
[\[266a.7\]]kyis tshe dang ldan pa kun dga' bo la 'di skad ces bka' stsal to/_/kun dga' bo dge slong drug stong po 'di dag ni bskal pa skar ma lta bu zhes bya ba la/_bla na med pa yang dag par rdzogs pa'i byang chub mngon par rdzogs par 'tshang rgya bar 'gyur te/_me tog gtor ba zhes bya 
[\[266b\]]
[\[266b.1\]]ba'i de bzhin gshegs pa dgra bcom pa yang dag par rdzogs pa'i sangs rgyas sha stag tu 'gyur ro/_/kun dga' bo de bzhin gshegs pa dgra bcom pa yang dag par rdzogs pa'i sangs rgyas me tog gtor ba zhes bya ba de dag gi dge slong gi dge 'dun yang mtshungs par 'gyur 
[\[266b.2\]]ro/_/sangs rgyas kyi zhing mtshungs par 'gyur ro/_/tshe'i tshad kyang lo stong du mtshungs par 'gyur ro/_/de dag gang dang gang nas mngon par 'byung bar 'gyur zhing mngon par byung nas/_rab tu 'byung ba dag dang /_gang dang gang du rab tu byung ste/_gnas par 'gyur ba de 
[\[266b.3\]]dang de dag tu me tog kha dog lnga pa'i char dag kyang rab tu 'bab par 'gyur ro/_/kun dga' bo de lta bas na gnas pa dam pas gnas par 'dod pa'i byang chub sems dpa' sems dpa' chen pos kyang shes rab kyi pha rol tu phyin pa la spyod par bya'o/_/de bzhin gshegs pa'i 
[\[266b.4\]]gnas pas gnas par 'dod pa'i byang chub sems dpa' sems dpa' chen pos kyang shes rab kyi pha rol tu phyin pa la spyad par bya'o/_/kun dga' bo rigs kyi bu'am/_rigs kyi bu mo gang la la shes rab kyi pha rol tu phyin pa zab mo 'di la spyod pa'i rigs kyi bu'am/_
[\[266b.5\]]rigs kyi bu mo des 'di ltar bdag ni mi'i nang nas shi 'phos te 'dir skyes pa'am/_dga' ldan gyi lha'i ris nas shi 'phos nas 'dir skyes pa yin te mi rnams las shes rab kyi pha rol tu phyin pa zab mo 'di rgya cher thos par gyur pa'am/_dga' ldan gyi ris kyi lha 
[\[266b.6\]]rnams las shes rab kyi pha rol tu phyin pa zab mo 'di rgya cher thos par gyur pa yin no zhes nges par rtogs par bya'o/_/kun dga' bo byang chub sems dpa' sems dpa' chen po gang shes rab kyi pha rol tu phyin pa zab mo 'di la spyod pa de dag ni de bzhin gshegs pas 
[\[266b.7\]]rnam par gzigs par gyur pa yin no/_/kun dga' bo rigs kyi bu'am/_rigs kyi bu mo gang la la shes rab kyi pha rol tu phyin pa zab mo 'di nyan pa dang /_thos nas kyang 'dzin pa dang /_'chang ba dang /_klog pa dang /_kun chub par byed pa dang /_tshul bzhin du 
[\[267a\]]
[\[267a.1\]]yid la byed cing /_byang chub sems dpa'i theg pa pa'i gang zag rnams la yang shes rab kyi pha rol tu phyin pa zab mo 'di rjes su ston par byed na/_kun dga' bo byang chub sems dpa'i theg pa pa'i rigs kyi bu dang rigs kyi bu mo de dag gis 'di snyam du bdag 
[\[267a.2\]]cag gis ni de bzhin gshegs pa dgra bcom pa yang dag par rdzogs pa'i sangs rgyas rnams las shes rab kyi pha rol tu phyin pa zab mo 'di thos shing bzung ba dang /_bcangs pa dang /_blags pa dang /_kun chub par byas shing de bzhin gshegs pa dgra bcom pa yang dag 
[\[267a.3\]]par rdzogs pa'i sangs rgyas de dag las dge ba'i rtsa ba bskyed par gyur pa yin no zhes nges par rtogs par bya'o/_/kun dga' bo rigs kyi bu dang /_rigs kyi bu mo de dag gis 'di snyam du bdag cag gis ni nyan thos rnams las/_dge ba'i rtsa ba bskyed pa ma yin 
[\[267a.4\]]zhing nyan thos rnams las/_shes rab kyi pha rol tu phyin pa zab mo 'di thos pa ma yin no/_/zhes bya bar rig par bya'o/_/kun dga' bo rigs kyi bu'am/_rigs kyi bu mo gang la la shes rab kyi pha rol tu phyin pa zab mo 'di nyan pa dang /_'dzin pa dang /_'chang 
[\[267a.5\]]ba dang /_klog pa dang /_kun chub par byed cing /_don dang chos dang tshul las rjes su rtog par byed na/_kun dga' bo rigs kyi bu'am/_rigs kyi bu mo de dag gis 'di ltar bdag cag ni de bzhin gshegs pa dgra bcom pa yang dag par rdzogs pa'i sangs rgyas 
[\[267a.6\]]mngon sum du gyur pa yin no zhes nges par rtogs par bya'o/_/kun dga' bo rigs kyi bu'am/_rigs kyi bu mo gang la la shes rab kyi pha rol tu phyin pa zab mo 'di bshad pa thos na/_mi spong mi smod cing dad pa thob par 'gyur na/_kun dga' bo rigs kyi bu'am/_
[\[267a.7\]]rigs kyi bu mo de ni sngon gyi rgyal ba la bya ba lhag par byas shing dge ba'i rtsa ba bskyed pa dang dge ba'i bshes gnyen gyis yongs su zin pa yin par rig par bya'o/_/kun dga' bo rigs kyi bu'am rigs kyi bu mo gang gis/_de bzhin gshegs pa dgra bcom pa yang 
[\[267b\]]
[\[267b.1\]]dag par rdzogs pa'i sangs rgyas las dge ba'i rtsa ba bskyed pa yang /_nyan thos nyid dam rang sangs rgyas nyid dam/_sangs rgyas nyid du 'gyur ba mi slu mod kyi/_kun dga' bo byang chub sems dpa' sems dpa' chen po sbyin pa'i pha rol tu phyin pa la spyod pa dang /_de bzhin 
[\[267b.2\]]du sbyar te/_rnam pa thams cad mkhyen pa nyid kyi bar la spyod pas legs par rtogs par bya'o/_/kun dga' bo byang chub sems dpa' sems dpa' chen po sbyin pa'i pha rol tu phyin pa la spyod pa dang de bzhin du sbyar te/_rnam pa thams cad mkhyen pa nyid kyi bar la spyod 
[\[267b.3\]]pas/_legs par rtogs par byas pa ni/_nyan thos nyid dam/_rang sangs rgyas nyid la gnas par mi 'gyur ro/_/kun dga' bo de lta bas na ngas shes rab kyi pha rol tu phyin pa zab mo 'di khyod la yongs su gtad do/_/kun dga' bo gal te ngas chos gang dag bstan 
[\[267b.4\]]pa rnams las/_shes rab kyi pha rol tu phyin pa ma gtogs pa'i chos bstan pa de dag thams cad khyod kyis bzung zhing kun chub par byas nas de'i 'og tu chud gzan cing /_de'i 'og tu spang bar gyur kyang kun dga' bo nga de tsam gyi tshod kyis ni khyod la skyon du mi rtsi'i/_
[\[267b.5\]]kun dga' bo gal te khyod kyis shes rab kyi pha rol tu phyin pa zab mo 'di bzung nas tshig gcig tsam yang chud gzan par gyur na/_kun dga' bo de tsam gyis ni ngas khyod la skyon du brtsi'o/_/kun dga' bo gal te khyod kyis shes rab kyi pha rol tu phyin pa zab mo 'di 
[\[267b.6\]]bzung nas/_de'i 'og tu chud ma gzan ma bor na kun dga' bo de ni ngas khyod la skyon du mi brtsi ste/_kun dga' bo ngas shes rab kyi pha rol tu phyin pa zab mo 'di ni khyod la yongs su gtad kyis ci nas kyang zung shig_/chongs shig klogs shig_/kun chub par gyis shig_/
[\[267b.7\]]rtag tu yid la gyis shig_/legs par bzung ba dang legs par bya ba cang bar gyis shig_/yi ge dang tshig dang /_tshig 'bru legs par rdzogs pa dang /_nges pa'i tshig legs par zin par gyis shig_/kun dga' bo rigs kyi bu 'am rigs kyi bu mo gang la la shes rab 
[\[268a\]]
[\[268a.1\]]kyi pha rol tu phyin pa zab mo 'di 'dzin pa dang /_'chang ba dang klog pa dang kun chub par byed pa dang /_tshul bzhin du yid la byed pa des ni 'das pa dang /_ma byon pa dang /_de ltar byung ba'i sangs rgyas bcom ldan 'das rnams kyi byang chub kun gzung bar 'gyur ro/_/
[\[268a.2\]]kun dga' bo rigs kyi bu'am rigs kyi bu mo gang la la shes rab kyi pha rol tu phyin pa zab mo 'di 'dzin pa dang /_rjes su yongs su 'dzin pa des ni/_'das pa dang /_ma byon pa dang /_da ltar byung ba'i sangs rgyas bcom ldan 'das rnams kyi byang chub rjes su yongs su gzung bar 'gyur 
[\[268a.3\]]ro/_/kun dga' bo rigs kyi bu'am rigs kyi bu mo gang la la da ltar nga la mngon sum du me tog gam/_spos sam/_me tog phreng ngam/_bdug pa'am/_byug pa'am/_phye ma'am gos sam/_gdugs sam/_rgyal mtshan nam/_ba dan dag gis bsti stang du byed pa dang /_
[\[268a.4\]]bla mar byed pa dang /_ri mo byed pa dang /_mchod pa byed par 'dod pa de dag gis kyang shes rab kyi pha rol tu phyin pa zab mo 'di gzung bar bya/_bcang bar bya/_bklag par bya/_kun chub par bya'o/_/bzung zhing bcangs la blags shing kun chub par byas nas kyang me tog 
[\[268a.5\]]dang /_spos dang /_bdug pa dang /_me tog phreng dang /_byug pa dang /_phye ma dang /_gos dang gdugs dang /_rgyal mtshan dang /_ba dan dag gis shes rab kyi pha rol tu phyin pa zab mo 'di la bsti stang du bya/_bla mar bya/_ri mo bya/_mchod par bya'o/_/shes rab 
[\[268a.6\]]kyi pha rol tu phyin pa la bsti stang du byed/_bla mar byed/_ri mo byed/_mchod par byed pa des ni nga yang mchod pa yin la/_'das pa dang ma byon pa dang /_da ltar byung ba'i sangs rgyas bcom ldan 'das rnams la yang mchod pa byas pa yin no/_/kun dga' bo rigs kyi bu'am 
[\[268a.7\]]rigs kyi bu mo gang la la shes rab kyi pha rol tu phyin pa zab mo 'di bshad pa la/_gus pa dang dga' ba dang /_dad pa skyed par 'gyur ba des ni 'das pa dang /_ma byon pa dang /_da ltar byung ba'i sangs rgyas bcom ldan 'das rnams la gus pa dang /_dga' ba dang /_
[\[268b\]]
[\[268b.1\]]dad pa dang /_ri mo bskyed pa yin no/_/kun dga' bo gal te khyod nga la dga' ba dang /_yid du 'ong ba dang yongs su mi gtong ba de ltar khyod kyis shes rab kyi pha rol tu phyin pa zab mo 'di la dga' ba dang /_yid du 'ong ba dang /_yongs su mi gtong bar gyis la/_ci nas kyang khyod 
[\[268b.2\]]kyis shes rab kyi pha rol tu phyin pa zab mo 'di'i tshig gcig tsam yang chud ma zos par gyis shig_/kun dga' bo ngas khyod la shes rab kyi pha rol tu phyin pa zab mo 'di yongs su gdams pa las brtsams te/_mang du smras pa yang /_kun dga' bo ma dor na/_ji ltar nga khyod kyi 
[\[268b.3\]]ston pa yin pa de ltar shes rab kyi pha rol tu phyin pa zab mo 'di yang khyod kyi ston pa yin gyis/_kun dga' bo de bas na ngas shes rab kyi pha rol tu phyin pa 'di yongs su gtad pa tshad med pas khyod la yongs su gtad do/_/kun dga' bo de lta bas na/_ngas lha dang /_mi dang lha 
[\[268b.4\]]ma yin du bcas pa'i 'jig rten yang sbran te/_gang gis sangs rgyas yongs su ma btang ba dang /_chos yongs su ma btang ba dang /_dge 'dun yongs su ma btang ba dang 'das pa dang /_ma byon pa dang /_da ltar byung ba'i sangs rgyas bcom ldan 'das rnams kyi byang chub yongs su 
[\[268b.5\]]ma btang ba des shes rab kyi pha rol tu phyin pa zab mo 'di yongs su mi gtang bar bya ste/_'di ni ngas rjes su bstan pa yin no/_/kun dga' bo rigs kyi bu'am rigs kyi bu mo gang la la shes rab kyi pha rol tu phyin pa zab mo 'di 'dzin pa dang /_'chang ba dang /_klog pa dang /_kun 
[\[268b.6\]]chub par byed pa dang /_tshul bzhin du yid la byed pa dang /_gzhan dag la yang shes rab kyi pha rol tu phyin pa zab mo 'di rnam grangs du mar rgya cher yang dag par ston par byed pa dang /_rjod pa dang /_'chang ba dang /_shes par byed pa dang /_rab tu gzhog pa dang /_rnam par 
[\[268b.7\]]'grel ba dang /_rnam par 'byed pa dang /_gsal bar byed na/_kun dga' bo rigs kyi bu dang rigs kyi bu mo de ni myur du bla na med pa yang dag par rdzogs pa'i byang chub mngon par rdzogs par 'tshang rgya zhing /_rnam pa thams cad mkhyen pa nyid dang yang nye bar gyur pa yin no/_/
[\[269a\]]
[\[269a.1\]]de ci'i phyir zhe na/_kun dga' bo sangs rgyas bcom ldan 'das rnams kyi bla na med pa yang dag par rdzogs pa'i byang chub ni shes rab kyi pha rol tu phyin pa las nges par byung ba yin te/_kun dga' bo de bzhin gshegs pa dgra bcom pa yang dag par 
[\[269a.2\]]rdzogs pa'i sangs rgyas gang dag 'das pa'i dus na byung bar gyur pa'i sangs rgyas bcom ldan 'das de dag gi bla na med pa yang dag par rdzogs pa'i byang chub kyang shes rab kyi pha rol tu phyin pa las nges par byung ba yin la/_kun dga' bo de bzhin gshegs pa dgra bcom pa 
[\[269a.3\]]yang dag par rdzogs pa'i sangs rgyas gang dag ma 'ongs pa'i dus na 'byung bar 'gyur ba'i sangs rgyas bcom ldan 'das de dag gis bla na med pa yang dag par rdzogs pa'i byang chub kyang kun dga' bo shes rab kyi pha rol tu phyin pa las nges par 'byung ba yin zhing kun dga' bo 
[\[269a.4\]]de bzhin gshegs pa dgra bcom pa yang dag par rdzogs pa'i sangs rgyas gang dag da ltar shar phyogs dang /_lho dang nub dang /_byang dang 'og dang /_steng dang phyogs mtshams dag na bzhugs pa'i sangs rgyas bcom ldan 'das de dag gi bla na med pa yang dag par rdzogs pa'i byang 
[\[269a.5\]]chub kyang kun dga' bo shes rab kyi pha rol tu phyin pa las nges par skyes pa'i phyir ro/_/kun dga' bo de lta bas na/_byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas pha rol tu phyin pa drug po 
[\[269a.6\]]'di dag la bslab par bya'o/_/de ci'i phyir zhe na/_kun dga' bo 'di ltar 'di lta ste/_pha rol tu phyin pa drug po 'di dag ni/_byang chub sems dpa' sems dpa' chen po rnams skyed par byed pa yin pa'i phyir ro/_/kun dga' bo byang chub sems dpa' sems dpa' chen po gang 
[\[269a.7\]]dag pha rol tu phyin pa drug la slob pa de dag thams cad ni bla na med pa yang dag par rdzogs pa'i byang chub tu nges par 'byung bar 'gyur te/_kun dga' bo de lta bas na pha rol tu phyin pa drug po 'di dag rgya cher yongs su gtad pa yin no/_/de ci'i phyir zhe na/_kun dga' bo 'di lta ste/_shes 
[\[269b\]]
[\[269b.1\]]rab kyi pha rol tu phyin pa'i mdzod 'di ni de bzhin gshegs pa dgra bcom pa yang dag par rdzogs pa'i sangs rgyas rnams kyi chos kyi mdzod yin te/_de ni mi zad pa'i mdzod yin pa'i phyir ro/_/kun dga' bo de bzhin gshegs pa dgra bcom pa yang dag par rdzogs pa'i sangs 
[\[269b.2\]]rgyas gang dag shar dang /_lho dang /_nub dang /_byang dang /_'og dang /_steng dang /_phyogs mtshams kyi 'jig rten gyi khams dag na bzhugs te/_'tsho zhing gzhes la chos kyang ston pa'i sangs rgyas bcom ldan 'das de dag kyang shes rab kyi pha rol tu phyin pa'i mdzod 'di nyid 
[\[269b.3\]]las chos ston par mdzad do/_/kun dga' bo 'das pa'i dus na/_de bzhin gshegs pa dgra bcom pa yang dag par rdzogs pa'i sangs rgyas gang dag byung bar gyur pa de dag kyang pha rol tu phyin pa drug po 'di nyid la bslabs nas/_bla na med pa yang dag par rdzogs pa'i 
[\[269b.4\]]byang chub mngon par rdzogs par sangs rgyas so/_/kun dga' bo gang dag ma 'ongs pa'i dus na 'byung bar 'gyur ba'i de bzhin gshegs pa dgra bcom pa yang dag par rdzogs pa'i sangs rgyas de dag kyang pha rol tu phyin pa drug po 'di dag nyid la bslabs nas/_bla na med pa 
[\[269b.5\]]yang dag par rdzogs pa'i byang chub mngon par rdzogs par 'tshang rgya zhing chos kyang ston par 'gyur ro/_/kun dga' bo 'das pa dang /_ma byon pa dang /_da ltar byung ba'i sangs rgyas bcom ldan 'das rnams kyi nyan thos gang dag ji snyed pa de dag thams cad kyang shes rab kyi pha 
[\[269b.6\]]rol tu phyin pa 'di nyid la bslabs nas/_yongs su mya ngan las 'das so/_/yongs su mya ngan las 'da' bar 'gyur ro/_/yongs su mya ngan las 'da'o/_/kun dga' bo gal te khyod kyis nyan thos kyi theg pa pa'i gang zag rnams la nyan thos kyi sa las brtsams te/_chos 
[\[269b.7\]]bstan par gyur la/_chos bstan pa des stong gsum gyi stong chen po'i 'jig rten gyi khams kyi sems can de dag thams cad kyis dgra bcom pa nyid mngon sum du byed par gyur kyang de tsam gyis ni khyod kyis nga'i nyan thos kyis nyan thos kyi bya ba byas par gyur pa ma yin gyis/_kun 
[\[270a\]]
[\[270a.1\]]dga' bo gal te khyod kyis byang chub sems dpa' sems dpa' chen po rnams la shes rab kyi pha rol tu phyin pa dang ldan pa'i tshig gcig tsam rab tu bstan na/_de ni nyan thos khyod kyis nga mnyes par byas shing /_nyan thos kyis nyan thos kyi bya ba byas pa yin no/_/kun 
[\[270a.2\]]dga' bo 'di ji snyam du sems/_chos bstan pa snga ma des stong gsum gyi stong chen po'i 'jig rten gyi khams na sems can gang ji snyed pa de dag thams cad snga phyi med par mi'i lus thob par dgra bcom pa nyid mngon du byas par gyur na/_dgra bcom pa de dag gi sbyin pa las byung 
[\[270a.3\]]ba'i bsod nams bya ba'i dngos po gang yin pa dang /_tshul khrims las byung ba'i bsod nams bya ba'i dngos po gang yin pa dang /_bsgom pa las byung ba'i bsod nams bya ba'i dngos po gang yin pa'i bsod nams bya ba'i dngos po de dag mang ba yin snyam mam/_gsol 
[\[270a.4\]]pa bcom ldan 'das mang lags so/_/bde bar gshegs pa mang lags so/_/bka' stsal pa/_kun dga' bo de lta bas kyang nyan thos kyi theg pa pa'i gang zag gang /_byang chub sems dpa' sems dpa' chen po la tha na nyi ma gcig tsam/_shes rab kyi pha rol tu phyin 
[\[270a.5\]]pa dang ldan pa'i chos ston par byed na/_de ni bsod nams ches mang du skyed par 'gyur ro/_/kun dga' bo nyi ma gcig lta zhog gi_/kun dga' bo gal te nyi ma phyed dam/_kun dga' bo nyi ma phyed lta'ang zhog gi_/gal te snga dro gcig tsam mam/_kun dga' bos snga dro 
[\[270a.6\]]gcig tsam lta'ang zhog gi_/gal te chu tshod gcig tsam gyi bar ram/_kun dga' bo chu tshod gcig tsam gyi bar lta'ang zhog gi_/gal te nyan thos kyi theg pa pa'i gang zag gang gis byang chub sems dpa' sems dpa' chen po la skad cig gam/_thang cig gam yud 
[\[270a.7\]]tsam zhig gi bar du shes rab kyi pha rol tu phyin pa dang ldan pa'i chos bstan par gyur na/_kun dga' bo de ni de bas ches bsod nams mang du skyed par 'gyur te/_des ni nyan thos kyi theg pa pa dang /_rang sangs rgyas kyi theg pa pa thams cad kyi dge ba'i rtsa ba zil gyis non par 
[\[270b\]]
[\[270b.1\]]'gyur ro/_/kun dga' bo gal te byang chub sems dpa' sems dpa' chen pos/_byang chub sems dpa'i theg pa pa'i gang zag rnams la tha na nyi ma gcig gam/_nyi ma phyed dam snga dro 'am/_chu tshod gcig tsam gyi bar ram skad cig gam/_thang cig gam yud tsam zhig 
[\[270b.2\]]gi bar du shes rab kyi pha rol tu phyin pa dang ldan pa'i chos bstan par gyur na/_kun dga' bo byang chub sems dpa' sems dpa' chen po des ni nyan thos kyi theg pa pa dang /_rang sangs rgyas kyi theg pa pa'i gang zag thams cad kyi dge ba'i rtsa ba zil gyis non par 'gyur ro/_/
[\[270b.3\]]de ci'i phyir zhe na/_'di ltar de ni bdag kyang bla na med pa yang dag par rdzogs pa'i byang chub mngon par rdzogs par 'tshang rgya bar 'dod la/_gzhan dag kyang bla na med pa yang dag par rdzogs pa'i byang chub yang dag par 'dzin du 'jug cing yang dag par ston pa dang /_yang 
[\[270b.4\]]dag par gzengs stod pa dang /_'dzud pa dang rab tu 'god par byed pa'i phyir ro/_/kun dga' bo de ltar byang chub sems dpa' sems dpa' chen po pha rol tu phyin pa drug la spyod pa dang /_dran pa nye bar gzhag pa rnams la spyod pa dang lam gyi rnam pa shes pa nyid kyi bar la 
[\[270b.5\]]spyod cing /_dge ba'i rtsa ba rnams kyis rnam par 'phel ba gang gi phyir/_bla na med pa yang dag par rdzogs pa'i byang chub las yongs su nyams par 'gyur ba ni gnas ma yin/_skabs ma yin te de ni gnas med do/_/shes rab kyi pha rol tu phyin pa 'di bstan pa na/_bcom 
[\[270b.6\]]ldan 'das kyi 'khor bzhi po dang /_lha dang /_mi dang /_klu dang /_gnod sbyin dang /_dri za dang /_lha ma yin dang nam mkha' lding dang /_mi'am ci dang lto 'phye chen po rnams kyi mdun du 'di lta bu'i rdzu 'phrul mngon par 'du mdzad pa mngon par 'du mdzad de/_'di lta bu'i rdzu 'phrul 
[\[270b.7\]]mngon par 'du mdzad pa/_mngon par mdzad pas 'khor de dag gis de bzhin gshegs pa dgra bcom pa yang dag par rdzogs pa'i sangs rgyas mi 'khrugs pa dge slong gi dge 'dun gyis yongs su bskor cing /_dge slong gi dge 'dun gyis mdun gyis bltas la/_
[\[271a\]]
[\[271a.1\]]'khor rgya mtsho mi 'khrugs pa thams cad kyang dgra bcom pa zag pa zad pa/_nyon mongs pa med pa dbang du gyur pa/_sems shin tu rnam par grol ba/_shes rab shin tu rnam par grol ba/_cang shes pa glang po chen po bya ba byas pa byed pa byas pa khur 
[\[271a.2\]]bor ba/_bdag gi don rjes su thob pa srid pa kun tu sbyor ba yongs su zad pa/_yang dag pa'i shes pas sems shin tu rnam par grol ba/_sems thams cad kyi dbang gi dam pa'i pha rol tu son pa sha stag dang /_byang chub sems dpa'i theg pa pa'i gang zag 
[\[271a.3\]]rnams la chos ston pa mthong bar gyur to/_/de nas bcom ldan 'das kyis rdzu 'phrul de phyir bsdus te/_rdzu 'phrul de phyir bsdus pa dang /_'khor bzhi po de dang /_nyan thos kyi theg pa pa'i gang zag dang /_rang sangs rgyas kyi theg pa pa'i gang zag la sogs pa thams 
[\[271a.4\]]cad kyis de bzhin gshegs pa dgra bcom pa yang dag par rdzogs pa'i sangs rgyas mi 'khrugs pa de yang ma mthong /_bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mi 'khrugs pa'i sangs rgyas kyi zhing de yang ma mthong 
[\[271a.5\]]sangs rgyas la sogs pa dge slong gi dge 'dun de dag kyang mig gi dbang po'i spyod yul du mi snang bar gyur to/_/de ci'i phyir zhe na/_de bzhin gshegs pas rdzu 'phrul mngon par 'du mdzad pa slar bsdu ba mdzad pas de'i phyir ma mthong ngo /_/de nas bcom ldan 'das 
[\[271a.6\]]kyis tshe dang ldan pa kun dga' bo la bka' stsal pa/_kun dga' bo khyod kyis de bzhin gshegs pa mi 'khrugs pa'i sangs rgyas kyi zhing de dang de bzhin gshegs pa mi 'khrugs pa de dang /_dge slong gi dge 'dun de dang /_byang chub sems dpa'i dge 'dun de dag 
[\[271a.7\]]mthong ngam/_gsol pa bcom ldan 'das sangs rgyas kyi zhing de dang /_de bzhin gshegs pa de dang /_dge slong gi dge 'dun de dang /_byang chub sems dpa'i dge 'dun de dag ni mig lam du yang mi gda' lags so/_/bka' stsal pa/_kun dga' bo de bzhin 
[\[271b\]]
[\[271b.1\]]du chos thams cad kyang mig lam du mi snang ba yin te/_chos la chos mi snang ngo /_/chos kyis chos mi mthong ngo /_/ji ltar de bzhin gshegs pa dgra bcom pa yang dag par rdzogs pa'i sangs rgyas mi 'khrugs pa de dang /_nyan thos de dag dang /_byang chub sems dpa'i 
[\[271b.2\]]theg pa pa'i gang zag de dag dang /_sangs rgyas kyi zhing de mig lam du mi snang ba de bzhin du/_kun dga' bo chos thams cad kyang mig lam du mi snang ba yin te/_chos kyis chos mi mthong ngo /_/chos kyis chos kun mi shes te/_kun dga' bo chos thams cad ni shes pa 
[\[271b.3\]]med pa mthong ba med pa bya ba la mthu med pa yin no/_/de ci'i phyir zhe na/_kun dga' bo chos thams cad ni snying po med pa'i phyir g.yo ba med pa dang /_gzung ba med pa yin te/_kun dga' bo chos thams cad g.yo ba med pa dang /_gzung ba med pas na/_bsam gyis mi 
[\[271b.4\]]khyab pa yin te/_kun dga' bo chos thams cad ni sgyu ma'i skyes bu ltar rig pa med pa'i phyir ro/_/kun dga' bo de ltar spyod pa'i byang chub sems dpa' sems dpa' chen po ni/_shes rab kyi pha rol tu phyin pa la spyod pa yin te/_chos gang la yang mngon par 
[\[271b.5\]]zhen pa med pa yin no/_/kun dga' bo de ltar slob pa'i byang chub sems dpa' sems dpa' chen po ni/_shes rab kyi pha rol tu phyin pa la slob pa yin no/_/kun dga' bo pha rol tu phyin pa thams cad thob par 'dod pa'i byang chub sems dpa' sems dpa' chen 
[\[271b.6\]]pos kyang shes rab kyi pha rol tu phyin pa la bslab par bya ste/_de ltar slob pa ni mchog ces bya'o/_/thu bo zhes bya'o rab ces bya'o/_/rab mchog ces bya'o/_/gya nom pa zhes bya'o/_/bla na med pa dang /_gong na med pa zhes bya ste/_'jig rten thams cad la 
[\[271b.7\]]phan pa dang /_'jig rten thams cad la bde ba dang /_mgon med pa rnams kyi mgon byed pa dang /_sangs rgyas kyis rjes su gnang ba dang /_sangs rgyas kyis bsngags pa yin te/_de la gnas nas de bzhin gshegs pa dgra bcom pa yang dag par 
[\[272a\]]
[\[272a.1\]]rdzogs pa'i sangs rgyas rnams kyis stong gsum gyi stong chen po'i 'jig rten gyi khams 'di phyag g.yas pas gyen du bteg cing yang slar gzhog kyang sems can de dag gis/_'di ltar stong gsum gyi stong chen po'i 'jig rten gyi khams 'di 
[\[272a.2\]]gyen du bteg pa'am/_phyir bzhag par yang mi shes so/_/de ci'i phyir zhe na/_kun dga' bos ngas rgyas bcom ldan 'das rnams kyang /_shes rab kyi pha rol tu phyin pa 'di nyid la bslabs nas/_'das pa dang ma 'ongs pa dang /_da ltar byung ba'i chos rnams 
[\[272a.3\]]la chags pa mi mnga' ba'i ye shes gzigs pa skyes pa'i phyir ro/_/kun dga' bo bslab pa gang ji snyed yod pa'i bslab pa de dag thams cad kyi nang na/_shes rab kyi pha rol tu phyin pa'i bslab pa 'di ni mchog ces bya'o/_/thu bo dang /_rab dang /_rab mchog dang /_
[\[272a.4\]]gya nom pa dang /_bla na med pa dang /_gong na med pa zhes bya'o/_/kun dga' bo gang shes rab kyi pha rol tu phyin pa'i tshad dam/_mtha' gzung bar sems pa de ni nam mkha'i tshad dam mtha' gzung bar sems par zad do/_/de ci'i phyir zhe na/_kun dga' bo shes rab kyi 
[\[272a.5\]]pha rol tu phyin pa ni tshad med pa'i phyir ro/_/kun dga' bo ngas ni shes rab kyi pha rol tu phyin pa'i tshad ma bstan te/_kun dga' bo ming gi tshogs dang /_tshig gi tshogs dang /_yi ge'i tshogs dag la ni tshad gzung du yod kyi shes rab kyi pha rol tu phyin pa la ni tshad 
[\[272a.6\]]gzung du med do/_/de skad ces bka' stsal pa dang /_bcom ldan 'das la tshe dang ldan pa kun dga' bos 'di skad ces gsol to/_/bcom ldan 'das ci'i slad du/_shes rab kyi pha rol tu phyin pa dpag tu ma mchis shing /_gzhal du ma mchis pa lags/_bcom 
[\[272a.7\]]ldan 'das kyis bka' stsal pa/_kun dga' bo mi zad pa'i phyir shes rab kyi pha rol tu phyin pa tshad med pa yin no/_/kun dga' bo dben pa'i phyir shes rab kyi pha rol tu phyin pa tshad med pa yin no/_/kun dga' bo 'das pa'i dus na/_de bzhin gshegs pa dgra 
[\[272b\]]
[\[272b.1\]]bcom pa yang dag par rdzogs pa'i sangs rgyas gang dag byung bar gyur pa de dag kyang shes rab kyi pha rol tu phyin pa 'di nyid kyis rab tu bskyed pa yin yang shes rab kyi pha rol tu phyin pa ni zad par ma gyur to/_/kun dga' bo de bzhin gshegs pa dgra bcom pa yang dag par 
[\[272b.2\]]rdzogs pa'i sangs rgyas gang dag ma 'ongs pa'i dus na 'byung bar 'gyur ba'i sangs rgyas bcom ldan 'das de dag kyang /_shes rab kyi pha rol tu phyin pa 'di nyid kyis rab tu skyed par 'gyur yang shes rab kyi pha rol tu phyin pa ni zad par mi 'gyur ro/_/kun dga' bo de 
[\[272b.3\]]bzhin gshegs pa dgra bcom pa yang dag par rdzogs pa'i sangs rgyas gang dag da ltar phyogs bcu'i 'jig rten gyi khams dag na bzhugs te 'tsho zhing gzhes pa'i sangs rgyas bcom ldan 'das de dag kyang shes rab kyi pha rol tu phyin pa 'di nyid kyis rab tu skyed 
[\[272b.4\]]kyang shes rab kyi pha rol tu phyin pa ni ma zad mi zad zad par mi 'gyur ro/_/de ci'i phyir zhe na/_kun dga' bo gang shes rab kyi pha rol tu phyin pa zad par bya bar 'dod pa de ni nam mkha' zad par bya bar 'dod du zad de/_shes rab kyi pha rol tu phyin pa ni ma zad mi 
[\[272b.5\]]zad zad par mi 'gyur la de bzhin du sbyar te/_bsam gtan gyi pha rol tu phyin pa dang /_sbyin pa'i pha rol tu phyin pa'i bar yang ma zad mi zad zad par mi 'gyur zhing /_de bzhin du sbyar te rnam pa thams cad mkhyen pa nyid kyi bar yang ma zad mi zad zad par mi 'gyur te/_chos de 
[\[272b.6\]]dag la ni skye ba med la chos gang dag la skye ba med pa de dag la zad par 'gyur ba med pa'i phyir ro/_/de nas bcom ldan 'das kyi zhal gyi sgo nas ljags kyi dbang po phyung ste zhal gyi dkyil 'khor thams cad ljags kyi dbang pos kun tu khebs par mdzad nas/_tshe dang ldan pa 
[\[272b.7\]]kun dga' bo la bka' stsal pa/_kun dga' bo 'di ji snyam du sems/_ljags kyi dbang po 'di lta bu dang ldan pa log par gsung zhing gzhan du gsung bar 'gyur snyam mam/_kun dga' bos gsol pa/_bcom ldan 'das de ni ma lags so/_/bde bar gshegs 
[\[273a\]]
[\[273a.1\]]pa de ni ma lags so/_/bcom ldan 'das kyis bka' stsal pa/_kun dga' bo de lta bas na/_shes rab kyi pha rol tu phyin pa 'di 'khor bzhi po dag la rgya cher ston cig shod cig_/khod cig rab tu khod cig_/rnam par phye shig_/gsal bar gyis shig 
[\[273a.2\]]yang dag par rab tu ston cig_/kun dga' bo nyan thos kyi theg pa pa dang /_rang sangs rgyas kyi theg pa pa dang /_byang chub sems dpa'i theg pa pa'i gang zag rnams kyis gang la bslab par bya ba'i chos thams cad shes rab kyi pha rol tu phyin pa zab mo 'di nyid las rgya cher 
[\[273a.3\]]bstan te de la ji skad bstan pa de bzhin du slob na/_rang rang gi sa dag la gnas par 'gyur ro/_/kun dga' bo shes rab kyi pha rol tu phyin pa zab mo 'di ni yi ge thams cad la 'jug go/_/yi ge med pa thams cad la 'jug go/_/kun dga' bo shes rab kyi pha rol tu 
[\[273a.4\]]phyin pa zab mo 'di ni gzungs kyi sgo gang dag la byang chub sems dpa' sems dpa' chen pos bslab par bya ba'i gzungs thams cad kyi sgo yin te/_gzungs de dag 'dzin pa'i byang chub sems dpa' sems dpa' chen po rnams ni spobs pa dang /_so so yang dag par 
[\[273a.5\]]rig pa thams cad thob par 'gyur ro/_/kun dga' bo shes rab kyi pha rol tu phyin pa 'di ni 'das pa dang /_ma byon pa dang /_da ltar byung ba'i sangs rgyas bcom ldan 'das rnams kyi dam pa'i chos kyi mdzod mi zad pa yin par ngas bstan to/_/kun dga' bo de lta 
[\[273a.6\]]bas na mos par byas shing khong du chud par bya ste/_gang shes rab kyi pha rol tu phyin pa zab mo 'di 'dzin pa dang /_'chang ba dang /_klog pa dang /_kun chub par byed pa de ni 'das pa dang ma byon pa dang da ltar byung ba'i sangs rgyas bcom ldan 'das rnams kyi byang chub 
[\[273a.7\]]gzung bar 'gyur ro/_/kun dga' bo shes rab kyi pha rol tu phyin pa 'di ni gzungs yin par ngas bstan te/_khyod kyis shes rab kyi pha rol tu phyin pa'i gzungs 'di gzung na/_chos thams cad yongs su gzung bar 'gyur ro/_/shes rab kyi pha rol tu phyin pa 
[\[273b\]]
[\[273b.1\]]khri brgyad stong pa las yongs su gtad pa'i le'u zhes bya ste drug cu pa'o//_//shes rab kyi pha rol tu phyin pa khri brgyad stong pa/_bam po bzhi bcu rtsa gsum pa/_de nas tshe dang ldan pa rab 'byor 'di snyam du sems te/_kye ma de bzhin gshegs pa 
[\[273b.2\]]rnams kyi byang chub 'di ni zab ste/_bdag gis de bzhin gshegs pa la zhu gor ma chag go snyam mo/_/de nas bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das shes rab kyi pha rol tu phyin pa mi zad pa lags sam/_
[\[273b.3\]]bka' stsal pa/_rab 'byor nam mkha' mi zad pa'i phyir/_shes rab kyi pha rol tu phyin pa mi zad do/_/gsol pa bcom ldan 'das shes rab kyi pha rol tu phyin pa ji ltar mngon par bsgrub par bgyi/_bka' stsal pa/_rab 'byor gzugs mi zad pa'i phyir shes rab 
[\[273b.4\]]kyi pha rol tu phyin pa mngon par bsgrub par bya'o/_/rab 'byor tshor ba dang /_'du shes dang /_'du byed rnams dang /_rnam par shes pa mi zad pa'i phyir/_shes rab kyi pha rol tu phyin pa mngon par bsgrub par bya'o/_/rab 'byor sbyin pa'i pha rol tu phyin pa mi zad pa'i 
[\[273b.5\]]phyir/_shes rab kyi pha rol tu phyin pa mngon par bsgrub par bya'o/_/de bzhin du sbyar te/_rab 'byor rnam pa thams cad mkhyen pa nyid kyi bar du mi zad pa'i phyir/_shes rab kyi pha rol tu phyin pa mngon par bsgrub par bya'o/_/rab 'byor gzugs dang nam mkha' 
[\[273b.6\]]mi zad pas/_byang chub sems dpa' sems dpa' chen pos shes rab kyi pha rol tu phyin pa mngon par bsgrub par bya'o/_/tshor ba dang nam mkha' mi zad pas/_byang chub sems dpa' sems dpa' chen pos/_shes rab kyi pha rol tu phyin pa mngon par bsgrub par bya'o/_/
[\[273b.7\]]'du shes dang nam mkha' mi zad pas/_byang chub sems dpa' sems dpa' chen pos/_shes rab kyi pha rol tu phyin pa mngon par bsgrub par bya'o/_/'du byed rnams dang /_nam mkha' mi zad pas/_byang chub sems dpa' sems dpa' chen pos/_shes rab 
[\[274a\]]
[\[274a.1\]]kyi pha rol tu phyin pa mngon par bsgrub par bya'o/_/rab 'byor rnam par shes pa dang nam mkha' mi zad pas/_byang chub sems dpa' sems dpa' chen pos shes rab kyi pha rol tu phyin pa mngon par bsgrub par bya'o/_/rab 'byor phung po rnams dang /_
[\[274a.2\]]nam mkha' mi zad pas/_byang chub sems dpa' sems dpa' chen pos/_shes rab kyi pha rol tu phyin pa mngon par bsgrub par bya'o/_/de bzhin du khams dang /_nam mkha' mi zad pa dang /_skye mched dang /_nam mkha' mi zad pas byang chub sems dpa' sems dpa' 
[\[274a.3\]]chen pos/_shes rab kyi pha rol tu phyin pa mngon par bsgrub par bya'o/_/rab 'byor rten cing 'brel par 'byung ba dang /_nam mkha' mi zad pas/_byang chub sems dpa' sems dpa' chen pos/_shes rab kyi pha rol tu phyin pa mngon par bsgrub par bya'o/_/rab 'byor ma 
[\[274a.4\]]rig pa dang /_nam mkha' mi zad pas/_byang chub sems dpa' sems dpa' chen pos/_shes rab kyi pha rol tu phyin pa mngon par bsgrub par bya'o/_/rab 'byor 'du byed dang nam mkha' mi zad pas/_byang chub sems dpa' sems dpa' chen pos/_shes rab kyi 
[\[274a.5\]]pha rol tu phyin pa mngon par bsgrub par bya'o/_/rab 'byor rnam par shes pa dang /_nam mkha' mi zad pas/_byang chub sems dpa' sems dpa' chen pos/_shes rab kyi pha rol tu phyin pa mngon par bsgrub par bya'o/_/rab 'byor ming dang /_gzugs dang nam 
[\[274a.6\]]mkha' mi zad pas/_byang chub sems dpa' sems dpa' chen pos/_shes rab kyi pha rol tu phyin pa mngon par bsgrub par bya'o/_/rab 'byor skye mched drug dang nam mkha' mi zad pas/_byang chub sems dpa' sems dpa' chen pos/_shes rab kyi pha rol tu phyin 
[\[274a.7\]]pa mngon par bsgrub par bya'o/_/rab 'byor reg pa dang /_nam mkha' mi zad pas/_byang chub sems dpa' sems dpa' chen pos/_shes rab kyi pha rol tu phyin pa mngon par bsgrub par bya'o/_/rab 'byor tshor ba dang nam mkha' mi zad pas/_byang chub sems dpa' 
[\[274b\]]
[\[274b.1\]]sems dpa' chen pos/_shes rab kyi pha rol tu phyin pa mngon par bsgrub par bya'o/_/rab 'byor srid pa dang nam mkha' mi zad pas/_byang chub sems dpa' sems dpa' chen pos shes rab kyi pha rol tu phyin pa la mngon par bsgrub par bya'o/_/rab 'byor len pa dang nam 
[\[274b.2\]]mkha' mi zad pas/_byang chub sems dpa' sems dpa' chen pos/_shes rab kyi pha rol tu phyin pa mngon par bsgrub par bya'o/_/rab 'byor srid pa dang /_nam mkha' mi zad pas/_byang chub sems dpa' sems dpa' chen pos/_shes rab kyi pha rol tu phyin pa mngon par 
[\[274b.3\]]bsgrub par bya'o/_/rab 'byor skye ba dang /_nam mkha' mi zad pas/_byang chub sems dpa' sems dpa' chen pos/_shes rab kyi pha rol tu phyin pa la mngon par bsgrub par bya'o/_/rab 'byor rga shi dang /_mya ngan dang /_smre sngags 'don pa dang /_sdug bsngal ba dang /_yid 
[\[274b.4\]]mi bde ba dang /_'khrug pa dang nam mkha' mi zad pas/_byang chub sems dpa' sems dpa' chen pos/_shes rab kyi pha rol tu phyin pa mngon par bsgrub par bya ste/_rab 'byor de ltar byang chub sems dpa' sems dpa' chen pos/_shes rab kyi pha rol tu phyin pa mngon 
[\[274b.5\]]par bsgrub par bya'o/_/rab 'byor shes rab kyi pha rol tu phyin pa 'di ni byang chub sems dpa' sems dpa' chen po'i rten cing 'brel par 'byung ba la rnam par lta ba dang /_thog ma dang /_tha ma rnam par spangs pa la rnam par lta ba yin no/_/de ltar rten cing 'brel par 'byung ba 
[\[274b.6\]]la rnam par lta ba de ni byang chub sems dpa' sems dpa' chen po byang chub kyi snying po la 'dug pa'i ma 'dres pa'i chos yin te/_rten cing 'brel par 'byung ba la de ltar lta bas ni rnam pa thams cad mkhyen pa nyid kyi ye shes thob par 'gyur ro/_/rab 'byor byang chub sems dpa' 
[\[274b.7\]]sems dpa' chen po shes rab kyi pha rol tu phyin pa la spyod pa gang la la nam mkha' ltar mi zad pa mngon par bsgrub pa'i tshul 'dis rten cing 'brel par 'byung ba la rnam par lta ba de ni nyan thos kyi sa'am/_rang sangs rgyas kyi sa la gnas par mi 'gyur te/_de ni bla na med pa 
[\[275a\]]
[\[275a.1\]]yang dag par rdzogs pa'i byang chub la gnas par 'gyur ro/_/rigs kyi bu 'am rigs kyi bu mo byang chub sems dpa'i theg pa pa gang la la phyir ldog par gyur na/_des ni shes rab kyi pha rol tu phyin pa yid la byed pa la ma brten pas phyir ldog pa yin te/_rab 
[\[275a.2\]]'byor des ni byang chub sems dpa' sems dpa' chen pos shes rab kyi pha rol tu phyin pa la spyod pas/_ji ltar nam mkha' ltar mi zad pa mngon par bsgrub pas rten cing 'brel par 'byung ba la rnam par blta bar bya ba dang /_mngon par bsgrub par bya ba mi shes so/_/rab 
[\[275a.3\]]'byor byang chub sems dpa'i theg pa pa'i gang zag gang la la phyir ldog pa de dag ni thabs la mkhas pa 'di la ma brten pas/_bla na med pa yang dag par rdzogs pa'i byang chub las phyir ldog par 'gyur ro/_/rab 'byor byang chub sems dpa' sems dpa' chen po gang dag bla 
[\[275a.4\]]na med pa yang dag par rdzogs pa'i byang chub las phyir mi ldog pa de dag ni/_shes rab kyi pha rol tu phyin pa 'di la brten cing thabs la mkhas pa'i phyir/_bla na med pa yang dag par rdzogs pa'i byang chub las phyir mi ldog go/_/de ltar na byang chub sems dpa' sems 
[\[275a.5\]]dpa' chen po shes rab kyi pha rol tu phyin pa la spyod pas/_nam mkha' ltar mi zad pa mngon par bsgrub pas/_shes rab kyi pha rol tu phyin pa la rnam par blta bar bya mngon par bsgrub par bya'o/_/rab 'byor byang chub sems dpa' sems dpa' chen po rten cing 'brel 
[\[275a.6\]]par 'byung ba la de ltar rnam par lta bas ni rgyu med par skye ba'i chos gang yang mi mthong ngo /_/'gag pa rtag pa'i chos gang yang yang dag par rjes su mi mthong ngo /_/chos gang yang bdag tu yang dag par rjes su mi mthong zhing /_sems can dang /_srog dang /_skye ba po dang /_
[\[275a.7\]]shed las skyes dang /_shed bu dang /_gso ba dang /_gang zag dang /_byed pa po dang /_byed du 'jug pa po dang /_slong ba po dang /_kun nas slong ba po dang /_tshor ba po dang /_tshor bar byed pa po dang /_shes pa po dang /_mthong ba po dang /_rtag pa dang /_mi rtag pa dang /_sdug 
[\[275b\]]
[\[275b.1\]]bsngal ba dang /_bde ba dang /_bdag dang /_bdag med pa dang /_/zhi ba dang /_zhi ba ma yin par yang dag par rjes su mi mthong ste rab 'byor byang chub sems dpa' sems dpa' chen po shes rab kyi pha rol tu phyin pa la spyod pas rten cing 'brel par 'byung ba la de ltar rnam par 
[\[275b.2\]]blta bar bya'o/_/rab 'byor gang gi tshe byang chub sems dpa' sems dpa' chen po shes rab kyi pha rol tu phyin pa la spyod pa de'i tshe/_gzugs rtag pa'am/_mi rtag pa'am/_bde ba'am/_sdug bsngal ba'am/_bdag yod pa'am/_bdag med pa'am/_zhi ba'am/_
[\[275b.3\]]ma zhi bar yang dag par rjes su mi mthong ngo /_/de bzhin du sbyar te/_rnam pa thams cad mkhyen pa nyid kyi bar du rtag pa'am/_mi rtag pa'am/_bde ba'am/_sdug bsngal ba'am/_bdag yod pa'am/_bdag med pa'am/_zhi ba'am/_ma zhi bar yang dag 
[\[275b.4\]]par rjes su mi mthong ngo /_/rab 'byor gang gi tshe/_byang chub sems dpa' sems dpa' chen po de shes rab kyi pha rol tu phyin pa la spyod pa de'i tshe/_byang chub sems dpa' sems dpa' chen po shes rab kyi pha rol tu phyin pa la spyod pas/_shes rab kyi pha rol tu 
[\[275b.5\]]phyin pa yang yang dag par rjes su mi mthong la/_gang gis shes rab kyi pha rol tu phyin pa mthong ba'i chos de yang yang dag par rjes su mi mthong ngo /_/bsam gtan gyi pha rol tu phyin pa dang /_sbyin pa'i pha rol tu phyin pa'i bar du yang de bzhin no/_/de bzhin du 
[\[275b.6\]]sbyar te/_byang chub kyi bar du yang yang dag par rjes su mi mthong la/_chos gang gis byang chub mthong ba'i chos de yang yang dag par rjes su ma mthong ste/_rab 'byor byang chub sems dpa' sems dpa' chen pos de ltar chos thams cad mi dmigs pas/_shes 
[\[275b.7\]]rab kyi pha rol tu phyin pa la spyod par bya'o/_/rab 'byor gang gi tshe byang chub sems dpa' sems dpa' chen po chos thams cad mi dmigs par shes rab kyi pha rol tu phyin pa la spyod pa de'i tshe/_bdud sdig can mya ngan gyi zug rngu dang ldan par 'gyur te/_rab 
[\[276a\]]
[\[276a.1\]]'byor dper na/_mi pha ma shi na mya ngan gyi zug rngu dang ldan par 'gyur zhing mya ngan gyi zug rngu chen po dang ldan par 'gyur ro/_/rab 'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa chos thams cad mi dmigs 
[\[276a.2\]]pa na bdud sdig can mya ngan gyi zug rngu chen po dang ldan par 'gyur ro/_/de skad ces bka' stsal pa dang /_bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das bdud sdig can gcig pu zhig mya ngan gyi zug rngu chen po dang ldan 
[\[276a.3\]]par 'gyur lags sam/_'on te stong gsum gyi stong chen po'i 'jig rten gyi khams na gnas pa gang lags pa'i bdud sdig can de dag thams cad kyang mya ngan gyi zug rngu chen po dang ldan par 'gyur zhing /_rang rang gi stan la dga' bar mi 'gyur ba lags/_bcom 
[\[276a.4\]]ldan 'das kyis bka' stsal pa/_rab 'byor byang chub sems dpa' sems dpa' chen po gang gi tshe/_shes rab kyi pha rol tu phyin pa'i gnas pa dang mi bral bar gyur pa'i tshe/_stong gsum gyi stong chen po'i 'jig rten gyi khams na/_bdud sdig can gang dag gnas pa 
[\[276a.5\]]de dag thams cad mya ngan gyi zug rngu mi bzad pa dang ldan par 'gyur te/_rang rang gi stan la mi dga' bar 'gyur ro/_/byang chub sems dpa' sems dpa' chen po de ltar gnas pa la ni lha dang /_mi dang /_lha ma yin du bcas pa'i 'jig rten gyis bzung nas gtse ba'i 
[\[276a.6\]]glags mi rnyed do/_/rab 'byor de lta bas na/_byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas/_shes rab kyi pha rol tu phyin pa'i gnas pas gnas par bya'o/_/byang chub 
[\[276a.7\]]sems dpa' sems dpa' chen po shes rab kyi pha rol tu phyin pa'i gnas pas gnas pa'i sbyin pa'i pha rol tu phyin pa bsgom pa yongs su rdzogs par 'gyur ro/_/de bzhin du sbyar te/_bsam gtan gyi pha rol tu phyin pa bsgom pa'i bar du yongs su rdzogs par 'gyur ro/_/
[\[276b\]]
[\[276b.1\]]byang chub sems dpa' sems dpa' chen po shes rab kyi pha rol tu phyin pa la spyod pa'i pha rol tu phyin pa thams cad bsgom pa yongs su rdzogs par 'gyur ro/_/de nas bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das byang chub 
[\[276b.2\]]sems dpa' sems dpa' chen po shes rab kyi pha rol tu phyin pa la spyod pa'i sbyin pa'i pha rol tu phyin pa bsgom pa ji ltar yongs su rdzogs par 'gyur ba lags/_tshul khrims kyi pha rol tu phyin pa bsgom pa ji ltar yongs su rdzogs par 'gyur ba lags/_de bzhin du 
[\[276b.3\]]shes rab kyi pha rol tu phyin pa bsgom pa'i bar du ji ltar yongs su rdzogs par 'gyur ba lags/_de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor 'di la byang chub sems dpa' sems dpa' chen po 
[\[276b.4\]]sbyin pa sbyin par byed pa ni rnam pa thams cad mkhyen pa nyid du yongs su sngo zhing /_sbyin pa sbyin par byed de/_rab 'byor de ltar na/_byang chub sems dpa' sems dpa' chen po'i sbyin pa'i pha rol tu phyin pa bsgom pa yongs su rdzogs par 'gyur ro/_/rab 'byor 'di la byang chub 
[\[276b.5\]]sems dpa' sems dpa' chen po tshul khrims srung ba na/_rnam pa thams cad mkhyen pa nyid du yongs su sngo zhing tshul khrims srung bar byed de/_rab 'byor de ltar na/_byang chub sems dpa' sems dpa' chen po'i tshul khrims kyi pha rol tu phyin pa bsgom pa yongs su rdzogs 
[\[276b.6\]]par 'gyur ro/_/rab 'byor 'di la byang chub sems dpa' sems dpa' chen po bzod pa sgrub pa na/_rnam pa thams cad mkhyen pa nyid du yongs su sngo zhing bzod pa sgom par byed de/_rab 'byor de ltar na byang chub sems dpa' sems dpa' chen po'i bzod pa'i pha rol tu phyin pa 
[\[276b.7\]]bsgom pa yongs su rdzogs par 'gyur ro/_/rab 'byor byang chub sems dpa' sems dpa' chen po brtson 'grus rtsom pa'i brtson 'grus kyi pha rol tu phyin pa ji ltar yongs su rdzogs par 'gyur zhe na/_rab 'byor 'di la byang chub sems dpa' sems dpa' chen po brtson 
[\[277a\]]
[\[277a.1\]]'grus rtsom pa ni/_rnam pa thams cad mkhyen pa nyid du yongs su sngo zhing /_brtson 'grus rtsom par byed de rab 'byor de ltar na/_byang chub sems dpa' sems dpa' chen po'i brtson 'grus kyi pha rol tu phyin pa bsgom pa yongs su rdzogs par 'gyur 
[\[277a.2\]]ro/_/rab 'byor 'di la byang chub sems dpa' sems dpa' chen po bsam gtan sgrub pa na/_rnam pa thams cad mkhyen pa nyid du yongs su sngo zhing /_bsam gtan de dag sgrub par byed de/_rab 'byor de ltar na byang chub sems dpa' sems dpa' chen po'i bsam gtan 
[\[277a.3\]]gyi pha rol tu phyin pa bsgom pa yongs su rdzogs par 'gyur ro/_/rab 'byor byang chub sems dpa' sems dpa' chen po shes rab kyi pha rol tu phyin pa bsgom pa ji ltar yongs su rdzogs par 'gyur zhe na/_rab 'byor 'di la byang chub sems dpa' sems dpa' chen po 
[\[277a.4\]]shes rab kyi pha rol tu phyin pa sgom pa na/_shes rab kyi pha rol tu phyin pa de dag rnam pa thams cad mkhyen pa nyid du yongs su sngo zhing /_shes rab sgom par byed de/_rab 'byor de ltar na byang chub sems dpa' sems dpa' chen po'i shes rab kyi pha rol tu phyin pa 
[\[277a.5\]]bsgom pa yongs su rdzogs par 'gyur ro/_/de nas bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das byang chub sems dpa' sems dpa' chen po sbyin pa'i pha rol tu phyin pa la gnas pa ji ltar tshul khrims kyi pha rol tu 
[\[277a.6\]]phyin pa yongs su 'dzin pa lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po sbyin pa sbyin zhing /_rnam pa thams cad mkhyen pa nyid du yongs su sngo ba ni sems can thams cad la byams pa'i lus kyi las 
[\[277a.7\]]nye bar gnas pa yin/_sems can thams cad la byams pa'i ngag gi las dang byams pa'i yid kyi las nye bar gnas pa yin te/_de'i tshe byang chub sems dpa' sems dpa' chen po tshul khrims kyi pha rol tu phyin pa yongs su 'dzin pa yin no/_/rab 'byor gyis gsol 
[\[277b\]]
[\[277b.1\]]pa bcom ldan 'das byang chub sems dpa' sems dpa' chen po sbyin pa'i pha rol tu phyin pa la gnas pa ji ltar bzod pa'i pha rol tu phyin pa yongs su 'dzin pa lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po sbyin 
[\[277b.2\]]pa sbyin pa na/_len pa po de dag gshe ba'am/_spyo ba'am/_tshogs par mi 'byung ba'i tshig rtsub mo kun tu 'byin kyang de dag la kun nas mnar sems mi byed de/_rab 'byor de ltar na byang chub sems dpa' sems dpa' chen po sbyin pa'i pha rol tu phyin pa la gnas pa/_
[\[277b.3\]]bzod pa'i pha rol tu phyin pa yongs su 'dzin pa yin no/_/gsol pa bcom ldan 'das byang chub sems dpa' sems dpa' chen po sbyin pa'i pha rol tu phyin pa la gnas pa ji ltar brtson 'grus kyi pha rol tu phyin pa yongs su 'dzin pa lags/_bka' stsal pa/_rab 'byor 
[\[277b.4\]]byang chub sems dpa' sems dpa' chen po sbyin pa sbyin pa na/_len pa po de dag gshe ba'am/_spyo ba'am tshogs par mi dbyung ba'i tshig rtsub mo kun du 'byin na/_de la gshe ba'am/_spyo ba'am tshogs par mi dbyung ba'i tshig rtsub mo kun du 'byin kyang sbyin pa'i blo kho 
[\[277b.5\]]na 'byung zhing /_yongs su gtong ba'i blo kho na 'byung bar 'gyur te/_bdag gis sbyin pa sbyin pa nyid du bya'i/_bdag gis mi sbyin par ni mi bya'o snyam nas/_de lus dang sems kyi brtson 'grus yang dag par skyed par byed de/_rab 'byor de ltar na byang chub sems dpa' 
[\[277b.6\]]sems dpa' chen po sbyin pa'i pha rol tu phyin pa la gnas pa brtson 'grus kyi pha rol tu phyin pa yongs su 'dzin pa yin no/_/gsol pa bcom ldan 'das byang chub sems dpa' sems dpa' chen po sbyin pa'i pha rol tu phyin pa la gnas pa ji ltar bsam gtan gyi pha rol 
[\[277b.7\]]tu phyin pa yongs su 'dzin pa lags/_bka' stsal pa rab 'byor 'di la byang chub sems dpa' sems dpa' chen po sbyin pa sbyin zhing sbyin pa yongs su gtong la/_rnam pa thams cad mkhyen pa nyid du yongs su sngo bar byed pa'i sems ni nyan thos kyi sa'am/_rang 
[\[278a\]]
[\[278a.1\]]sangs rgyas kyi sar yongs su mi sngo'i/_rnam pa thams cad mkhyen pa nyid la dmigs pa kho nas sems gnas te/_rab 'byor de ltar na byang chub sems dpa' sems dpa' chen po sbyin pa'i pha rol tu phyin pa la gnas pa bsam gtan gyi pha rol tu phyin 
[\[278a.2\]]pa yongs su 'dzin pa yin no/_/gsol pa/_bcom ldan 'das byang chub sems dpa' sems dpa' chen po sbyin pa'i pha rol tu phyin pa la gnas pa/_ji ltar shes rab kyi pha rol tu phyin pa yongs su 'dzin pa lags/_bka' stsal pa/_rab 'byor 'di la byang chub sems dpa' sems 
[\[278a.3\]]dpa' chen po sbyin pa sbyin zhing /_sbyin pa yongs su gtong ba/_sbyin pa la sgyu ma lta bu'i blo kho nas rtag tu nye bar gnas shing /_sbyin pa des kyang sems can gang la yang phan pa'am gnod par 'gyur bar mi mthong ste/_rab 'byor de ltar na/_byang chub sems dpa' sems 
[\[278a.4\]]dpa' chen po sbyin pa'i pha rol tu phyin pa la spyod pa shes rab kyi pha rol tu phyin pa yongs su 'dzin pa yin no/_/shes rab kyi pha rol tu phyin pa khri brgyad stong pa las mi zad pa'i le'u zhes bya ste drug cu rtsa gcig pa'o//_//de nas bcom ldan 'das la tshe 
[\[278a.5\]]dang ldan pa rab 'byor gyis 'di skad ces bya gsol to/_/bcom ldan 'das byang chub sems dpa' sems dpa' chen po tshul khrims kyi pha rol tu phyin pa la gnas pa ji ltar sbyin pa'i pha rol tu phyin pa yongs su 'dzin pa lags/_de skad ces gsol pa dang /_bcom ldan 'das 
[\[278a.6\]]kyis tshe dang ldan pa rab 'byor la 'di skad ces bka' stsal to/_/rab 'byor 'di la byang chub sems dpa' sems dpa' chen po tshul khrims kyi pha rol tu phyin pa la gnas pa lus dang /_ngag dang /_sems kyi sdom pa gang yin pa'i sdom pa des nyan thos kyi sa'am/_rang 
[\[278a.7\]]sangs rgyas kyi sa mchog tu 'dzin par mi byed cing /_de tshul khrims kyi pha rol tu phyin pa la gnas nas/_sems can rnams kyi srog gcod par mi byed do/_/ma byin par len par mi byed do/_/'dod pa la log par g.yem par mi byed do/_/rdzun gyi tshig mi smra'o/_/
[\[278b\]]
[\[278b.1\]]tshig rtsub po mi smra'o/_/phra ma'i tshig mi smra'o/_/tshig kyal pa mi smra'o/_/brnab sems can du mi 'gyur ro/_/gnod sems kyi sems dang ldan par mi 'gyur ro/_/log par lta bar mi 'gyur ro/_/de tshul khrims kyi pha rol tu phyin pa de la gnas nas/_sbyin pa 
[\[278b.2\]]gang sbyin yang /_zas 'dod pa rnams la ni zas/_skom 'dod pa rnams la ni skom/_spos 'dod pa rnams la ni spos/_bzhon pa 'dod pa rnams la ni bzhon pa/_gos 'dod pa rnams la ni gos/_me tog phreng 'dod pa rnams la ni me tog phreng /_byug pa 'dod pa 
[\[278b.3\]]rnams la ni byug pa/_mal 'dod pa rnams la ni mal/_stan 'dod pa rnams la ni stan/_mar me 'dod pa rnams la ni mar me/_yo byad 'dod pa rnams la ni yo byad/_mi'i yo byad ci yang rung ba'i bar dag sbyin par byed de/_sbyin pa de yang sems can thams cad dang 
[\[278b.4\]]thun mong du byas nas/_bla na med pa yang dag par rdzogs pa'i byang chub tu yongs su sngo bar byed de/_yongs su bsngo ba de lta bu de nyan thos kyi sa'am/_rang sangs rgyas kyi sar yongs su sdo bar mi byed do/_/rab 'byor de ltar na/_byang chub sems dpa' sems dpa' chen 
[\[278b.5\]]po tshul khrims kyi pha rol tu phyin pa la spyod pa sbyin pa'i pha rol tu phyin pa yongs su 'dzin pa yin no/_/gsol pa/_bcom ldan 'das byang chub sems dpa' sems dpa' chen po tshul khrims kyi pha rol tu phyin pa la gnas pa/_ji ltar bzod pa'i pha rol tu phyin pa yongs su 
[\[278b.6\]]'dzin pa lags/_bka' stsal pa/_rab 'byor byang chub sems dpa' sems dpa' chen po gang tshul khrims kyi pha rol tu phyin pa la gnas pa'i yan lag dang /_nying lag thams cad sems can thams cad kyis gcad de dong na/_der byang chub sems dpa' sems dpa' chen 
[\[278b.7\]]po'i sems skyed pa gcig tsam yang rnam par 'khrug par mi 'gyur zhing /_tshig pa za bar mi 'gyur la gnod sems 'byung bar mi 'gyur gyi/_gzhan du na de 'di snyam du sems te/_'di ltar sems can thams cad kyi yan lag dang /_nying lag bcad de dong ba ni bdag 
[\[279a\]]
[\[279a.1\]]gis rnyed pa legs par rnyed do snyam ste/_rab 'byor de ltar na byang chub sems dpa' sems dpa' chen po tshul khrims kyi pha rol tu phyin pa la gnas pa/_bzod pa'i pha rol tu phyin pa yongs su 'dzin pa yin no/_/gsol pa/_bcom ldan 
[\[279a.2\]]'das byang chub sems dpa' sems dpa' chen po tshul khrims kyi pha rol tu phyin pa la gnas pa/_ji ltar brtson 'grus kyi pha rol tu phyin pa yongs su 'dzin pa lags/_bka' stsal pa/_rab 'byor byang chub sems dpa' sems dpa' chen po sems can thams cad bdag 
[\[279a.3\]]gis 'khor ba las bsgral te/_bdud rtsi'i dbyings su dgod par bya'o zhes lus dang sems kyi brtson 'grus mi gtong ste/_rab 'byor de ltar na byang chub sems dpa' sems dpa' chen po tshul khrims kyi pha rol tu phyin pa la gnas pa/_brtson 'grus kyi pha rol tu phyin pa 
[\[279a.4\]]yongs su 'dzin pa yin no/_/gsol pa/_bcom ldan 'das byang chub sems dpa' sems dpa' chen po tshul khrims kyi pha rol tu phyin pa la gnas pa ji ltar bsam gtan gyi pha rol tu phyin pa yongs su 'dzin pa lags/_bka' stsal pa/_rab 'byor 'di la byang chub 
[\[279a.5\]]sems dpa' sems dpa' chen po bsam gtan dang po bsgrubs nas gnas shing bsam gtan gnyis pa dang /_gsum pa dang /_bzhi pa bsgrubs nas gnas par byed de/_nyan thos kyi sa dang /_rang sangs rgyas kyi sa la yang lhag par mi dmigs la gzhan du na 'di snyam 
[\[279a.6\]]du sems te/_bdag ting nge 'dzin gyi pha rol tu phyin pa 'di la gnas nas/_sems can thams cad 'khor ba las bsgral bar bya'o snyam ste/_rab 'byor de ltar na byang chub sems dpa' sems dpa' chen po tshul khrims kyi pha rol tu phyin pa la gnas pa/_bsam 
[\[279a.7\]]gtan gyi pha rol tu phyin pa yongs su 'dzin pa yin no/_/gsol pa/_bcom ldan 'das byang chub sems dpa' sems dpa' chen po tshul khrims kyi pha rol tu phyin pa la gnas pa/_ji ltar shes rab kyi pha rol tu phyin pa yongs su 'dzin pa lags/_bka' stsal pa/_
[\[279b\]]
[\[279b.1\]]rab 'byor 'di la byang chub sems dpa' sems dpa' chen po tshul khrims kyi pha rol tu phyin pa la gnas pa/_chos thams cad de bzhin nyid las mi 'da' ba ma gtogs par chos gang la yang 'dus byas su mi mthong 'dus ma byas su mi mthong /_dngos po 'dus byas 
[\[279b.2\]]su mi mthong /_dngos po med pa 'dus ma byas su mi mthong /_mtshan ma 'dus byas su mi mthong /_mtshan med pa 'dus ma byas su mi mthong ngo /_/chos gang la yang yod pa'am med par mi mthong ngo /_/shes rab kyi pha rol tu phyin pa de dang /_thabs la mkhas pas kyang 
[\[279b.3\]]nyan thos kyi sa'am/_rang sangs rgyas kyi sar lhung bar mi 'gyur te/_rab 'byor de ltar na byang chub sems dpa' sems dpa' chen po tshul khrims kyi pha rol tu phyin pa la gnas pa/_shes rab kyi pha rol tu phyin pa yongs su 'dzin pa yin no/_/rab 'byor gyis gsol pa/_
[\[279b.4\]]bcom ldan 'das byang chub sems dpa' sems dpa' chen po bzod pa'i pha rol tu phyin pa la gnas pa/_ji ltar sbyin pa'i pha rol tu phyin pa yongs su 'dzin pa lags/_bka' stsal pa/_rab 'byor 'di la byang chub sems dpa' sems dpa' chen po sems dang po 
[\[279b.5\]]bskyed pa nas bzung ste/_byang chub kyi snying po la 'dug gi bar du sems can thams cad kyis gshes sam/_spyos sam/_yan lag dang /_nying lag rnams bcad par 'gyur na/_der byang chub sems dpa' sems dpa' chen po bzod pa'i pha rol tu phyin pa la 
[\[279b.6\]]gnas pa 'di snyam du sems te/_bdag gis ni sems can 'di dag la sbyin pa sbyin par bya'i bdag gis mi sbyin par ni mi bya'o snyam ste/_de sems can de dag la zas 'dod pa rnams la ni zas sbyin par byed skom 'dod pa rnams la ni skom sbyin par byed do/_/de bzhin du 
[\[279b.7\]]sbyar te/_mi'i yo byad ci yang rung ba'i bar du sbyin par byed la/_des dge ba'i rtsa ba de sems can thams cad dang thun mong du byas te/_rnam pa thams cad mkhyen pa nyid du yongs su sngo bar byed la/_de ci nas kyang su zhig yongs su sngo bar byed pa'am ci zhig yongs su sngo bar 
[\[280a\]]
[\[280a.1\]]byed pa'am/_gang du yongs su sngo bar byed par 'gyur ba'i blo rnam pa gsum du mi 'jug par yongs su bsngo ba de ltar yongs su sngo bar byed de/_rab 'byor de ltar na/_byang chub sems dpa' sems dpa' chen po bzod pa'i pha rol tu phyin pa la 
[\[280a.2\]]gnas pa/_sbyin pa'i pha rol tu phyin pa yongs su 'dzin pa yin no/_/gsol pa/_bcom ldan 'das byang chub sems dpa' sems dpa' chen po bzod pa'i pha rol tu phyin pa la gnas pa/_ji ltar tshul khrims kyi pha rol tu phyin pa yongs su 'dzin pa lags/_bka' 
[\[280a.3\]]stsal pa/_rab 'byor 'di la byang chub sems dpa' sems dpa' chen po sems dang po bskyed pa nas bzung ste/_byang chub kyi snying po la 'dug gi bar du sems can 'ga' tsam yang srog dang bral bar mi byed cing /_ma byin par mi len to/_/de bzhin du sbyar te/_log 
[\[280a.4\]]par lta ba'i bar du mi 'gyur ro/_/nyan thos dang /_rang sangs rgyas kyi sa la yang de'i sems mi 'jug go/_/dge ba'i rtsa ba de dag kyang sems can thams cad dang thun mong du byas te/_bla na med pa yang dag par rdzogs pa'i byang chub tu yongs su sngo bar byed la/_de gang 
[\[280a.5\]]du yongs su sngo bar byed pa'i bar du ci nas blo rnam pa gsum mi 'jug pa de ltar yongs su bsngo ste/_rab 'byor de ltar na byang chub sems dpa' sems dpa' chen po bzod pa'i pha rol tu phyin pa la gnas pa/_tshul khrims kyi pha rol tu phyin pa yongs su 'dzin pa yin 
[\[280a.6\]]no/_gsol pa/_bcom ldan 'das byang chub sems dpa' sems dpa' chen po bzod pa'i pha rol tu phyin pa la gnas pa/_ji ltar brtson 'grus kyi pha rol tu phyin pa yongs su 'dzin pa lags/_bka' stsal pa/_rab 'byor 'di la byang chub sems dpa' sems 
[\[280a.7\]]dpa' chen po bzod pa'i pha rol tu phyin pa la gnas pa/_'di ltar bdag dpag tshad gcig tu song ngam/_dpag tshad brgya 'am/_dpag tshad stong ngam/_'jig rten gyi khams gcig gam/_'jig rten gyi khams bye ba phrag 'bum du song la/_der tha na 
[\[280b\]]
[\[280b.1\]]sems can gcig tsam yang bslab pa'i gzhi dag la bslab par bya'o/_/rgyun du zhugs pa'i 'bras bu'am/_dgra bcom pa nyid dam/_rang byang chub nyid kyi bar du dgod par bya zhing /_bla na med pa yang dag par rdzogs pa'i byang chub la dgod par bya'o zhes brtson 'grus 
[\[280b.2\]]yang dag par skyed par byed de/_dge ba'i rtsa ba de dag kyang sems can thams cad dang thun mong du byas nas/_bla na med pa yang dag par rdzogs pa'i byang chub tu yongs su sngo bar byed de/_rab 'byor de ltar na byang chub sems dpa' sems dpa' chen po bzod pa'i pha rol 
[\[280b.3\]]tu phyin pa la gnas pa/_brtson 'grus kyi pha rol tu phyin pa yongs su 'dzin pa yin no/_/gsol pa/_bcom ldan 'das byang chub sems dpa' sems dpa' chen po bzod pa'i pha rol tu phyin pa la gnas pa ji ltar bsam gtan gyi pha rol tu phyin pa yongs su 'dzin pa 
[\[280b.4\]]lags/_bka' stsal pa/_rab 'byor 'di la byang chub sems dpa' sems dpa' chen po bzod pa'i pha rol tu phyin pa la gnas pa/_'dod pa dag las dben pa sdig pa mi dge ba'i chos rnams las dben pa nas/_de bzhin du sbyar te/_bsam gtan bzhi pa'i bar du 
[\[280b.5\]]bsgrubs te gnas so/_/sems dang sems las byung ba'i chos dge ba dang ldan pa ci dang ci byung ba rnams kyang rnam pa thams cad mkhyen pa nyid du yongs su sngo bar byed de/_de'i tshe yang ci nas bsam gtan rnams dang /_bsam gtan gyi yan lag rnams mi 
[\[280b.6\]]dmigs pa de ltar na yongs su sngo bar byed de/_rab 'byor de ltar na byang chub sems dpa' sems dpa' chen po bzod pa'i pha rol tu phyin pa la gnas pa/_bsam gtan gyi pha rol tu phyin pa yongs su 'dzin pa yin no/_/gsol pa/_bcom ldan 'das byang 
[\[280b.7\]]chub sems dpa' sems dpa' chen po bzod pa'i pha rol tu phyin pa la gnas pa/_ji ltar shes rab kyi pha rol tu phyin pa yongs su 'dzin pa lags/_bka' stsal pa/_rab 'byor 'di la byang chub sems dpa' sems dpa' chen po bzod pa'i pha rol tu phyin 
[\[281a\]]
[\[281a.1\]]pa la gnas pa de'i tshe/_chos rnams la dben pa'i rnam pa'am/_zhi ba'i rnam pa'am/_zad pa'i rnam par chos kyi rjes su lta bar gnas la/_chos nyid de yang byang chub kyi snying po la 'dug gi bar du mngon sum du mi byed de/_der 'dug 
[\[281a.2\]]nas kyang /_rnam pa thams cad mkhyen pa nyid thob par 'gyur ro/_/de las langs nas kyang chos kyi 'khor lo skor bar byed de/_rab 'byor de ltar na/_byang chub sems dpa' sems dpa' chen po bzod pa'i pha rol tu phyin pa la gnas pa/_shes rab kyi pha rol 
[\[281a.3\]]tu phyin pa yongs su 'dzin pa yin te/_ci nas 'dzin pa yang med/_'dor ba yang med pa de ltar yongs su 'dzin to/_/gsol pa/_bcom ldan 'das byang chub sems dpa' sems dpa' chen po brtson 'grus kyi pha rol tu phyin pa la gnas pa/_ji ltar sbyin pa'i pha 
[\[281a.4\]]rol tu phyin pa yongs su 'dzin pa lags/_bka' stsal pa/_rab 'byor 'di la byang chub sems dpa' sems dpa' chen po brtson 'grus kyi pha rol tu phyin pa la gnas pa/_bdag gis nges pa kho nar bla na med pa yang dag par rdzogs pa'i byang chub mngon par rdzogs 
[\[281a.5\]]par 'tshang rgya bar bya'i/_bdag gis bla na med pa yang dag par rdzogs pa'i byang chub mngon par rdzogs par 'tshang mi rgya bar mi bya'o snyam nas/_lus dang sems kyi brtson pa mi gtong ste/_sems can rnams kyi ched du dpag tshad gcig gam/_dpag tshad brgya'am/_
[\[281a.6\]]dpag tshad stong ngam/_'jig rten gyi khams gcig gam/_'jig rten gyi khams bye ba'am/_'jig rten gyi khams bye ba phrag 'bum du song nas/_brtson 'grus kyi pha rol tu phyin pa la gnas te/_tha na sems can gcig tsam yang byang chub la 'jog par byed 
[\[281a.7\]]de/_byang chub sems dpa'i theg pa pa'i gang zag ma rnyed na yang nyan thos kyi theg pa pa'i gang zag nyan thos nyid la 'jog par byed do/_/rang sangs rgyas kyi theg pa pa'i gang zag rang sangs rgyas nyid la 'jog par byed do/_/tha na sems can gcig tsam yang dge 
[\[281b\]]
[\[281b.1\]]ba bcu'i las kyi lam yang dag par 'dzin du 'jug ste/_des chos kyi sbyin pa de byin nas/_zang zing gi sbyin pas sems can rnams tshim par byed do/_/des dge ba'i rtsa ba de dag nyan thos kyi sa'am/_rang sangs rgyas kyi sar yongs su sdo bar mi byed kyi gzhan du 
[\[281b.2\]]na sems can thams cad dang thun mong du byas nas/_bla na med pa yang dag par rdzogs pa'i byang chub tu yongs su sdo bar byed de/_rab 'byor de ltar na byang chub sems dpa' sems dpa' chen po brtson 'grus kyi pha rol tu phyin pa la gnas pa/_sbyin pa'i pha rol tu 
[\[281b.3\]]phyin pa yongs su 'dzin pa yin no/_/gsol pa/_bcom ldan 'das byang chub sems dpa' sems dpa' chen po brtson 'grus kyi pha rol tu phyin pa la gnas pa/_ji ltar tshul khrims kyi pha rol tu phyin pa yongs su 'dzin pa lags/_bka' stsal pa/_rab 'byor 'di 
[\[281b.4\]]la byang chub sems dpa' sems dpa' chen po sems dang po bskyed pa nas bzung ste/_byang chub kyi snying po la 'dug gi bar du bdag kyang srog gcod pa spong bar byed la/_gzhan yang srog gcod pa spong ba la yang dag par 'dzin du 'jug cing /_srog gcod pa spong ba'i 
[\[281b.5\]]bsngags pa yang brjod la/_gzhan gang dag srog gcod pa spong ba de dag gi bsngags pa yang brjod cing rjes su dga' bar byed do/_/de bzhin du sbyar te/_bdag kyang log par lta ba'i bar du spong bar byed la gzhan yang log par lta ba spong ba yang dag par 'dzin du 'jug cing /_
[\[281b.6\]]log par lta ba spong ba'i bsngags pa yang brjod la/_gzhan gang dag log par lta ba spong ba de dag gi bsngags pa yang brjod cing rjes su dga' bar byed do/_/de tshul khrims kyi pha rol tu phyin pa des 'dod pa'i khams don du mi gnyer/_gzugs kyi khams dang /_
[\[281b.7\]]gzugs med pa'i khams don du mi gnyer/_nyan thos kyi sa don du mi gnyer/_rang sangs rgyas kyi sa don du mi gnyer gyi gzhan du na/_dge ba'i rtsa ba de dag sems can thams cad dang thun mong du byas nas/_bla na med pa yang dag par rdzogs pa'i byang chub tu yongs su sngo 
[\[282a\]]
[\[282a.1\]]bar byed de/_ci nas kyang su zhig yongs su bsngo ba dang /_ci zhig yongs su bsngo ba dang /_gang du yongs su bsngo ba'i blo rnam pa gsum mi 'byung ba de ltar yongs su sngo bar byed de/_rab 'byor de ltar na byang chub sems dpa' sems dpa' chen 
[\[282a.2\]]po brtson 'grus kyi pha rol tu phyin pa la gnas pa/_tshul khrims kyi pha rol tu phyin pa yongs su 'dzin pa yin no/_/gsol pa/_bcom ldan 'das byang chub sems dpa' sems dpa' chen po brtson 'grus kyi pha rol tu phyin pa la gnas pa/_ji ltar bzod pa'i pha rol 
[\[282a.3\]]tu phyin pa yongs su 'dzin pa lags/_bka' stsal pa/_rab 'byor 'di la byang chub sems dpa' sems dpa' chen po sems dang po bskyed pa nas bzung ste/_snying po byang chub la 'dug gi bar du gal te mir gyur pa'am/_mi ma yin par gyur pa'i bar dag gis 
[\[282a.4\]]sems rnam par 'khrugs par byas sam/_yan lag dang /_nying lag dag bcad cing khyer te dong yang /_de la byang chub sems dpa' sems dpa' chen po brtson 'grus kyi pha rol tu phyin pa la gnas pa ni 'di snyam du 'di bdag las gcad pa'am/_gtubs pa'am/_
[\[282a.5\]]phrogs so snyam du mi sems te/_gzhan du na de 'di snyam du gang dag gi don du bdag gi lus yongs su grub pa de dag nyid 'dir 'ongs te/_bdag gi yan lag dang /_nying lag dag gtubs shing khyer te/_dong ba ni bdag gis rnyed pa legs par rnyed do snyam 
[\[282a.6\]]du sems shing /_des ni chos nyid kyi rang bzhin yang legs par yid la byas pa yin te/_dge ba'i rtsa ba de dag kyang nyan thos kyi sa'am/_rang sangs rgyas kyi sar yongs su mi sngo'i gzhan du na sems can thams cad dang thun mong du byas nas/_bla na med pa yang dag par 
[\[282a.7\]]rdzogs pa'i byang chub tu yongs su sngo bar byed de/_rab 'byor de ltar na byang chub sems dpa' sems dpa' chen po brtson 'grus kyi pha rol tu phyin pa la gnas pa bzod pa'i pha rol tu phyin pa yongs su 'dzin pa yin no/_/gsol pa/_bcom ldan 'das byang chub 
[\[282b\]]
[\[282b.1\]]sems dpa' sems dpa' chen po brtson 'grus kyi pha rol tu phyin pa la gnas pa/_ji ltar bsam gtan gyi pha rol tu phyin pa yongs su 'dzin pa lags/_bka' stsal pa/_rab 'byor 'di la byang chub sems dpa' sems dpa' chen po 'dod pa dag las dben pa/_sdig 
[\[282b.2\]]pa mi dge ba'i chos rnams las dben pa/_rtog pa dang bcas pa/_dpyod pa dang bcas pa/_dben pa las skyes pa'i dga' ba dang /_bde ba can bsam gtan dang po bsgrubs te gnas so/_/bsam gtan bzhi pa'i bar dang /_byams pa dang /_btang snyoms 
[\[282b.3\]]kyi bar dang /_'du shes med 'du shes med min skye mched kyi bar dag bsgrubs shing gnas te/_de bsam gtan dang /_tshad med pa dang /_gzugs med pa'i snyoms par 'jug pa de dag gi rnam par smin pa yongs su mi 'dzin gyi gzhan du na/_gang du sems can 
[\[282b.4\]]thams cad kyi don bya ba'i phyir de dag tu skye zhing des sems can de dag pha rol tu phyin pa drug po sbyin pa'i pha rol tu phyin pa dang /_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi 
[\[282b.5\]]pha rol tu phyin pa dang /_shes rab kyi pha rol tu phyin pa dag gis yongs su smin par byed cing /_sangs rgyas bcom ldan 'das rnams la bsnyen bkur bya ba dang /_dge ba'i rtsa ba dag bskyed pa'i phyir/_sangs rgyas kyi zhing nas sangs rgyas kyi zhing dag tu 
[\[282b.6\]]yang 'gro bar byed de/_rab 'byor de ltar na byang chub sems dpa' sems dpa' chen po brtson 'grus kyi pha rol tu phyin pa la gnas pa/_bsam gtan gyi pha rol tu phyin pa yongs su 'dzin pa yin no/_/gsol pa/_bcom ldan 'das byang chub sems dpa' 
[\[282b.7\]]sems dpa' chen po brtson 'grus kyi pha rol tu phyin pa la gnas pa/_ji ltar shes rab kyi pha rol tu phyin pa yongs su 'dzin pa lags/_bka' stsal pa/_rab 'byor 'di la byang chub sems dpa' sems dpa' chen po brtson 'grus kyi pha rol tu phyin pa la gnas pa/_
[\[283a\]]
[\[283a.1\]]sbyin pa'i pha rol tu phyin pa'i rdzas dang /_dngos po dang /_mtshan mar yang dag par rjes su mi mthong ngo /_/bsam gtan gyi pha rol tu phyin pa'i bar du rdzas dang /_dngos po dang /_mtshan mar yang dag par rjes su mi mthong ngo /_/de bzhin du sbyar te/_
[\[283a.2\]]dran pa nye bar gzhag pa rnams kyi bar dang /_rnam pa thams cad mkhyen pa nyid kyi bar du rdzas dang /_dngos po dang /_mtshan mar yang dag par rjes su mi mthong ngo /_/des chos thams cad rdzas su yang dag par rjes su mi mthong /_dngos po dang mtshan mar 
[\[283a.3\]]yang dag par rjes su mi mthong ste/_de ni chos gang la yang gnas par mi byed cing /_ji skad smras pa de bzhin du byed pa yin te/_rab 'byor de ltar na byang chub sems dpa' sems dpa' chen po brtson 'grus kyi pha rol tu phyin pa la gnas pa/_shes rab kyi pha rol 
[\[283a.4\]]tu phyin pa yongs su 'dzin pa yin no/_/gsol pa/_bcom ldan 'das byang chub sems dpa' sems dpa' chen po bsam gtan gyi pha rol tu phyin pa la gnas pa/_ji ltar sbyin pa'i pha rol tu phyin pa yongs su 'dzin pa lags/_bka' stsal pa/_rab 
[\[283a.5\]]'byor 'di la byang chub sems dpa' sems dpa' chen po 'dod pa dag las dben pa sdig pa mi dge ba'i chos rnams las dben pa/_rtog pa dang bcas shing dpyod pa dang bcas pa dben pa las skyes pa'i dga' ba dang bde ba can/_bsam gtan dang po bsgrubs 
[\[283a.6\]]te gnas so/_/de bzhin du sbyar te/_'du shes med 'du shes med min skye mched kyi bar du bsgrubs te gnas so/_/de bsam gtan gyi pha rol tu phyin pa de la gnas shing /_rnam par g.yeng ba med pa'i sems kyis sems can de dag la zang zing gi sbyin pa 
[\[283a.7\]]dang /_chos kyi sbyin pa sbyin par byed do/_/de dag kyang zang zing gi sbyin pa dang /_chos kyi sbyin pa sbyin par byed la/_gzhan dag kyang zang zing gi sbyin pa dang /_chos kyi sbyin pa yang dag par 'dzin du 'jug cing /_zang zing gi sbyin pa dang //_chos kyi sbyin pa'i 
[\[283b\]]
[\[283b.1\]]bsngags pa yang brjod la/_gzhan gang dag zang zing gi sbyin pa dang /_chos kyi sbyin pa dag sbyin par byed pa de dag gi bsngags pa yang rjod cing rjes su dga' bar byed de/_dge ba'i rtsa ba de dag kyang nyan thos kyi sa'am/_rang sangs rgyas kyi sar yongs su mi sngo'i 
[\[283b.2\]]gzhan du na sems can thams cad dang thun mong du byas nas/_bla na med pa yang dag par rdzogs pa'i byang chub tu yongs su sngo bar byed de/_rab 'byor de ltar na byang chub sems dpa' sems dpa' chen po bsam gtan gyi pha rol tu phyin pa la gnas pa/_sbyin pa'i pha rol tu phyin pa 
[\[283b.3\]]yongs su 'dzin pa yin no/_/gsol pa/_bcom ldan 'das byang chub sems dpa' sems dpa' chen po bsam gtan gyi pha rol tu phyin pa la gnas pa/_ji ltar tshul khrims kyi pha rol tu phyin pa yongs su 'dzin pa lags/_bka' stsal pa/_rab 'byor 'di la byang chub 
[\[283b.4\]]sems dpa' sems dpa' chen po bsam gtan gyi pha rol tu phyin pa la gnas pa/_'dod chags dang ldan pa'i sems mi skyed/_zhe sdang dang ldan pa dang /_gti mug dang ldan pa'i sems mi skyed rnam par 'tshe ba dang ldan pa'i sems mi skyed de/_gzhan du na rnam pa thams 
[\[283b.5\]]cad mkhyen pa nyid dang ldan pa'i yid la byed pa dag gis gnas shing /_dge ba'i rtsa ba de dag kyang nyan thos kyi sa'am/_rang sangs rgyas kyi sar yongs su mi sngo'i gzhan du na sems can thams cad dang thun mong du byas nas/_bla na med pa yang dag par rdzogs pa'i byang chub 
[\[283b.6\]]tu yongs su sngo bar byed de/_rab 'byor de ltar na byang chub sems dpa' sems dpa' chen po bsam gtan gyi pha rol tu phyin pa la gnas pa/_tshul khrims kyi pha rol tu phyin pa yongs su 'dzin pa yin no/_/gsol pa/_bcom ldan 'das byang chub sems dpa' sems 
[\[283b.7\]]dpa' chen po bsam gtan gyi pha rol tu phyin pa la gnas pa/_ji ltar bzod pa'i pha rol tu phyin pa yongs su 'dzin pa lags/_bka' stsal pa/_rab 'byor 'di la byang chub sems dpa' sems dpa' chen po bsam gtan gyi pha rol tu phyin pa la gnas pa/_
[\[284a\]]
[\[284a.1\]]gzugs la dbu ba rdos pa lta bur so sor rtog go/_/tshor ba la chu'i chu bur lta bur so sor rtog go/_/'du shes la smig rgyu lta bur so sor rtog go/_/'du byed rnams la chu shing lta bur so sor rtog go/_/rnam par shes pa la sgyu ma lta bur so sor rtog ste/_de de 
[\[284a.2\]]ltar phung po lnga la so sor rtog pa na/_snying po med pa'i 'du shes nye bar gnas te/_de de ltar so sor rtog pa na yan lag dang /_nying lag dag bcad kyang 'di snyam du 'di la gcod par byed pa ni su'i yin/_tshor ba ni su'i yin/_'du shes ni su'i yin/_'du byed rnams 
[\[284a.3\]]ni su'i yin/_rnam par shes pa ni su'i yin snyam du sems shing /_de de ltar so sor rtog pa na khro bar 'gyur ba dag byas kyang 'di snyam du gang la khro ba dang /_sbyo ba byas pas gnod sems skye ba'i khro ba dang /_gshe bar byed pa 'di la su zhig yod snyam du sems te/_rab 'byor 
[\[284a.4\]]de ltar na/_byang chub sems dpa' sems dpa' chen po bsam gtan gyi pha rol tu phyin pa la gnas pa bzod pa'i pha rol tu phyin pa yongs su 'dzin pa yin no/_/gsol pa/_bcom ldan 'das byang chub sems dpa' sems dpa' chen po bsam gtan gyi pha rol tu phyin pa la gnas pa/_
[\[284a.5\]]ji ltar brtson 'grus kyi pha rol tu phyin pa yongs su 'dzin pa lags/_bka' stsal pa/_rab 'byor 'di la byang chub sems dpa' sems dpa' chen po 'dod pa dag las dben pa/_sdig pa mi dge ba'i chos rnams las dben pa dang /_de bzhin du sbyar te/_bsam gtan 
[\[284a.6\]]bzhi pa'i bar dag bsgrubs te gnas so/_/de bsam gtan dang bsam gtan gyi yan lag rnams la yang mtshan mar mi 'dzin te/_de de ltar mnyam par bzhag pa'i sems kyi rdzu 'phrul gyi bya ba rnam pa du ma nyams su myong bar byed pa dag rgya cher sbyar bar bya'o/_/lha'i rna ba'i 
[\[284a.7\]]khams kyis lha dang mi rnams kyi sgra dag kyang thos so/_/sems can gzhan dag dang /_gang zag gzhan rnams kyi sems kyi yongs su rtog pa dag kyang sems kyis kun tu shes so/_/de bzhin du sbyar te/_bla na med pa'i sems kyi bar la yang bla na med pa'i sems su 
[\[284b\]]
[\[284b.1\]]yang dag pa ji lta ba bzhin du rab tu shes so/_/sngon gyi gnas rnam pa du ma rjes su dran pa dag kyang rgya cher sbyar bar bya'o/_/lha'i mig rnam par dag pa mi las shin tu 'das pa'i bar gyis de bzhin du sbyar te/_sems can rnams las ji ltar bsags pa bzhin du nye bar 
[\[284b.2\]]'gro ba'i bar dag kyang mthong ngo /_/de mngon par shes pa lnga po de dag la gnas nas/_sangs rgyas bcom ldan 'das dag la bsnyen bkur bya ba dang /_dge ba'i rtsa ba bskyed pa dang /_sems can rnams yongs su smin par bya ba dang /_sangs rgyas kyi zhing yongs 
[\[284b.3\]]su dag par bya ba'i phyir/_sangs rgyas kyi zhing nas sangs rgyas kyi zhing du yang 'gro ste/_dge ba'i rtsa ba de dag kyang nyan thos kyi sa'am/_rang sangs rgyas kyi sar yongs su mi sngo'i gzhan du na sems can thams cad dang thun mong du byas nas/_bla na med pa yang dag par 
[\[284b.4\]]rdzogs pa'i byang chub tu yongs su sngo bar byed de/_rab 'byor de ltar na byang chub sems dpa' sems dpa' chen po bsam gtan gyi pha rol tu phyin pa la gnas pa/_brtson 'grus kyi pha rol tu phyin pa yongs su 'dzin pa yin no/_/gsol pa/_bcom ldan 'das byang 
[\[284b.5\]]chub sems dpa' sems dpa' chen po bsam gtan gyi pha rol tu phyin pa la gnas pa ji ltar shes rab kyi pha rol tu phyin pa yongs su 'dzin pa lags/_bka' stsal pa/_rab 'byor 'di la byang chub sems dpa' sems dpa' chen po bsam gtan gyi pha rol tu phyin pa la gnas 
[\[284b.6\]]pa/_gzugs mi dmigs so/_/tshor ba dang /_'du shes dang /_'du byed rnams dang /_rnam par shes pa mi dmigs so/_/sbyin pa'i pha rol tu phyin pa mi dmigs so/_/tshul khrims kyi pha rol tu phyin pa mi dmigs so/_/bzod pa'i pha rol tu phyin pa mi dmigs so/_/
[\[284b.7\]]brtson 'grus kyi pha rol tu phyin pa mi dmigs so/_/bsam gtan gyi pha rol tu phyin pa mi dmigs so/_/shes rab kyi pha rol tu phyin pa mi dmigs so/_/dran pa nye bar gzhag pa rnams mi dmigs so/_/yang dag par spong ba rnams mi dmigs so/_/de bzhin du sbyar 
[\[285a\]]
[\[285a.1\]]te/_rnam pa thams cad mkhyen pa nyid kyi bar du mi dmigs so/_/'dus byas kyi khams mi dmigs so/_/'dus ma byas kyi khams mi dmigs so/_/mi dmigs pas na/_mngon par 'du mi byed do/_/mngon par 'du mi byed pas na/_skye bar mi byed/_
[\[285a.2\]]'gag par mi byed do/_/de ci'i phyir zhe na/_rab 'byor 'di ltar de bzhin gshegs pa rnams byung yang rung /_de bzhin gshegs pa rnams ma byung yang rung ste/_chos rnams kyi chos nyid 'di ni gnas pa nyid dang /_chos gnas pa 'di ni gnas pa nyid dang /_chos kyi dbyings 
[\[285a.3\]]kyang gnas pa nyid yin pas/_de la ni skye ba med cing 'gag pa med pa'i phyir/_de ni rnam par g.yeng ba med pa'i sems kyis rnam pa thams cad mkhyen pa nyid dang ldan pa'i yid la byed pa dag dang ma bral bar gnas pa yin te/_rab 'byor de ltar na byang chub sems dpa' 
[\[285a.4\]]sems dpa' chen po bsam gtan gyi pha rol tu phyin pa la gnas pa/_shes rab kyi pha rol tu phyin pa yongs su 'dzin pa yin no/_/gsol pa/_bcom ldan 'das byang chub sems dpa' sems dpa' chen po shes rab kyi pha rol tu phyin pa la gnas pa/_ji ltar 
[\[285a.5\]]sbyin pa'i pha rol tu phyin pa yongs su 'dzin pa lags/_bka' stsal pa/_rab 'byor 'di la byang chub sems dpa' sems dpa' chen po shes rab kyi pha rol tu phyin pa la spyod pa chos thams cad stong par yang dag par rjes su mthong ngo /_/gsol pa bcom ldan 'das 
[\[285a.6\]]ji ltar na byang chub sems dpa' sems dpa' chen po chos thams cad stong par yang dag par rjes su mthong ba lags/_bka' stsal pa/_rab 'byor 'di la byang chub sems dpa' sems dpa' chen po shes rab kyi pha rol tu phyin pa la spyod pa nang stong pa nyid la nang stong pa nyid ces bya 
[\[285a.7\]]bar mi dmigs so/_/phyi stong pa nyid la phyi stong pa nyid ces bya bar mi dmigs so/_/phyi nang stong pa nyid la phyi nang stong pa nyid ces bya bar mi dmigs so/_/stong pa nyid stong pa nyid dang de bzhin du sbyar te/_dngos po med pa'i ngo bo nyid stong pa nyid kyi bar la dngos po med pa'i ngo bo 
[\[285b\]]
[\[285b.1\]]nyid stong pa nyid ces bya bar mi dmigs so/_/byang chub sems dpa' sems dpa' chen po de stong pa nyid bcu bzhi po de dag la gnas nas gzugs stong zhes bya ba'am/_mi stong zhes bya bar mi dmigs so/_/tshor ba dang /_'du shes dang /_'du byed rnams dang /_rnam par 
[\[285b.2\]]shes pa stong zhes bya ba'am mi stong zhes bya bar mi dmigs so/_/dran pa nye bar gzhag pa rnams dang /_yang dag par spong ba rnams dang /_de bzhin du sbyar te/_byang chub kyi bar du yang stong zhes bya ba'am mi stong zhes bya bar mi dmigs so/_/'dus byas kyi khams dang /_
[\[285b.3\]]'dus ma byas kyi khams stong zhes bya ba'am mi stong zhes bya bar mi dmigs so/_/byang chub sems dpa' sems dpa' chen po de shes rab kyi pha rol tu phyin pa 'di la spyod cing /_sbyin pa dag gtong bar byed de/_zas sam/_skom mam/_gos sam/_bzhon pa'am/_
[\[285b.4\]]mal cha'am/_stan nam/_mi'i yo byad gang yang rung ba'i bar dag sbyin par byed kyang /_des sbyin pa de yang stong par yang dag par rjes su mthong la/_gang sbyin par byed pa dang /_gang la sbyin par bya ba de yang stong par yang dag par rjes su mthong ste/_de la ser 
[\[285b.5\]]sna'i sems sam/_kun tu 'dzin pa'i sems dag gi go skabs med do/_/de ci'i phyir zhe na/_byang chub sems dpa' sems dpa' chen po shes rab kyi pha rol tu phyin pa la spyod pa la sems dang po bskyed pa nas bzung ste/_byang chub kyi snying po la 'dug gi bar du rnam 
[\[285b.6\]]par rtog pa de dag thams cad mi 'byung ba'i phyir ro/_/ji ltar de bzhin gshegs pa dgra bcom pa yang dag par rdzogs pa'i sangs rgyas bla na med pa yang dag par rdzogs pa'i byang chub mngon par rdzogs par sangs rgyas pa la ser sna'i thugs sam/_kun tu 'dzin pa'i 
[\[285b.7\]]thugs mi 'byung ba de bzhin du byang chub sems dpa' sems dpa' chen po shes rab kyi pha rol tu phyin pa la yang ser sna'i sems sam/_kun tu 'dzin pa'i sems med pas na/_'di lta ste/_shes rab kyi pha rol tu phyin pa 'di nyid byang chub sems dpa' 
[\[286a\]]
[\[286a.1\]]sems dpa' chen po rnams kyi ston pa yin te/_rab 'byor de ltar na/_byang chub sems dpa' sems dpa' chen po shes rab kyi pha rol tu phyin pa la gnas pa/_sbyin pa'i pha rol tu phyin pa yongs su 'dzin pa yin no/_/gsol pa bcom ldan 
[\[286a.2\]]'das byang chub sems dpa' sems dpa' chen po shes rab kyi pha rol tu phyin pa la gnas pa/_ji ltar tshul khrims kyi pha rol tu phyin pa yongs su 'dzin pa lags/_bka' stsal pa/_rab 'byor 'di la byang chub sems dpa' sems dpa' chen po shes rab kyi pha rol tu phyin pa 
[\[286a.3\]]la gnas pa nyan thos dang /_rang sangs rgyas kyi sems dag gi skabs mi byed do/_de ci'i phyir zhe na/_'di ltar des nyan thos dang rang sangs rgyas kyis yang mi dmigs la/_gang gi nyan thos kyi sa'am rang sangs rgyas kyi sar yongs su sngo bar byed pa'i sems de yang 
[\[286a.4\]]mi dmigs pa'i phyir de sems dang po bskyed pa nas bzung ste/_byang chub kyi snying po la 'dug gi bar du srog gcod pa spong ba'i phyir/_sems skyed par byed de/_bdag kyang srog gcod pa spong bar byed la/_srog gcod pa spong ba'i bsngags pa yang rjod cing /_gzhan dag kyang 
[\[286a.5\]]srog gcod pa spong ba yang dag par 'dzin du 'jug la/_gzhan gang dag srog gcod pa spong ba de dag gi bsngags pa yang rjod cing rjes su dga' bar byed do/_/bdag kyang log par lta ba'i bar du spangs pa'i phyir/_sems skyed cing log par lta ba spong bar byed la/_gzhan 
[\[286a.6\]]dag kyang log par lta ba spong ba yang dag par 'dzin du 'jug cing log par lta ba spong ba'i bsngags pa yang rjod la/_gzhan gang dag log par lta ba spong ba de dag gi bsngags pa yang rjod cing rjes su dga' bar byed de/_tshul khrims des nyan thos nyid dam rang sangs rgyas 
[\[286a.7\]]nyid dam/_sangs rgyas nyid dam/_chos gang la yang chags pa med na/_gzhan dag lta smos kyang ci dgos te/_rab 'byor de ltar na byang chub sems dpa' sems dpa' chen po shes rab kyi pha rol tu phyin pa la gnas pa/_tshul khrims kyi pha rol tu phyin pa yongs 
[\[286b\]]
[\[286b.1\]]su 'dzin pa yin no/_/gsol pa/_bcom ldan 'das byang chub sems dpa' sems dpa' chen po shes rab kyi pha rol tu phyin pa la gnas pa ji ltar bzod pa'i pha rol tu phyin pa yongs su 'dzin pa lags/_bka' stsal pa/_rab 'byor 'di la byang chub sems dpa' sems 
[\[286b.2\]]dpa' chen po shes rab kyi pha rol tu phyin pa la gnas pa la rjes su 'thun pa'i bzod pa skye zhing /_de 'di snyam du 'di la chos gang yang 'byung ba'am/_'gag pa'am/_skye ba'am/_'chi ba'am/_khro ba'am/_spyo ba'am/_gcad pa'am/_gtub pa'am/_brdeg pa'am/_
[\[286b.3\]]dgag par bya ba med do snyam nas/_de sems dang po bskyed pa nas bzung ste/_byang chub kyi snying po la 'dug gi bar du gal te sems can thams cad drung du lhags nas khro bar byed dam/_spyo bar byed dam/_bong ba'am/_dbyug pa'am/_mtshon cha'am/_lag cha dag gis brdeg 
[\[286b.4\]]gam/_gcod dam/_'bigs par byed kyang de la 'di snyam du kye ma chos rnams kyi chos nyid la ni khro ba'am/_spyo ba'am/_gcad pa'am/_gtub pa'am/_brdeg pa'i chos gang yang dmigs su med do snyam du sems te/_rab 'byor de ltar na byang chub sems dpa' 
[\[286b.5\]]sems dpa' chen po shes rab kyi pha rol tu phyin pa la gnas pa/_bzod pa'i pha rol tu phyin pa yongs su 'dzin pa yin no/_/gsol pa/_bcom ldan 'das byang chub sems dpa' sems dpa' chen po shes rab kyi pha rol tu phyin pa la gnas pa/_ji ltar brtson 'grus 
[\[286b.6\]]kyi pha rol tu phyin pa yongs su 'dzin pa lags/_bka' stsal pa/_rab 'byor 'di la byang chub sems dpa' sems dpa' chen po shes rab kyi pha rol tu phyin pa la gnas pa/_thabs la mkhas pa dang ldan pas/_rdzu 'phrul gyi rkang pa bzhi la gnas te/_lus dang 
[\[286b.7\]]sems kyis brtson 'grus skyed nas/_'jig rten gyi khams su yang song 'jig rten gyi khams brgyar yang song 'jig rten gyi khams 'bum phrag bye ba snyed du yang song nas/_sems can rnams la chos ston cing /_sbyin pa'i pha rol tu phyin pa la 'god par byed do/_/de bzhin 
[\[287a\]]
[\[287a.1\]]du sbyar te/_shes rab kyi pha rol tu phyin pa'i bar la yang 'god par byed do/_/byang chub kyi phyogs kyi chos rnams la yang 'god par byed do/_/rgyun du zhugs pa'i 'bras bu la yang 'god par byed do/_/de bzhin du sbyar te/_rang byang chub kyi bar la yang 'god par 
[\[287a.2\]]byed do/_/bla na med pa yang dag par rdzogs pa'i byang chub kyi bar la yang 'god par byed de/_ci nas kyang 'dus byas kyi khams la yang mi 'god/_'dus ma byas kyi khams la yang mi 'god pa de ltar 'god par byed de/_rab 'byor de ltar na byang chub sems dpa' sems dpa' 
[\[287a.3\]]chen po shes rab kyi pha rol tu phyin pa la gnas pa/_brtson 'grus kyi pha rol tu phyin pa yongs su 'dzin pa yin no/_/gsol pa/_bcom ldan 'das byang chub sems dpa' sems dpa' chen po shes rab kyi pha rol tu phyin pa la gnas pa ji ltar bsam gtan gyi pha rol tu phyin 
[\[287a.4\]]pa yongs su 'dzin pa lags/_bka' stsal pa/_rab 'byor 'di la byang chub sems dpa' sems dpa' chen po shes rab kyi pha rol tu phyin pa la gnas pa/_de bzhin gshegs pa'i ting nge 'dzin ma gtogs pa nyan thos kyi ting nge 'dzin tam/_rang sangs rgyas kyi ting nge 
[\[287a.5\]]'dzin tam/_ting nge 'dzin gzhan gang ji snyed pa de dag thams cad la snyoms par 'jug cing ldang ngo /_/ting 'dzin de dag la gnas nas/_rnam par thar pa brgyad po dag la lugs dang 'thun pa dang /_lugs dang mi 'thun par snyoms par 'jug cing ldang ste/_brgyad gang 
[\[287a.6\]]zhe na/_rab 'byor 'di la byang chub sems dpa' sems dpa' chen po gzugs can gzugs rnams la lta ba 'di ni rnam par thar pa dang po'o/_/nang gzugs med par 'du shes pas/_phyi rol gyi gzugs rnams la lta ba 'di ni rnam par thar pa gnyis pa'o/_/sdug 
[\[287a.7\]]pa'i rnam par thar pa lus kyis mngon sum du byas te/_bsgrubs nas gnas pa 'di ni rnam par thar pa gsum pa'o/_/de rnam pa thams cad du gzugs kyi 'du shes rnams las yang dag par 'das te thogs pa'i 'du shes rnams nub par gyur cing /_sna tshogs kyi 'du shes 
[\[287b\]]
[\[287b.1\]]rnams yid la mi byed pas/_nam mkha' mtha' yas so snyam nas/_nam mkha' mtha' yas skye mched bsgrubs te gnas pa 'di ni rnam par thar pa bzhi pa'o/_/de rnam pa thams cad du nam mkha' mtha' yas skye mched las yang dag par 'das te/_rnam par shes pa mtha' 
[\[287b.2\]]yas so snyam nas rnam shes mtha' yas skye mched bsgrubs te gnas pa 'di ni rnam par thar pa lnga pa'o/_/de rnam pa thams cad du rnam shes mtha' yas skye mched las yang dag par 'das te/_ci yang med do snyam nas/_ci yang med pa'i skye mched bsgrubs te gnas pa 
[\[287b.3\]]'di ni rnam par thar pa drug pa'o/_/de rnam pa thams cad du ci yang med pa'i skye mched las yang dag par 'das nas/_'du shes med 'du shes med min skye mched las bsgrubs te gnas pa 'di ni rnam par thar pa bdun pa'o/_/de rnam pa thams cad du 'du shes med 'du shes med 
[\[287b.4\]]min skye mched las yang dag par 'das te/_'du shes dang /_tshor ba 'gog pa lus kyi mngon sum du byas nas bsgrubs te gnas pa 'di ni rnam par thar pa brgyad pa ste/_rnam par thar pa brgyad po de dag la lugs dang 'thun pa dang /_lugs dang mi 'thun par snyoms par 
[\[287b.5\]]'jug cing ldang ngo /_/mthar gyis gnas pa'i snyoms par 'jug pa dgu po dag la yang lugs dang 'thun pa dang /_lugs dang mi 'thun par snyoms par 'jug cing ldang ste/_dgu gang zhe na/_rab 'byor 'di la byang chub sems dpa' sems dpa' chen po 'dod pa 
[\[287b.6\]]dag las dben pa/_sdig pa mi dge ba'i chos rnams las dben pa rtog pa dang bcas pa dpyod pa dang bcas pa/_dben pa las skyed pa'i dga' ba dang bde ba can bsam gtan dang po bsgrubs te gnas pa dang /_de bzhin du sbyar te bsam gtan bzhi pa'i bar du bsgrubs te 
[\[287b.7\]]gnas pa dang /_'du shes med 'du shes med min skye mched las yang dag par 'das te/_'du shes dang tshor ba 'gog pa bsgrubs nas gnas pa'i bar dag ste/_mthar gyis gnas pa'i snyoms par 'jug pa dgu po de dag la lugs dang 'thun pa dang /_
[\[288a\]]
[\[288a.1\]]lugs dang mi 'thun par snyoms par 'jug cing ldang ngo /_/des de ltar rnam par thar pa brgyad po de dag dang /_mthar gyis gnas pa'i snyoms par 'jug pa dgu po de dag rnam par dbye ba byas nas/_seng ge rnam par bsgyings pa zhes bya ba'i ting nge 
[\[288a.2\]]'dzin la snyoms par 'jug go/_/rab 'byor byang chub sems dpa' sems dpa' chen po'i ting nge 'dzin seng ge rnam par bsgyings pa gang zhe na/_rab 'byor 'di la byang chub sems dpa' sems dpa' chen po 'dod pa dag las dben pa/_sdig pa mi dge ba'i chos rnams 
[\[288a.3\]]las dben pa/_rtog pa dang bcas pa/_dpyod pa dang bcas pa/_dben pa las skyes pa'i dga' ba dang bde ba can bsam gtan dang po bsgrubs te gnas pa dang /_'du shes dang tshor ba 'gog pa'i bar dag bsgrubs te gnas pa dang /_'gog pa'i snyoms par 'jug pa 
[\[288a.4\]]las langs nas/_'du shes med 'du shes med min skye mched bsgrubs te gnas pa dang /_'du shes med 'du shes med min skye mched las langs nas/_bsam gtan dang po'i bar dag bsgrubs te gnas pa yin no/_/des de ltar seng ge rnam par bsgyings pa'i ting 
[\[288a.5\]]nge 'dzin de rnam par dbye bar byas nas/_thod rgal gyi ting nge 'dzin la snyoms par 'jug go/_/rab 'byor byang chub sems dpa' sems dpa' chen po'i ting nge 'dzin thod rgal gang zhe na/_rab 'byor 'di la byang chub sems dpa' sems dpa' chen po 'dod pa dag las 
[\[288a.6\]]dben pa sdig pa mi dge ba'i chos rnams las dben pa/_rtog pa dang bcas pa/_dpyod pa dang bcas pa/_dben pa la skyes pa'i dga' ba dang bde ba can bsam gtan dang po bsgrubs te gnas pa dang /_bsam gtan dang po las langs nas/_de bzhin du sbyar 
[\[288a.7\]]te/_'du shes med 'du shes med min skye mched kyi bar dag bsgrubs te gnas pa dang /_'du shes med 'du shes med min skye mched las langs nas/_'du shes dang /_tshor ba 'gog pa la snyoms par 'jug pa dang /_'gog pa'i snyoms par 'jug pa las 
[\[288b\]]
[\[288b.1\]]langs nas/_bsam gtan gnyis pa la snyoms par 'jug pa dang /_bsam gtan gnyis pa las langs nas/_'gog pa'i snyoms par 'jug pa la snyoms par 'jug pa dang /_'gog pa'i snyoms par 'jug pa las langs nas/_bsam gtan gsum pa 
[\[288b.2\]]la snyoms par 'jug pa dang /_bsam gtan gsum pa las langs nas/_'gog pa'i snyoms par 'jug pa la snyoms par 'jug pa dang /_'gog pa'i snyoms par 'jug pa las langs nas/_bsam gtan bzhi pa la snyoms par 'jug pa dang /_bsam 
[\[288b.3\]]gtan bzhi pa las langs nas/_'gog pa'i snyoms par 'jug pa la snyoms par 'jug pa dang /_'gog pa'i snyoms par 'jug pa las langs nas/_nam mkha' mtha' yas skye mched la snyoms par 'jug pa dang /_nam mkha' mtha' yas skye mched las langs 
[\[288b.4\]]nas/_'gog pa'i snyoms par 'jug pa la snyoms par 'jug pa dang /_'gog pa'i snyoms par 'jug pa las langs nas/_rnam shes mtha' yas skye mched la snyoms par 'jug pa dang /_rnam shes mtha' yas skye mched las langs nas/_'gog 
[\[288b.5\]]pa'i snyoms par 'jug pa la snyoms par 'jug pa dang /_'gog pa'i snyoms par 'jug pa las langs nas/_ci yang med pa'i skye mched la snyoms par 'jug pa dang ci yang med pa'i skye mched las langs nas/_'gog pa'i snyoms par 'jug pa la snyoms par 
[\[288b.6\]]'jug pa dang /_'gog pa'i snyoms par 'jug pa las langs nas/_'du shes med 'du shes med min skye mched la snyoms par 'jug pa dang /_'du shes med 'du shes med min skye mched las langs nas/_'gog pa'i snyoms par 'jug pa la snyoms par 'jug 
[\[288b.7\]]pa dang /_'gog pa'i snyoms par 'jug pa las langs nas/_'du shes med 'du shes med min skye mched la snyoms par 'jug pa dang //_'du shes med 'du shes med min skye mched las langs nas/_mnyam par ma bzhag pa'i sems su 'bab pa dang /_mnyam 
[\[289a\]]
[\[289a.1\]]par ma bzhag pa'i sems las 'gog pa'i snyoms par 'jug pa la snyoms par 'jug pa dang /_'gog pa'i snyoms par 'jug pa las langs nas/_mnyam par ma bzhag pa'i sems la gnas pa dang /_mnyam par ma bzhag pa'i sems 
[\[289a.2\]]las langs nas/_'du shes med 'du shes med min skye mched la snyoms par 'jug pa dang /_'du shes med 'du shes med min skye mched las langs nas/_mnyam par ma bzhag pa'i sems la gnas pa dang /_mnyam par ma bzhag pa'i sems las ci yang med 
[\[289a.3\]]pa'i skye mched la snyoms par 'jug pa dang /_ci yang med pa'i skye mched kyi snyoms par 'jug pa las langs nas/_mnyam par ma bzhag pa'i sems la gnas pa dang /_mnyam par ma bzhag pa'i sems las rnam shes mtha' yas skye mched la snyoms par 
[\[289a.4\]]'jug pa dang /_rnam shes mtha' yas skye mched las langs nas/_mnyam par ma bzhag pa'i sems su 'bab pa dang /_mnyam par ma bzhag pa'i sems las nam mkha' mtha' yas skye mched la snyoms par 'jug pa dang /_nam mkha' mtha' yas 
[\[289a.5\]]skye mched kyi snyoms par 'jug pa las langs nas/_mnyam par ma bzhag pa'i sems su 'bab pa dang /_mnyam par ma bzhag pa'i sems las bsam gtan bzhi pa la snyoms par 'jug pa dang /_bsam gtan bzhi pa las langs nas/_mnyam par ma bzhag 
[\[289a.6\]]pa'i sems la gnas pa dang /_mnyam par ma bzhag pa'i sems las bsam gtan gsum pa la snyoms par 'jug pa dang /_bsam gtan gsum pa las langs te/_mnyam par ma bzhag pa'i sems la gnas pa dang /_mnyam par ma bzhag pa'i sems 
[\[289a.7\]]las bsam gtan gnyis pa la snyoms par 'jug pa dang /_bsam gtan gnyis pa las langs nas/_mnyam par ma bzhag pa'i sems la gnas pa dang /_mnyam par ma bzhag pa'i sems las bsam gtan dang po la snyoms par 'jug pa dang /_bsam 
[\[289b\]]
[\[289b.1\]]gtan dang po las langs nas/_mnyam par ma bzhag pa'i sems la gnas pa ste/_de thod rgal gyi ting nge 'dzin de la gnas nas/_chos thams cad mnyam pa nyid 'thob bo/_/rab 'byor de ltar na/_byang chub sems dpa' sems dpa' chen po shes rab kyi pha rol tu phyin 
[\[289b.2\]]pa la gnas pa/_bsam gtan gyi pha rol tu phyin pa yongs su 'dzin pa yin no/_/shes rab kyi pha rol tu phyin pa khri brgyad stong pa las thod rgal du snyoms par 'jug pa'i le'u zhes bya ste drug cu rtsa gnyis pa'o//_//shes rab kyi pha rol tu phyin pa 
[\[289b.3\]]khri brgyad stong pa/_bam po bzhi bcu rtsa bzhi pa/_de nas bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das byang chub sems dpa' sems dpa' chen po gang thabs la mkhas pa de lta bu dang ldan pa de yun ring po ji srid cig nas 
[\[289b.4\]]yang dag par zhugs pa lags/_de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor byang chub sems dpa' sems dpa' chen po gang thabs la mkhas pa de lta bu dang ldan pa de ni bskal pa 
[\[289b.5\]]bye ba khrag khrig grangs med pa nas yang dag par zhugs pa yin no/_/gsol pa/_bcom ldan 'das byang chub sems dpa' sems dpa' chen po gang thabs la mkhas pa de lta bu dang ldan pa des sangs rgyas bcom ldan 'das ji snyed cig la bsnyen bkur bgyis 
[\[289b.6\]]pa lags/_bka' stsal pa/_rab 'byor byang chub sems dpa' sems dpa' chen po/_gang thabs la mkhas pa de lta bu dang ldan pa de ni/_sangs rgyas bcom ldan 'das/_gang gA'i klung gi bye ma snyed dag la/_bsnyen bkur byas par rig par bya'o/_/
[\[289b.7\]]gsol pa/_bcom ldan 'das byang chub sems dpa' sems dpa' chen po gang thabs la mkhas pa de lta bu dang ldan pa des dge ba'i rtsa ba ji tsam zhig bskrun pa lags/_bcom ldan 'das kyis bka' stsal pa/_rab 'byor byang chub sems dpa' sems 
[\[290a\]]
[\[290a.1\]]dpa' chen po des ni sems dang po bskyed pa nas bzung ste/_yongs su rdzogs par ma byas pa'i sbyin pa'i pha rol tu phyin pa gang yang med do/_/des yongs su rdzogs par ma byas pa'i tshul khrims kyi pha rol tu phyin pa gang yang med do/_/bzod pa'i pha rol 
[\[290a.2\]]tu phyin pa gang yang med do/_/brtson 'grus kyi pha rol tu phyin pa gang yang med do/_/bsam gtan gyi pha rol tu phyin pa gang yang med do/_/byang chub sems dpa' sems dpa' chen po gang thabs la mkhas pa de lta bu dang ldan pa des yongs su rdzogs par ma byas pa'i shes rab 
[\[290a.3\]]kyi pha rol tu phyin pa gang yang med do/_/gsol pa/_bcom ldan 'das byang chub sems dpa' sems dpa' chen po gang dag thabs la mkhas pa de lta bu dang ldan pa de dag ni ngo mtshar lags so/_/bka' stsal pa/_rab 'byor de de bzhin no/_/de de bzhin te/_byang 
[\[290a.4\]]chub sems dpa' sems dpa' chen po gang dag thabs la mkhas pa de lta bu dang ldan pa de dag ni ngo mtshar to/_/rab 'byor 'di lta ste dper na/_nyi ma'i dkyil 'khor dang /_zla ba'i dkyil 'khor ni gling bzhir snang bar byed la/_gling bzhi dang 'thun par 'gro zhing 
[\[290a.5\]]'thun par 'khor ro/_/rab 'byor de bzhin du shes rab kyi pha rol tu phyin pa yang pha rol tu phyin pa lnga po dag la las byed la/_pha rol tu phyin pa lnga dang 'thun par 'gro zhing 'thun par 'jug ste/_shes rab kyi pha rol tu phyin pa dang ma bral na/_pha rol tu phyin 
[\[290a.6\]]pa lnga po dag kyang pha rol tu phyin pa'i ming 'thob kyi/_shes rab kyi pha rol tu phyin pa dang bral na/_pha rol tu phyin pa lnga po dag gis pha rol tu phyin pa'i ming mi 'thob bo/_/rab 'byor 'di lta ste dper na/_'khor los sgyur ba'i rgyal po ni rin po che sna bdun dang bral na/_
[\[290a.7\]]'khor los sgyur ba'i rgyal po zhes bya ba'i ming mi 'thob bo/_/rab 'byor de bzhin du pha rol tu phyin pa lnga po dag kyang shes rab kyi pha rol tu phyin pa dang bral na/_pha rol tu phyin pa zhes bya ba'i ming mi 'thob bo/_/rab 'byor 'di lta ste dper na/_khyim thab med pa'i 
[\[290b\]]
[\[290b.1\]]bud med dag ni g.yon can dag gis tshugs par sla'o/_/rab 'byor de bzhin du pha rol tu phyin pa lnga po dag kyang shes rab kyi pha rol tu phyin pa dang bral na bdud dam bdud kyi ris kyi lha rnams kyis thul bar sla'o/_/shes rab kyi pha rol tu phyin pa dang ma bral na/_pha 
[\[290b.2\]]rol tu phyin pa lnga po dag bdud dam bdud kyi ris kyi lha rnams kyis mi thul ba yin gyi/_shes rab kyi pha rol tu phyin pa dang bral na/_pha rol tu phyin pa lnga po dag kyang bdud dam/_bdud kyi ris kyi lha rnams kyis don du gnyer bar bya ba yin no/_/rab 'byor 'di 
[\[290b.3\]]lta ste dper na/_g.yul ngor 'gro ba'i skyes bu go cha thams cad bgos pa ni/_g.yul ngor zhugs pa'i tshe/_'thab zla'i rgyal po 'am/_phyir rgol ba rnams sam/_dgra bo dag gis mi thul to/_/rab 'byor de bzhin du pha rol tu phyin pa lnga po dag kyang shes rab kyi pha rol 
[\[290b.4\]]tu phyin pa dang ma bral na bdud dam/_bdud kyi ris kyi lha rnams sam/_gang zag lhag pa'i nga rgyal can rnams sam/_byang chub sems dpa' gdol pa'i bar dag gis thul bar dka' zhing /_pha rol tu phyin pa lnga po dag mi thul bar 'gyur ro/_/rab 'byor 'di lta ste dper na/_
[\[290b.5\]]khams kyi rgyal po rnams ni 'khor los sgyur ba'i rgyal po'i rjes su 'thun par byed de/_nang nub nang nub cing rim gro bya ba'i don du 'dong bar byed do/_/rab 'byor de bzhin du pha rol tu phyin pa lnga po dag kyang shes rab kyi pha rol tu phyin pas yongs su zin na/_rnam pa thams 
[\[290b.6\]]cad mkhyen pa nyid ga la ba der 'thun par 'dong ngo /_/rab 'byor 'di lta ste dper na/_chu bran gang ji snyed pa de dag thams cad ni/_gang gA'i klung ga la ba de logs su rjes su 'bab cing /_gang gA'i klung dang lhan cig tu rgya mtsho chen por 'bab bo/_/rab 'byor de 
[\[290b.7\]]bzhin du pha rol tu phyin pa lnga po dag kyang shes rab kyi pha rol tu phyin pas yongs su zin na/_rnam pa thams cad mkhyen pa nyid ga la ba de logs su 'thun par 'dong ngo /_/rab 'byor 'di lta ste dper na/_skyes bu'i lag pa g.yas pa ni bya ba thams cad byed do/_/
[\[291a\]]
[\[291a.1\]]rab 'byor shes rab kyi pha rol tu phyin pa yang de bzhin du blta ste/_pha rol tu phyin pa lnga po dag ni lag pa g.yon pa ji lta ba bzhin du blta'o/_/rab 'byor 'di lta ste dper na/_chu bran rnams kyi chu gang yin pa dang /_chu klung chen po rnams kyi chu gang yin 
[\[291a.2\]]pa de dag ni rgya mtsho chen por zhugs na/_ro gcig par 'gyur ro/_/rab 'byor de bzhin du pha rol tu phyin pa lnga po dag kyang shes rab kyi pha rol tu phyin pas yongs su zin cing /_rnam pa thams cad mkhyen pa nyid ga la ba der 'thun par zhugs na/_pha rol tu phyin pa 
[\[291a.3\]]zhes bya ba'i ming 'thob po rab 'byor 'di lta ste/_dper na/_'khor los sgyur ba'i rgyal po'i 'khor lo rin po che ni dpung gi tshogs yan lag bzhi pa'i mdun du 'gro zhing gnas la gang du 'khor los sgyur ba'i rgyal po zas kyi don du gnas pa der 'khor los sgyur ba'i 
[\[291a.4\]]rgyal po'i dpung gi tshogs rnams tshim par byed kyang /_'khor lo rin po che de ni gnas nas g.yo ba med do/_/rab 'byor de bzhin du shes rab kyi pha rol tu phyin pa yang pha rol tu phyin pa lnga po 'di dag yongs su 'dren par byed la rnam pa thams cad mkhyen pa nyid ga la ba 
[\[291a.5\]]de logs su 'gro zhing /_der gnas par 'gyur la/_der gnas pa na gnas de las 'da' bar yang mi 'gyur ro/_/rab 'byor 'di lta ste dper na/_'khor los sgyur ba'i rgyal po'i 'khor lo rin po che de dang blon po rin po che de dang /_khyim bdag rin po che de dang /_btsun 
[\[291a.6\]]mo rin po che de dang /_nor bu rin po che de dang /_glang po rin po che de dang /_rta mchog rin po che de ni dpung gi tshogs yan lag bzhi pa'i mdun du 'gro'o/_/rab 'byor de bzhin du shes rab kyi pha rol tu phyin pa yang pha rol tu phyin pa lnga po 'di dag gi mdun du 'gro'o/_/mdun du 
[\[291a.7\]]song nas kyang rnam pa thams cad mkhyen pa nyid ga la ba der gnas te/_shes rab kyi pha rol tu phyin pa 'di snyam du sbyin pa'i pha rol tu phyin pa ni bdag gi rjes su 'brang ngo tshul khrims kyi pha rol tu phyin pa dang bzod pa'i pha rol tu phyin pa dang /_brtson 'grus kyi pha rol tu phyin pa dang /_
[\[291b\]]
[\[291b.1\]]bsam gtan gyi pha rol tu phyin pa ni bdag gi rjes su 'brang ngo snyam du mi sems so/_/sbyin pa'i pha rol tu phyin pa yang 'di snyam du bdag ni shes rab kyi pha rol tu phyin pa'i rjes su 'brang ngo snyam du mi sems so/_/de bzhin du tshul khrims kyi pha rol tu phyin pa dang /_bzod pa'i 
[\[291b.2\]]pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa yang 'di snyam du bdag ni shes rab kyi pha rol tu phyin pa'i rjes su 'brang ngo snyam du mi sems so/_/de ci'i phyir zhe na/_'di ltar de dag ni rang bzhin gyis nus pa cung zad kyang 
[\[291b.3\]]med la rang bzhin gyis stong zhing gsob dang /_smig rgyu lta bu yin pa'i phyir ro/_/de nas bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das gal te chos thams cad rang bzhin gyis stong pa lags na/_byang chub sems 
[\[291b.4\]]dpa' sems dpa' chen po sbyin pa'i pha rol tu phyin pa dang /_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa la spyod pa 
[\[291b.5\]]ji ltar bla na med pa yang dag par rdzogs pa'i byang chub mngon par rdzogs par 'tshang rgya bar 'gyur lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po pha rol tu phyin pa drug la spyod pa 'di snyam du/_kye 
[\[291b.6\]]ma 'jig rten gnas pa 'di ni sems phyin ci log tu gyur pa ste/_de ni thabs la mi mkhas pas 'khor ba las yongs su thar bar mi nus kyis/_bdag gis sems can de dag gi don du sbyin pa'i pha rol tu phyin pa dang /_tshul khrims kyi pha rol tu phyin pa 
[\[291b.7\]]dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa la spyad par bya'o snyam du sems shing /_de sems can de dag gi don du phyi dang nang gi dngos po 
[\[292a\]]
[\[292a.1\]]rnams yongs su gtong bar byed do/_/de yongs su gtong bar byed pa na/_'di snyam du bdag gis ci yang btang ba med do/_/de ci'i phyir zhe na/_'di ltar dngos po 'di dag ni rang bzhin gyis stong pa yin pa'i phyir ro snyam du sems te/_rab 'byor 
[\[292a.2\]]de ltar nye bar rtog pa'i byang chub sems dpa' sems dpa' chen po ni sbyin pa'i pha rol tu phyin pa yongs su rdzogs par byed pa yin no/_/de sems can de dag nyid kyi don du 'chal pa'i tshul khrims kyi skabs mi 'byed do/_/de ci'i phyir zhe na/_'di ltar bdag bla na med 
[\[292a.3\]]pa yang dag par rdzogs pa'i byang chub la yang dag par zhugs la srog gcod par byed pa dang /_log par lta bar gyur pa'i bar dang /_nyan thos kyi sa'am/_rang sangs rgyas kyis don du gnyer bar byed pa ni bdag gi mi bya'o snyam du sems pa'i phyir te/_rab 'byor de 
[\[292a.4\]]ltar nye bar rtog pa'i byang chub sems dpa' sems dpa' chen po ni tshul khrims kyi pha rol tu phyin pa la spyod pa yin no/_/de sems can de dag nyid kyi don du 'khrug pa'i sems 'ga' tsam yang skyed par mi byed de/_rab 'byor de ltar nye bar rtog pa'i byang chub sems dpa' 
[\[292a.5\]]sems dpa' chen po ni bzod pa'i pha rol tu phyin pa la spyod pa yin no/_/des sems can de dag nyid kyi don du bla na med pa yang dag par rdzogs pa'i byang chub mngon par rdzogs par sangs rgyas par gyur gyi bar du le lo'i sems skyed par mi byed de/_rab 'byor de ltar nye 
[\[292a.6\]]bar rtog pa'i byang chub sems dpa' sems dpa' chen po ni brtson 'grus kyi pha rol tu phyin pa la spyod pa yin no/_/de sems can de dag nyid kyi don du bla na med pa yang dag par rdzogs pa'i byang chub mngon par rdzogs par sangs rgyas kyi bar du sems rnam par g.yeng 
[\[292a.7\]]bar mi byed de/_rab 'byor de ltar nye bar rtog pa'i byang chub sems dpa' sems dpa' chen po ni bsam gtan gyi pha rol tu phyin pa la spyod pa yin no/_/de sems can de dag nyid kyi don du bla na med pa yang dag par rdzogs pa'i byang chub mngon par rdzogs par sangs 
[\[292b\]]
[\[292b.1\]]rgyas par gyur gyi bar du nam yang shes rab dang 'bral bar mi byed do/_/de ci'i phyir zhe na/_shes rab kyi pha rol tu phyin pa la ma zhugs par gzhan gyis sems can yongs su smin par bya mi nus so snyam du sems pa'i phyir te/_rab 'byor de ltar nye bar rtog pa'i byang chub 
[\[292b.2\]]sems dpa' sems dpa' chen po ni shes rab kyi pha rol tu phyin pa la spyod pa yin no/_/de skad ces bka' stsal pa dang /_bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das gal te pha rol tu phyin pa rnams la tha dad pa 
[\[292b.3\]]ma mchis na/_ci'i slad du shes rab kyi pha rol tu phyin pa ni pha rol tu phyin pa lnga po dag gi mchog ces bgyi/_thu bo dang /_gtso bo dang /_rab dang /_rab mchog dang /_gya nom pa dang /_bla na ma mchis pa dang /_gong na ma mchis pa dang /_mi mnyam pa dang /_mnyam 
[\[292b.4\]]pa zhes bgyi lags/_de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor de de bzhin no/_/de de bzhin te/_rab 'byor pha rol tu phyin pa rnams la ni tha dad pa [{]chung zad [,]cung zad [}]kyang med do/_/gal te 
[\[292b.5\]]shes rab kyi pha rol tu phyin pa cha med na/_pha rol tu phyin pa lnga po 'di dag gis pha rol tu phyin pa zhes bya ba'i ming mi 'thob kyis rab 'byor shes rab kyi pha rol tu phyin pa la brten nas/_pha rol tu phyin pa lnga po 'di dag pha rol tu phyin pa zhes bya ba'i ming 'thob bo/_/
[\[292b.6\]]rab 'byor 'di lta ste dper na/_lus rnam pa tha dad pa dag ni/_ri'i rgyal po ri rab kyi drung du phyin na/_lus de dag kha dog gcig tu 'gyur ro/_/rab 'byor de bzhin du pha rol tu phyin pa lnga po dag kyang shes rab kyi pha rol tu phyin pa la brten nas/_pha rol tu phyin pa 
[\[292b.7\]]zhes bya ba'i ming 'thob cing /_de dag rnam pa thams cad mkhyen pa nyid du zhugs pa ni kha dog gcig tu 'gyur te/_'di ni sbyin pa'i pha rol tu phyin pa'o/_/zhes bya ba dang /_de bzhin du sbyar te/_'di ni shes rab kyi pha rol tu phyin pa'o zhes bya ba'i bar gyi bye brag gang 
[\[293a\]]
[\[293a.1\]]yang med do/_/de ci'i phyir zhe na/_'di ltar de dag gang la ngo bo nyid med pa de'i phyir bye brag med do/_/gsol pa/_bcom ldan 'das gal te don gyi rjes su zhugs pa la chos gang yang bye brag gam/_tha dad du bgyi ba ma mchis na/_ci'i slad 
[\[293a.2\]]du shes rab kyi pha rol tu phyin pa 'di pha rol tu phyin pa lnga po de dag gi mchog ces bgyi/_gtso bo dang /_thu bo dang /_rab dang /_rab mchog dang /_gya nom pa dang /_bla na ma mchis pa dang /_gong na ma mchis pa dang /_mi mnyam pa dang /_mnyam pa zhes bgyi 
[\[293a.3\]]lags/_bka' stsal pa/_rab 'byor de de bzhin no/_/de de bzhin te/_don gyi rjes su zhugs pa la ni chos gang yang bye brag gam/_tha dad du bya ba gang yang med mod kyi/_'on kyang sems can rnams 'khor ba las yongs su thar bar bya ba'i don du 'jig rten 
[\[293a.4\]]gyi tha snyad dang /_brda tsam gyi phyir/_sbyin pa'i pha rol tu phyin pa zhes btags pa yang yod do/_/tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa 
[\[293a.5\]]dang /_shes rab kyi pha rol tu phyin pa zhes btags pa yang yod de/_sems can de dag la yang skye ba yang med/_'chi ba yang med 'chi 'pho med/_dbyung ba med de/_sems can med de/_sems can med pa'i phyir/_chos thams cad med par rig 
[\[293a.6\]]par bya'o/_/rab 'byor de'i phyir shes rab kyi pha rol tu phyin pa ni pha rol tu phyin pa lnga po de dag gi mchog ces bya'o/_/gtso bo dang /_thu bo dang /_rab dang /_rab mchog dang /_gya nom pa dang /_bla na med pa dang /_gong na med pa dang /_mi mnyam pa dang /_
[\[293a.7\]]mnyam pa zhes bya'o/_/rab 'byor 'di lta ste dper na/_bud med rin po che ni 'dzam bu gling gi bud med gang ji snyed pa de dag gi nang na mchog ces bya ba dang /_mi mnyam pa dang /_mnyam pa'i bar zhes bya'o/_/rab 'byor de bzhin du shes rab kyi pha rol tu 
[\[293b\]]
[\[293b.1\]]phyin pa yang pha rol tu phyin pa lnga po de dag gi mchog ces bya ba dang /_mi mnyam pa dang /_mnyam pa'i bar zhes bya'o/_/gsol pa/_bcom ldan 'das ci las dgongs nas shes rab kyi pha rol tu phyin pa ni mchog ces bya'o/_/mi mnyam pa dang /_mnyam 
[\[293b.2\]]pa'i bar zhes bya'o/_/zhes gsungs lags/_bka' stsal pa/_rab 'byor 'di ltar shes rab kyi pha rol tu phyin pa 'di ni dge ba'i chos thams cad yongs su bzung nas/_rnam pa thams cad mkhyen pa nyid ga la ba der mi gnas pa'i tshul gyis gnas par 'gyur 
[\[293b.3\]]ba'i phyir ro/_/gsol pa bcom ldan 'das ci shes rab kyi pha rol tu phyin pa chos gang yang yongs su 'dzin pa'am/_gtong bar bgyid lags sam/_bka' stsal pa/_rab 'byor de ni ma yin te/_rab 'byor shes rab kyi pha rol tu phyin pa ni chos gang yang 
[\[293b.4\]]yongs su 'dzin pa'am/_gtong bar mi byed do/_/de ci'i phyir zhe na/_rab 'byor 'di ltar chos thams cad ma bzung ma btang ba'i phyir ro/_/gsol pa/_bcom ldan 'das shes rab kyi pha rol tu phyin pas chos gang dag yongs su ma bzung ma btang ba lags/_
[\[293b.5\]]bka' stsal pa/_rab 'byor shes rab kyi pha rol tu phyin pa ni gzugs mi 'dzin mi gtong ngo /_/de bzhin du sbyar te/_byang chub kyi bar du mi 'dzin mi gtong ngo /_/gsol pa/_bcom ldan 'das ji ltar na gzugs yongs su ma bzung ma btang ba lags/_bka' 
[\[293b.6\]]stsal pa/_rab 'byor gang gzugs yid la mi byed cing /_byang chub kyi bar du yid la mi byed pa de ni gzugs yongs su mi 'dzin pa yin no/_/gsol pa/_bcom ldan 'das gal te gzugs yid la mi bgyi zhing /_rnam pa thams cad mkhyen pa nyid kyi bar 
[\[293b.7\]]du yid la mi bgyid/_bcom ldan 'das gzugs yid la ma bgyis shing /_rnam pa thams cad mkhyen pa nyid kyi bar du yid la ma bgyis par/_ji ltar dge ba'i rtsa ba dag rnam par 'phel bar 'gyur lags/_dge ba'i rtsa bdag rnam par ma 'phel na/_
[\[294a\]]
[\[294a.1\]]ji ltar pha rol tu phyin pa rnams yongs su rdzogs par 'gyur lags/_pha rol tu phyin pa rnams yongs su ma rdzogs na/_ji ltar rnam pa thams cad mkhyen pa nyid thob par 'gyur lags/_bka' stsal pa/_rab 'byor gang gi tshe byang chub sems 
[\[294a.2\]]dpa' sems dpa' chen po gzugs yid la mi byed pa dang /_de bzhin du sbyar te/_byang chub kyi bar du yid la mi byed pa de'i tshe/_byang chub sems dpa' sems dpa' chen po dge ba'i rtsa ba rnam par 'phel zhing rnam pa thams cad mkhyen pa nyid kyi bar du thob par 'gyur 
[\[294a.3\]]ro/_/de ci'i phyir zhe na/_gzugs yid la ma byas shing /_byang chub kyi bar du yid la ma byas na/_mngon par rdzogs par 'tshang rgya bar 'gyur ba'i phyir ro/_/gsol pa/_bcom ldan 'das ci'i slad du 'di ltar gzugs yid la ma bgyis shing /_byang chub kyi 
[\[294a.4\]]bar du yid la ma bgyis na/_rnam pa thams cad mkhyen pa nyid thob par 'gyur lags/_bka' stsal pa/_rab 'byor yid la byed pas ni 'dod pa'i khams sam/_gzugs kyi khams sam/_gzugs med pa'i khams su yang sbyor bar 'gyur la/_yid 
[\[294a.5\]]la ma byas na gang la yang sbyor bar mi 'gyur te/_rab 'byor de ltar na byang chub sems dpa' sems dpa' chen po shes rab kyi pha rol tu phyin pa la spyod pas chos gang la yang mi spyod par bya'o/_/gsol pa/_bcom ldan 'das byang chub sems dpa' sems 
[\[294a.6\]]dpa' chen po shes rab kyi pha rol tu phyin pa la de ltar spyod pa gang la gnas par mi 'gyur ba lags/_bka' stsal pa/_rab 'byor de ltar spyod pa'i byang chub sems dpa' sems dpa' chen po ni gzugs la mi gnas so/_/rnam pa thams cad mkhyen pa nyid kyi 
[\[294a.7\]]bar la mi gnas so/_/gsol pa/_bcom ldan 'das ci'i slad du gzugs la mi gnas shing /_byang chub kyi bar la mi gnas pa lags/_bka' stsal pa/_mngon par zhen pa med pa'i phyir/_gang la yang mi gnas so/_/de ci'i phyir zhe na/_'di 
[\[294b\]]
[\[294b.1\]]ltar de gang la mngon par zhen pa zhes bya ba'am/_gnas pa zhes bya ba'i chos de yang dag par rjes su mi mthong ba'i phyir te/_rab 'byor de ltar na byang chub sems dpa' sems dpa' chen po ni mngon par zhen pa med pa'i tshul gyis shes rab kyi pha rol tu phyin pa la 
[\[294b.2\]]spyod pa yin no/_/rab 'byor gal te byang chub sems dpa' sems dpa' chen po 'di snyam du gang de ltar bsgom pa dang /_gang de ltar spyod pa de ni shes rab kyi pha rol tu phyin pa la sgom pa yin no/_/de ni shes rab kyi pha rol tu phyin pa la sgom pa yin pas bdag kyang 
[\[294b.3\]]shes rab kyi pha rol tu phyin pa la spyod pa yin/_bdag kyang shes rab kyi pha rol tu phyin pa la sgom pa yin no snyam du sems shing /_gal te de ltar kun tu shes par byed na/_de ni shes rab kyi pha rol tu phyin pa thag ring du byed pa yin no/_/gang shes rab kyi pha rol 
[\[294b.4\]]tu phyin pa las ring du gyur pa de ni sbyin pa'i pha rol tu phyin pa las ring du gyur pa yin no/_/de bzhin du sbyar te/_rnam pa thams cad mkhyen pa nyid kyi bar las ring du gyur pa yin no/_/de ci'i phyir zhe na/_shes rab kyi pha rol tu phyin pa ni chos gang la yang mngon par 
[\[294b.5\]]zhen pa med la shes rab kyi pha rol tu phyin pa la yang mngon par zhen pa gang yang med pa'i phyir ro/_/de ci'i phyir zhe na/_'di ltar gang la mngon par zhen pa zhes bya ba'i ngo bo nyid med pa'i phyir ro/_/gal te byang chub sems dpa' sems dpa' chen po shes rab kyi 
[\[294b.6\]]pha rol tu phyin pa la kun tu shes par byed na/_byang chub sems dpa' sems dpa' chen po de ni shes rab kyi pha rol tu phyin pa las nyams par 'gyur ro/_/gang shes rab kyi pha rol tu phyin pa las nyams pa de ni chos thams cad las nyams pa yin no/_/gal te yang 
[\[294b.7\]]de 'di snyam du shes rab kyi pha rol tu phyin pa ni/_pha rol tu phyin pa lnga po dag yongs su 'dzin pa yin no/_/rnam pa thams cad mkhyen pa nyid kyi bar du yongs su 'dzin pa yin no snyam na/_byang chub sems dpa' sems dpa' chen po de ni shes rab kyi pha 
[\[295a\]]
[\[295a.1\]]rol tu phyin pa las nyams pa yin te/_shes rab kyi pha rol tu phyin pa dang bral bas ni bla na med pa yang dag par rdzogs pa'i byang chub mngon par rdzogs par 'tshang rgya bar mi nus so/_/gal te yang de 'di snyam du shes rab kyi pha rol tu phyin pa 
[\[295a.2\]]'di la gnas pa ni/_bla na med pa yang dag par rdzogs pa'i byang chub tu lung bstan par 'gyur ro/_/snyam na byang chub sems dpa' sems dpa' chen po de ni shes rab kyi pha rol tu phyin pa las nyams pa yin no/_/shes rab kyi pha rol tu phyin pa las nyams pa la ni bla 
[\[295a.3\]]na med pa yang dag par rdzogs pa'i byang chub tu lung bstan par 'gyur ba med do/_/gal te yang 'di snyam du shes rab kyi pha rol tu phyin pa 'di la gnas te/_sbyin pa'i pha rol tu phyin pa 'di la mngon par bsgrub par bya'o/_/snying rje chen po'i bar du mngon par bsgrub 
[\[295a.4\]]par bya'o snyam na/_byang chub sems dpa' sems dpa' chen po de ni shes rab kyi pha rol tu phyin pa 'di las nyams pa yin no/_/de ci'i phyir zhe na/_shes rab kyi pha rol tu phyin pa las nyams pas ni/_sbyin pa'i pha rol tu phyin pa mngon par bsgrub par mi nus la snying 
[\[295a.5\]]rje chen po'i bar dag kyang mngon par bsgrub par mi nus pa'i phyir ro/_/gal te yang de 'di snyam du de bzhin gshegs pas ni chos thams cad yongs su ma bzung bar bdag nyid mngon par rdzogs par sangs rgyas so/_/mngon par rdzogs par sangs rgyas nas 
[\[295a.6\]]kyang bstan to/_/bshad do rab tu bshad do/_/snyam na byang chub sems dpa' sems dpa' chen po de ni shes rab kyi pha rol tu phyin pa las nyams pa yang yin no/_/de ci'i phyir zhe na/_de bzhin gshegs pas chos gang yang mngon par rdzogs par sangs rgyas pa med 
[\[295a.7\]]pa'i phyir ro/_/de ci'i phyir zhe na/_'di ltar des mthong ba'i chos kyang mi dmigs na/_chos gang mngon par rdzogs par 'tshang rgya bar 'gyur ba lta smos kyang ci dgos te/_de ni gnas med pa'i phyir ro/_/de nas bcom ldan 'das la tshe dang ldan pa rab 'byor gyis 
[\[295b\]]
[\[295b.1\]]'di skad ces gsol to/_/bcom ldan 'das ji ltar na/_byang chub sems dpa' sems dpa' chen po shes rab kyi pha rol tu phyin pa la spyod pa'i skyon 'di dag ma mchis par 'gyur ba lags/_bka' stsal pa/_rab 'byor gang gi tshe byang chub sems dpa' 
[\[295b.2\]]sems dpa' chen po shes rab kyi pha rol tu phyin pa la spyod pa na/_'di ltar chos thams cad ni chags pa med pa dang /_yongs su bzung ba med pa ste/_chags pa med pa dang /_yongs su bzung ba med pa'i chos la ni mngon par rdzogs par 'tshang rgya bar 'gyur 
[\[295b.3\]]ba'i chos gang yang med do zhes kun tu shes shing /_gal te de ltar spyod na shes rab kyi pha rol tu phyin pa la spyod pa yin no/_/gal te de ltar yongs su ma bzung ba'i chos la mngon par zhen na/_byang chub sems dpa' sems dpa' chen po shes rab kyi pha rol tu phyin pa dang bral 
[\[295b.4\]]ba yin no/_/de ci'i phyir zhe na/_shes rab kyi pha rol tu phyin pa ni mngon par zhen pas brjod par bya ba ma yin pa'i phyir ro/_/gsol pa/_bcom ldan 'das ci shes rab kyi pha rol tu phyin pa shes rab kyi pha rol tu phyin pa dang ma bral ba lags sam/_sbyin 
[\[295b.5\]]pa'i pha rol tu phyin pa'i bar yang sbyin pa'i pha rol tu phyin pa dang ma bral ba lags sam/_rnam pa thams cad mkhyen pa nyid kyi bar yang rnam pa thams cad mkhyen pa nyid kyi bar dang ma bral ba lags sam/_bcom ldan 'das gal te 'di ltar shes rab kyi 
[\[295b.6\]]pha rol tu phyin pa shes rab kyi pha rol tu phyin pa dang ma bral ba lags la/_rnam pa thams cad mkhyen pa nyid kyi bar yang /_rnam pa thams cad mkhyen pa nyid dang ma bral ba lags na/_'o na ji ltar shes rab kyi pha rol tu phyin pa mngon par bsgrub par 
[\[295b.7\]]bgyi/_ji ltar sbyin pa'i pha rol tu phyin pa dang /_rnam pa thams cad mkhyen pa nyid kyi bar dag mngon par bsgrub par bgyi lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po shes rab kyi 
[\[296a\]]
[\[296a.1\]]pha rol tu phyin pa la spyod pa ni gzugs la mngon par zhen pa med de/_'di ni gzugs so/_/'di'i gzugs so/_/zhes bya bar mngon par zhen pa med do/_/chos thams cad kyi bar la yang de bzhin du sbyar ro/_/gzugs rtag pa'am/_
[\[296a.2\]]mi rtag pa'am/_bde ba'am/_sdug bsngal ba'am/_bdag gam/_bdag med pa'am/_zhi ba'am/_ma zhi ba'am/_stong pa'am/_mi stong pa'am/_dben pa'am/_mi dben pa zhes bya bar mngon par zhen pa med do/_/rnam pa thams cad mkhyen pa 
[\[296a.3\]]nyid kyi bar dag la yang de bzhin du sbyar bar bya'o/_/de ci'i phyir zhe na/_rang bzhin med pa'i chos la ni rtag pa zhes bya ba 'am/_mi rtag pa zhes bya ba 'am/_bde ba zhes bya ba 'am/_sdug bsngal zhes bya ba 'am/_bdag ces bya ba 'am/_bdag med ces 
[\[296a.4\]]bya ba'am/_zhi zhes bya ba'am/_ma zhi zhes bya ba'am/_stong zhes bya ba'am/_mi stong zhes bya ba'am/_dben zhes bya ba'am/_mi dben zhes bya bar mngon par bsgrub par mi nus te/_rang bzhin ni rang bzhin gyis stong zhes bya bar mngon par bsgrub 
[\[296a.5\]]par mi nus pa'i phyir ro/_/rab 'byor byang chub sems dpa' sems dpa' chen po de ltar shes rab kyi pha rol tu phyin pa la spyod pa dang /_de bzhin du sbyar te/_sbyin pa'i pha rol tu phyin pa'i bar la spyod pa de ni rnam pa thams cad mkhyen pa nyid la gnas par 'gyur 
[\[296a.6\]]ro/_/rab 'byor 'di lta ste dper na/_'khor los sgyur ba'i rgyal po'i dpung gi tshogs yan lag bzhi pa ni 'khor los sgyur ba'i rgyal po gang dang gang du 'gro ba de dang der dpung gi tshogs yan lag bzhi pa yang 'gro bar 'gyur ro/_/de bzhin du pha rol tu 
[\[296a.7\]]phyin pa lnga po de dag kyang shes rab kyi pha rol tu phyin pa gang dang gang du 'gro ba de dang der pha rol tu phyin pa lnga po 'di dag kyang 'gro zhing /_rnam pa thams cad mkhyen pa nyid ga la ba der gnas par 'gyur ro/_/rab 'byor 'di lta ste dper na/_'khor los 
[\[296b\]]
[\[296b.1\]]sgyur ba ni rta bzhi pa'i shing rta la zhon nas lam mnyam pa nas 'gro'o/_/de bzhin du shes rab kyi pha rol tu phyin pa yang pha rol tu phyin pa lnga po 'di dag gi kha lo sgyur zhing lam mnyam pa nas rnam pa thams cad mkhyen pa nyid ga la ba der 'gro'o/_/gsol pa_
[\[296b.2\]]bcom ldan 'das byang chub sems dpa' sems dpa' chen po rnams kyi lam ni gang lags/_lam ma lags pa ni gang lags/_bka' stsal pa/_rab 'byor nyan thos kyi lam ni byang chub sems dpa' sems dpa' chen po rnams kyi lam ma yin pa'o/_/
[\[296b.3\]]rang sangs rgyas kyi lam ni byang chub sems dpa' sems dpa' chen po rnams kyi lam ma yin pa'o/_/rnam pa thams cad mkhyen pa nyid kyi lam ni lam yin te/_rab 'byor byang chub sems dpa' sems dpa' chen po rnams kyi lam ni de yin no/_/lam ma 
[\[296b.4\]]yin pa ni de yin no/_/gsol pa/_bcom ldan 'das de ltar shes rab kyi pha rol tu phyin pa 'di ni lam lags so/_/'di ni lam ma lags so/_/zhes ston pa ni byang chub sems dpa' sems dpa' chen po rnams kyi don chen po'i slad du nye bar gnas pa 
[\[296b.5\]]lags so/_/bcom ldan 'das kyis bka' stsal pa/_rab 'byor de de bzhin no/_/de de bzhin te/_shes rab kyi pha rol tu phyin pa 'di lam dang lam ma yin pa ston pa ni/_byang chub sems dpa' sems dpa' chen po rnams kyi don chen po'i phyir nye bar 
[\[296b.6\]]gnas pa yin zhing sems can dpag tu med pa rnams kyi don du nye bar gnas pa yin te/_sems can grangs med pa rnams kyi don du nye bar gnas kyang /_rab 'byor shes rab kyi pha rol tu phyin pa ni ci yang ston par mi byed de/_gzugs yongs su mi 'dzin 
[\[296b.7\]]cing /_tshor ba dang /_'du shes dang /_'du byed rnams dang /_rnam par shes pa yongs su mi 'dzin te/_nyan thos kyi sa dang rang sangs rgyas kyi sa yongs su bzung ba'i phyir nye bar gnas pa ma yin no/_/shes rab kyi pha rol tu phyin pa 'di ni byang chub 
[\[297a\]]
[\[297a.1\]]sems dpa' sems dpa' chen po bla na med pa yang dag par rdzogs pa'i byang chub tu yongs su 'dren pa yin gyi/_nyan thos dang rang sangs rgyas kyi sa dag tu yongs su 'dren pa ni ma yin te/_rnam pa thams cad mkhyen pa nyid thob par byed 
[\[297a.2\]]pa yin no/_/de ltar shes rab kyi pha rol tu phyin pa 'di ni chos gnas pa nyid tshad mar byas nas/_chos gang yang skyed pa ma yin/_'gog pa ma yin no gsol pa/_bcom ldan 'das gal te shes rab kyi pha rol tu phyin pa chos gang yang skyed pa ma lags/_/
[\[297a.3\]]'gog pa ma lags na/_byang chub sems dpa' sems dpa' chen po shes rab kyi pha rol tu phyin pa la spyod pas ji ltar sbyin pa stsal bar bgyi/_ji ltar tshul khrims bsrung bar bgyi/_ji ltar bzod pa bsgom par bgyi/_ji ltar brtson 'grus brtsam 
[\[297a.4\]]par bgyi/_ji ltar bsam gtan la snyoms par 'jug par bgyi/_ji ltar shes rab bsgom par bgyi lags/_bcom ldan 'das kyis bka' stsal pa/_rab 'byor rnam pa thams cad mkhyen pa nyid du dmigs te/_sbyin pa sbyin par bya'o/_/rnam 
[\[297a.5\]]pa thams cad mkhyen pa nyid du dmigs te/_tshul khrims bsrung bar bya'o/_/rnam pa thams cad mkhyen pa nyid du dmigs te/_bzod pa bsgom par bya'o/_/rnam pa thams cad mkhyen pa nyid du dmigs te/_brtson 'grus brtsam par bya'o/_/
[\[297a.6\]]rnam pa thams cad mkhyen pa nyid du dmigs te/_ting nge 'dzin la snyoms par 'jug par bya'o/_/rnam pa thams cad mkhyen pa nyid du dmigs te/_shes rab bsgom par bya zhing /_dge ba'i rtsa ba de dag kyang sems can thams cad dang thun mong du 
[\[297a.7\]]byas la/_bla na med pa yang dag par rdzogs pa'i byang chub tu yongs su bsngo bar bya/_de ltar byang chub sems dpa' sems dpa' chen po'i dge ba'i rtsa ba de dag bla na med pa yang dag par rdzogs pa'i byang chub tu yongs su bsngos na/_pha rol tu phyin pa drug 
[\[297b\]]
[\[297b.1\]]bsgom pa yongs su rdzogs par 'gyur ro/_/byang chub sems dpa' sems dpa' chen po'i byams pa bsgom pa'i bar du yongs su rdzogs par 'gyur ro/_/rnam pa thams cad mkhyen pa nyid bsgom pa'i bar du yongs su rdzogs par 'gyur ro/_/byang chub 
[\[297b.2\]]sems dpa' sems dpa' chen po gang la la pha rol tu phyin pa drug dang ma bral ba de ni rnam pa thams cad mkhyen pa nyid dang ma bral ba yin no/_/rab 'byor de lta bas na/_byang chub sems dpa' sems dpa' chen po bla na med pa yang dag par rdzogs pa'i byang 
[\[297b.3\]]chub mngon par rdzogs par 'tshang rgya bar 'dod pas/_pha rol tu phyin pa drug la bslab par bya'o/_/pha rol tu phyin pa drug la spyad par bya'o/_/pha rol tu phyin pa drug la spyod pa'i byang chub sems dpa' sems dpa' chen po ni dge ba'i rtsa ba thams cad yongs su 
[\[297b.4\]]rdzogs par byas nas/_rnam pa thams cad mkhyen pa nyid thob par 'gyur ro/_/rab 'byor de lta bas na/_byang chub sems dpa' sems dpa' chen pos pha rol tu phyin pa drug la brtson par bya'o/_/gsol pa/_bcom ldan 'das byang chub sems dpa' 
[\[297b.5\]]sems dpa' chen po ji ltar pha rol tu phyin pa drug la brtson par bgyi/_bka' stsal pa/_rab 'byor 'di la byang chub sems dpa' sems dpa' chen pos 'di ltar gzugs ni ldan pa yang ma yin mi ldan pa ma yin no/_/tshor ba dang /_'du shes dang /_'du 
[\[297b.6\]]byed rnams dang /_rnam par shes pa ni ldan pa yang ma yin/_mi ldan pa yang ma yin no/_/de bzhin du rnam pa thams cad mkhyen pa nyid kyi bar du yang ldan pa yang ma yin/_mi ldan pa yang ma yin no/_/zhes so sor brtag par bya ste/_rab 'byor byang 
[\[297b.7\]]chub sems dpa' sems dpa' chen pos de ltar pha rol tu phyin pa drug la brtson par bya'o/_/rab 'byor gzhan yang byang chub sems dpa' sems dpa' chen pos gzugs la gnas par bya'o/_/zhes brtson par mi bya'o/_/rnam par shes pa'i bar la 
[\[298a\]]
[\[298a.1\]]gnas par bya'o/_/zhes brtson par mi bya'o/_/rnam pa thams cad mkhyen pa nyid kyi bar la gnas par bya'o/_/zhes brtson par mi bya'o/_/de ci'i phyir zhe na/_gzugs ni gang la yang mi gnas la rnam pa thams cad mkhyen 
[\[298a.2\]]pa nyid kyi bar yang gang la yang mi gnas pa'i phyir te/_de ltar byang chub sems dpa' sems dpa' chen pos mi gnas pa'i tshul gyis bla na med pa yang dag par rdzogs pa'i byang chub mngon par rdzogs par 'tshang rgya bar bya'o/_/rab 'byor 'di lta ste/_dper 
[\[298a.3\]]na/_mi zhig shing a mra'i 'bras bu dag gam shing pa na sa'i 'bras bu dag za 'dod par gyur na/_de a mra'i 'bras bu'am/_pa na sa'i 'bras bu dag bskyed par bya'o/_/bskyed nas kyang dus dus su chu bcu bar bya yur ma yur bar bya'o/_/de'i rim 
[\[298a.4\]]gyis yal ga 'gel cing 'phel bar gyur pa na/_tshogs pa rnyed pas/_a mra'i 'bras bu dag gam/_pa na sa'i 'bras bu dag 'byor cing tshogs par 'gyur bas/_de a mra'i 'bras bu dag gam pa na sa'i 'bras bu dag za bar 'gyur ro/_/
[\[298a.5\]]rab 'byor de bzhin du byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas kyang pha rol tu phyin pa drug la bslabs nas sems can rnams sbyin pas rjes su gzung bar bya'o/_/tshul 
[\[298a.6\]]khrims dang /_bzod pa dang /_brtson 'grus dang /_ting nge 'dzin dang /_shes rab kyis rjes su gzung bar bya zhing sems can rnams 'khor ba las yongs su dgrol bar bya'o/_/rab 'byor de lta bas na/_byang chub sems dpa' sems dpa' chen po gzhan 
[\[298a.7\]]gyi dring mi 'jog par 'gro bar 'dod pa dang /_sangs rgyas kyi zhing yongs su dag par bya bar 'dod pa dang /_byang chub kyi snying po la 'dug par 'dod pa dang /_chos kyi 'khor lo bskor bar 'dod pa pha rol tu phyin pa drug la bslab par bya'o/_/gsol pa bcom 
[\[298b\]]
[\[298b.1\]]ldan 'das shes rab kyi pha rol tu phyin pas shes rab kyi pha rol tu phyin pa la bslab par bya'o zhes gsungs lags sam/_bka' stsal pa/_rab 'byor shes rab kyi pha rol tu phyin pas shes rab kyi pha rol tu phyin pa la bslab par bya'o zhes nga smra'o/_/chos thams 
[\[298b.2\]]cad la dbang ba bsgom pa thob par 'dod pas shes rab kyi pha rol tu phyin pa la bslab par bya'o zhes nga smra'o/_/de ci'i phyir zhe na/_shes rab kyi pha rol tu phyin pa 'di ni chos thams cad la dbang du gyur pa 'thob par byed cing /_shes rab kyi pha rol tu phyin pa 'di ni 
[\[298b.3\]]chos thams cad kyi sgo yin pa'i phyir ro/_/rab 'byor 'di lta ste dper na/_rgya mtsho chen po ni chu klung thams cad kyi sgo yin la chu klung dang chu thams cad kyang rgya mtsho chen por zhugs na ro gcig tu 'gyur ro/_/rab 'byor de bzhin du shes rab kyi pha rol tu phyin 
[\[298b.4\]]pa yang chos thams cad kyi sgo yin te/_chos thams cad kyang shes rab kyi pha rol tu phyin pa'i rnam par phye na shes rab kyi pha rol tu phyin par 'gyur ro/_/rab 'byor de lta bas na nyan thos kyi theg pa pa dang /_rang sangs rgyas kyi theg pa pa'i gang zag rnams dang /_
[\[298b.5\]]byang chub sems dpa'i theg pa pa'i gang zag rnams kyis kyang /_shes rab kyi pha rol tu phyin pa 'di nyid la bslab par bya'o/_/de lta bas na byang chub sems dpa' sems dpa' chen pos sbyin pa'i pha rol tu phyin pa dang /_tshul khrims kyi pha rol tu phyin 
[\[298b.6\]]pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa nyid la bslab par bya zhing /_rnam pa thams cad mkhyen pa nyid kyi bar la yang bslab par bya'o/_/
[\[298b.7\]]rab 'byor 'di lta ste dper na/_'phong gi slob dpon lag tshod la bab pa'i gzhu thogs pa ni/_phyir rgol ba rnams sam/_dgra bo rnams kyis thul bar dka'o/_/rab 'byor de bzhin du byang chub sems dpa' sems dpa' chen po shes rab kyi pha rol 
[\[299a\]]
[\[299a.1\]]tu phyin pa la spyod pa yang bdud dam/_bdud kyi ris kyi lha rnams kyis thul bar dka'o/_/rab 'byor de lta bas na/_byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 
[\[299a.2\]]'tshang rgya bar 'dod pas/_shes rab kyi pha rol tu phyin pa la bslab par bya'o/_/shes rab kyi pha rol tu phyin pa la spyod pa de la ni 'das pa dang /_ma byon pa dang /_da ltar byung ba'i sangs rgyas bcom ldan 'das rnams kyang dgongs pa mdzad do/_/de skad 
[\[299a.3\]]ces bka' stsal pa dang /_bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das sangs rgyas bcom ldan 'das rnams ji ltar byang chub sems dpa' sems dpa' chen po sbyin pa'i pha rol tu phyin pa la spyod pa la dgongs 
[\[299a.4\]]pa mdzad/_ji ltar byang chub sems dpa' sems dpa' chen po tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu 
[\[299a.5\]]phyin pa la spyod pa la dgongs pa mdzad/_de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor 'di la sangs rgyas bcom ldan 'das rnams ni/_byang chub sems dpa' sems 
[\[299a.6\]]dpa' chen po shes rab kyi pha rol tu phyin pa la spyod pa la dgongs pa mdzad de/_ci nas kyang sbyin pa dang /_tshul khrims dang /_bzod pa dang /_brtson 'grus dang /_bsam gtan dang /_shes rab mi dmigs shing /_de ltar mi dmigs pas/_byang 
[\[299a.7\]]chub sems dpa' sems dpa' chen po la dgongs pa mdzad do/_/de bzhin du rnam pa thams cad mkhyen pa nyid kyi bar la yang rgya cher sbyar bar bya'o/_/rab 'byor gzhan yang sangs rgyas bcom ldan 'das rnams ni byang chub sems dpa' sems dpa' chen 
[\[299b\]]
[\[299b.1\]]po la gzugs su dgongs pa mi mdzad do/_/rnam pa thams cad mkhyen pa nyid kyi bar du dgongs pa mi mdzad do/_/gsol pa/_bcom ldan 'das gnas mang po la slob par 'tshal ba'i byang chub sems dpa' sems dpa' chen pos ni gang la yang bslab 
[\[299b.2\]]par mi bgyi lags so/_/bcom ldan 'das kyis bka' stsal pa/_rab 'byor de de bzhin no/_/de de bzhin te/_rab 'byor gnas mang po la slob par 'dod pa'i byang chub sems dpa' sems dpa' chen pos ni gang la yang bslab par mi bya'o/_/
[\[299b.3\]]de ci'i phyir zhe na/_'di ltar byang chub sems dpa' sems dpa' chen pos gang la bslab par bya ba'i chos de dag dmigs su med pa'i phyir ro/_/de nas bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das gang de 
[\[299b.4\]]bzhin gshegs pas chos 'di dag mdo dang rgyas par bka' stsal lags na/_de la byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'tshal bas/_pha rol tu phyin pa drug po 'di 
[\[299b.5\]]dag mdo dang rgyas par kun chub par bgyi'o/_/g.yar ton shin tu byang ba'i bar du bgyi'o/_/g.yar ton shin tu byang bar bgyis nas kyang /_yid kyis rjes su brtag par bgyi ste/_ci nas kyang sems dang sems las byung ba'i chos rnams mi 'jug 
[\[299b.6\]]pa de ltar rjes su brtag par bgyi'o/_/bcom ldan 'das kyis bka' stsal pa/_rab 'byor de de bzhin no/_/de de bzhin te/_pha rol tu phyin pa drug po mdo dang rgyas par bstan pa/_'di dag la slob pa'i byang chub sems dpa' sems dpa' 
[\[299b.7\]]chen po ni/_chos thams cad kyi mdo dang rgyas pa shes par 'gyur ro/_/gsol pa/_bcom ldan 'das ji ltar na/_byang chub sems dpa' sems dpa' chen pos chos thams cad kyi mdo dang rgyas pa 'tshal bar 'gyur lags/_bka' 
[\[300a\]]
[\[300a.1\]]stsal pa/_rab 'byor gzugs sam/_tshor ba'am/_'du shes sam/_'du byed rnams sam/_rnam par shes pa'i de bzhin nyid shes shing /_rnam pa thams cad mkhyen pa nyid kyi bar gyi de bzhin nyid shes na/_chos 
[\[300a.2\]]thams cad kyi mdo dang rgyas pa shes par 'gyur ro/_/gsol pa/_bcom ldan 'das gzugs kyi de bzhin nyid ji lta bu lags/_bka' stsal pa/_rab 'byor de bzhin nyid gang la skye ba med pa dang /_'jig pa med pa dang /_gnas pa med pa 
[\[300a.3\]]dang /_gzhan du 'gyur ba med pa de ni gzugs kyi de bzhin nyid yin te/_de la byang chub sems dpa' sems dpa' chen po rnams kyis bslab par bya'o/_/yang dag pa'i mtha' shes na/_chos thams cad kyi mdo dang rgyas pa shes par 'gyur 
[\[300a.4\]]ro/_/gsol pa/_bcom ldan 'das yang dag pa'i mtha' de gang lags/_bka' stsal pa/_rab 'byor mtha' med pa ni yang dag pa'i mtha' ste/_mtha' de la slob pa'i byang chub sems dpa' sems dpa' chen po ni chos thams cad kyi 
[\[300a.5\]]mdo dang rgyas pa shes par 'gyur ro/_/byang chub sems dpa' sems dpa' chen pos chos kyi dbyings shes na/_chos thams cad kyi mdo dang rgyas pa shes par 'gyur ro/_/gsol pa/_bcom ldan 'das chos kyi dbyings gang lags/_bka' stsal 
[\[300a.6\]]pa/_rab 'byor dbyings med pa ni chos kyi dbyings te/_chos kyi dbyings de la ni chad pa med cing yongs su chad pa med de/_byang chub sems dpa' sems dpa' chen pos de ltar chos kyi dbyings shes na/_chos thams cad kyi mdo dang rgyas pa shes par 
[\[300a.7\]]'gyur ro/_/gsol pa/_bcom ldan 'das ji ltar chos thams cad kyi mdo dang rgyas pa 'tshal bar bgyi/_bka' stsal pa/_rab 'byor ji ltar chos thams cad ldan pa yang ma yin/_mi ldan pa yang ma yin pa de ltar shes par bya'o/_/gsol 
[\[300b\]]
[\[300b.1\]]pa/_bcom ldan 'das chos gang dag ldan pa yang ma lags/_mi ldan pa yang ma lags pa de dag kyang gang lags/_bka' stsal pa/_rab 'byor gzugs ni ldan pa yang ma yin mi ldan pa yang ma yin no/_/tshor ba dang /_'du shes dang /_'du 
[\[300b.2\]]byed rnams dang /_rnam par shes pa ni ldan pa yang ma yin/_mi ldan pa yang ma yin no/_/de bzhin du sbyar te/_'dus byas kyi khams dang 'dus ma byas kyi khams kyi bar du yang ldan pa yang ma yin mi ldan pa yang ma yin no/_/de ci'i phyir zhe na/_gang 
[\[300b.3\]]ldan pa'am mi ldan par 'gyur ba de'i rang bzhin med la/_gang rang bzhin med pa de ni dngos po med pa yin pas/_dngos po med pa ni dngos po med pa dang ldan pa yang ma yin/_mi ldan pa yang ma yin pa'i phyir te/_chos thams cad kyang de ltar shes 
[\[300b.4\]]par bya'o/_/rab 'byor 'di ni byang chub sems dpa' sems dpa' chen po rnams kyi mngon par bsdus pa yin te/_rab 'byor pha rol tu phyin pa mngon par bsdus pa 'di la ni las dang po pa'i byang chub sems dpa' sems dpa' chen pos kyang bslab par bya'o/_/
[\[300b.5\]]sa bcu po dag la gnas pa'i bar gyis kyang mngon par bsdus pa 'di nyid la bslab par bya'o/_/rab 'byor mngon par bsdus pa 'di la slob pa'i byang chub sems dpa' sems dpa' chen po ni/_chos thams cad kyi mdo dang rgyas pa shes par 'gyur ro/_/gsol 
[\[300b.6\]]pa/_bcom ldan 'das 'di ni byang chub sems dpa' sems dpa' chen po dbang po rnon po'i 'jug pa lags so/_/bka' stsal pa/_rab 'byor 'di ni byang chub sems dpa' sems dpa' chen po dbang po rtul po'i 'jug pa yang yin no/_/'di ni dbang po 
[\[300b.7\]]'bring dang /_dbang po mnyam par ma bzhag pa'i 'jug pa yang yin te/_'di ni slob par 'dod pa'i byang chub sems dpa' sems dpa' chen po gang gi yang 'jug pa ma yin pa ma yin no/_/'di ni le lo can gyi 'jug pa ma yin zhing /_'di ni brtson 'grus zhan 
[\[301a\]]
[\[301a.1\]]pa dang /_brjed ngas pa dang /_sems rnam par g.yeng ba'i 'jug pa ma yin gyi/_'di ni brtson 'grus brtsam pa dang /_le lo med pa dang /_dran pa nye bar gzhag pa'i 'jug pa yin no/_/'di ni phyir mi ldog pa'i sa la slob par 
[\[301a.2\]]'dod pa dang /_rnam pa thams cad mkhyen pa nyid thob par 'dod pa'i 'jug pa yin no/_/gal te ji skad bstan pa'i shes rab kyi pha rol tu phyin pa la slob cing /_sbyin pa'i pha rol tu phyin pa dang /_tshul khrims kyi pha rol tu phyin pa dang /_bzod pa'i pha 
[\[301a.3\]]rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa la slob pa ni rnam pa thams cad mkhyen pa nyid thob par 'gyur ro/_/rab 'byor byang chub sems dpa' sems dpa' chen po shes rab kyi pha rol tu phyin pa la 
[\[301a.4\]]spyod spyod pa la bdud kyi las gang dag ci yang rung ste/_byung ma thag nyid du rab tu zhi bar 'gyur ro/_/de lta bas na thabs la mkhas pa yongs su gzung bar 'dod pa'i/_byang chub sems dpa' sems dpa' chen pos shes rab kyi pha rol tu phyin pa la bslab par 
[\[301a.5\]]bya'o/_/rab 'byor gang gi tshe byang chub sems dpa' sems dpa' chen po shes rab kyi pha rol tu phyin pa la spyod pa dang /_shes rab kyi pha rol tu phyin pa la sgom pa dang /_shes rab kyi pha rol tu phyin pa la brtson par byed pa de'i tshe/_'jig rten gyi khams 
[\[301a.6\]]grangs med pa dag na/_sangs rgyas bcom ldan 'das gang dag bzhugs te/_'tsho zhing gzhes pa'i sangs rgyas bcom ldan 'das de dag kyang byang chub sems dpa' sems dpa' chen po/_shes rab kyi pha rol tu phyin pa la spyod pa de la dgongs pa mdzad do/_/
[\[301a.7\]]de ci'i phyir zhe na/_'di lta ste/_'das pa dang /_ma byon pa dang /_da ltar byung ba'i sangs rgyas bcom ldan 'das rnams kyang pha rol tu phyin pa drug po 'di las nges par byung ba'i phyir ro/_/rab 'byor de lta bas na byang chub sems dpa' sems dpa' chen po shes rab kyi pha 
[\[301b\]]
[\[301b.1\]]rol tu phyin pa la spyod pas 'di ltar bdag gis kyang 'das pa dang /_ma byon pa dang /_da ltar byung ba'i sangs rgyas bcom ldan 'das rnams kyi gang dag brnyes pa'i chos de dag thob par 'gyur ro snyam du re bar bya'o/_/rab 'byor byang chub sems dpa' sems dpa' chen 
[\[301b.2\]]po shes rab kyi pha rol tu phyin pa la spyod pas de ltar brtson par bya'o/_/de ltar brtson pa'i byang chub sems dpa' sems dpa' chen po ni myur du bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/_/rab 'byor de lta bas na byang 
[\[301b.3\]]chub sems dpa' sems dpa' chen po rnam pa thams cad mkhyen pa nyid yid la bya ba dang mi 'bral bar bya'o/_/rab 'byor gal te byang chub sems dpa' sems dpa' chen po de ltar shes rab kyi pha rol tu phyin pa la spyod pa'i tshe/_tha na sel gol gtogs pa tsam 
[\[301b.4\]]zhig shes rab kyi pha rol tu phyin pa bsgom par gyur na/_byang chub sems dpa' sems dpa' chen po de ni ches bsod nams mang du skyed par 'gyur gyi/_gang gis stong gsum gyi stong chen po'i 'jig rten gyi khams su gtogs pa'i sems can de dag sbyin 
[\[301b.5\]]pas tshim par byed pa dang /_tshul khrims la bkod pa dang /_ting nge 'dzin dang /_shes rab dang /_rnam par grol ba dang /_rnam par grol ba'i ye shes mthong ba la bkod pa dang /_rgyun du zhugs pa'i 'bras bu la bkod pa dang /_dgra bcom pa nyid kyi bar 
[\[301b.6\]]la bkod pa dang /_rang byang chub la bkod pa ni de lta ma yin te/_gang se gol gtogs pa tsam zhig shes rab kyi pha rol tu phyin pa zab mo 'di bsgoms na/_de nyid bsod nams ches mang du skyed par 'gyur ro/_/de ci'i phyir zhe na/_sbyin pa dang /_tshul khrims 
[\[301b.7\]]dang /_ting nge 'dzin dang /_shes rab dang /_rnam par grol ba dang /_rnam par grol ba'i ye shes mthong ba dang /_rgyun du zhugs pa'i 'bras bu dang /_rang byang chub kyi bar dag ni 'di las nges par skyes pa yin la/_gang dag phyogs bcu'i 'jig rten gyi khams 
[\[302a\]]
[\[302a.1\]]dag na bzhugs te/_'tsho zhing gzhes pa'i sangs rgyas bcom ldan 'das de dag kyang shes rab kyi pha rol tu phyin pa 'di nyid las nges par byung zhing gang dag 'das pa dang /_ma byon pa dang /_da ltar byung ba'i sangs rgyas bcom ldan 'das de dag kyang 
[\[302a.2\]]shes rab kyi pha rol tu phyin pa 'di nyid kyis rab tu phye ba yin pa'i phyir ro/_/rab 'byor gzhan yang gang la la zhig gi yid tsam mam/_nyin gcig gam/_nyi ma brgya'am/_lo 'am lo brgya'am/_bskal pa'am/_bskal pa las lhag pa'am/_bskal pa grangs 
[\[302a.3\]]med pa'i bar du rnam pa thams cad mkhyen pa nyid dang ldan pa'i yid la byed pa dag gis shes rab kyi pha rol tu phyin pa zab mo 'di sgom par byed na/_de nyid ches bsod nams mang du skyed par 'gyur gyi/_gang gi 'jig rten gyi khams gang gA'i klung gi bye ma snyed du 
[\[302a.4\]]gtogs pa'i sems can rnams sbyin pa la bkod pa dang /_rang byang chub kyi bar la bkod pa ni de lta ma yin no/_/de ci'i phyir zhe na/_gang gi 'di ni sbyin pa las byung ba'i bsod nams bya ba'i dngos por btags pa dang /_rang byang chub kyi bar du btags pa'i sangs 
[\[302a.5\]]rgyas bcom ldan 'das de dag kyang 'di las nges par byung ba'i phyir ro/_/byang chub sems dpa' sems dpa' chen po gang de ltar ji skad bstan pa'i shes rab kyi pha rol tu phyin pa 'di la gnas pa'i byang chub sems dpa' sems dpa' chen po de ni phyir mi ldog pa yin par 
[\[302a.6\]]rig par bya'o/_/byang chub sems dpa' sems dpa' chen po de ni de bzhin gshegs pas dgongs pa yin par rig par bya'o/_/byang chub sems dpa' sems dpa' chen po gang thabs la mkhas pa 'di dang ldan pa de ni sangs rgyas bye ba khrag khrig 'bum phrag mang 
[\[302a.7\]]po la bsnyen bkur byed pa yin par rig par bya'o/_/byang chub sems dpa' sems dpa' chen po de ni dge ba'i rtsa ba bskyed pa yin par rig par bya'o/_/byang chub sems dpa' sems dpa' chen po de ni dge ba'i bshes gnyen gyis yongs su zin pa yin par 
[\[302b\]]
[\[302b.1\]]rig par bya'o/_/byang chub sems dpa' sems dpa' chen po de ni pha rol tu phyin pa drug gi spyod pa spyad pa yin par rig par bya'o/_/byang chub sems dpa' sems dpa' chen po de ni stong pa nyid bcu bzhi po dag bsgoms shing bsams pa yin par rig par bya'o/_/
[\[302b.2\]]de bzhin du sbyar te/_byang chub sems dpa' sems dpa' chen po de ni so so yang dag par rig pa bzhi'i bar dag bsgoms pa yin par rig par bya'o/_/byang chub sems dpa' sems dpa' chen po de ni mngon par shes pa drug dang ldan pa dang /_byang chub sems dpa' 
[\[302b.3\]]sems dpa' chen po de ni gzhon nur gyur pa yin pa dang /_byang chub sems dpa' sems dpa' chen po de ni bsam pa yongs su rdzogs pa yin par rig par bya'o/_/byang chub sems dpa' sems dpa' chen po de ni sangs rgyas rnams dang mi 'bral ba dang /_
[\[302b.4\]]dge ba'i rtsa ba rnams dang mi 'bral ba dang /_sangs rgyas kyi zhing dang mi 'bral ba dang /_spobs pa mi chod pa dang /_gzungs thob pa yin par rig par bya'o/_/byang chub sems dpa' sems dpa' chen po de ni gzugs phun sum tshogs pa yin par rig par 
[\[302b.5\]]bya'o/_/byang chub sems dpa' sems dpa' chen po de ni lung bstan pa dang ldan pa yin par rig par bya'o/_/byang chub sems dpa' sems dpa' chen po de ni bsams bzhin du srid par skye ba yin par rig par bya'o/_/byang chub sems dpa' de ni rnam 
[\[302b.6\]]pa la 'jug mkhas pa dang /_brjod pa la mkhas pa yin par rig par bya'o/_/byang chub sems dpa' de ni yi ge med pa la 'jug par mkhas pa dang /_rjod pa la mkhas pa yin par rig par bya'o/_/byang chub sems dpa' de ni gcig gi tshig [{]bla dgas [,]bla dwags [}]
[\[302b.7\]]la mkhas pa dang /_mang po'i tshig [{]bla dgas [,]bla dwags [}]la mkhas pa dang /_bud med kyi tshig [{]bla dgas [,]bla dwags [}]la mkhas pa dang /_skyes pa'i tshig [{]bla dgas [,]bla dwags [}]la mkhas pa dang /_gzugs la mkhas pa dang /_rnam par shes pa'i bar la mkhas pa dang /_de bzhin du 
[\[303a\]]
[\[303a.1\]]sbyar te/_mya ngan las 'das pa'i bar la mkhas pa dang /_chos kyi dbyings la mkhas pa dang /_mtshan nyid la mkhas pa dang /_'dus byas kyi mtshan nyid la mkhas pa dang /_mtshan nyid med pa la mkhas pa dang /_dngos po la mkhas pa 
[\[303a.2\]]dang /_dngos po med pa la mkhas pa dang /_rang gi ngo bo la mkhas pa dang /_gzhan gyi ngo bo la mkhas pa dang /_sbyor ba la mkhas pa dang /_'bral ba la mkhas pa dang /_mtshungs par ldan pa dang /_mtshungs par ldan pa ma yin pa la mkhas pa dang /_mtshungs par ldan 
[\[303a.3\]]pa yang ma yin/_mtshungs par mi ldan pa yang ma yin pa la mkhas pa dang /_de bzhin nyid la mkhas pa dang /_ma nor ba de bzhin nyid la mkhas pa dang /_gzhan ma yin pa de bzhin nyid la mkhas pa dang /_chos kyi dbyings la mkhas pa dang /_chos skyon med pa la mkhas pa 
[\[303a.4\]]dang /_rgyu rkyen la mkhas pa dang /_rkyen med pa la mkhas pa dang /_phung po la mkhas pa dang khams la mkhas pa dang skye mched la mkhas pa dang /_bden pa la mkhas pa dang /_rten cing 'brel bar 'byung ba la mkhas pa dang /_bsam gtan la mkhas pa dang /_tshad med pa 
[\[303a.5\]]la mkhas pa dang /_gzugs med pa'i snyoms par 'jug pa la mkhas pa dang /_pha rol tu phyin pa drug la mkhas pa dang /_dran pa nye bar gzhag pa bzhi la mkhas pa dang /_rnam pa thams cad mkhyen pa nyid kyi bar la mkhas pa dang /_'dus byas kyi khams la mkhas pa 
[\[303a.6\]]dang /_'dus ma byas kyi khams la mkhas pa dang /_khams la mkhas pa dang /_khams med pa la mkhas pa dang /_gzugs yid la bya ba la mkhas pa dang /_rnam par shes pa'i bar du yid la bya ba la mkhas pa dang /_de bzhin du sbyar te rnam pa thams cad mkhyen pa nyid 
[\[303a.7\]]kyi bar du yid la bya ba la mkhas pa dang /_gzugs ni gzugs kyis stong ngo zhes bya ba la mkhas pa dang /_rnam par shes pa'i bar ni rnam par shes pas stong ngo /_/zhes bya ba la mkhas pa dang /_byang chub kyi bar ni byang chub kyis stong ngo zhes bya ba la mkhas pa dang /_shin 
[\[303b\]]
[\[303b.1\]]tu sbyangs pa'i lam la mkhas pa dang /_shin tu sbyangs pa ma yin pa'i lam la mkhas pa dang /_skye ba dang 'gag pa la mkhas pa dang /_gnas pa las gzhan du 'gyur ba la mkhas pa dang /_'dod chags la mkhas pa dang /_zhe sdang la mkhas pa dang /_gti mug la mkhas 
[\[303b.2\]]pa dang /_'dod chags med pa la mkhas pa dang /_zhe sdang med pa la mkhas pa dang /_gti mug med pa la mkhas pa dang /_lta ba la mkhas pa dang /_lta ba ma yin pa la mkhas pa dang /_log par lta ba la mkhas pa dang /_log par lta ba la ma yin pa la mkhas pa 
[\[303b.3\]]dang /_de bzhin du sbyar te lta ba'i rnam pa thams cad kyi bar la mkhas pa dang /_ming la mkhas pa dang /_ming dang gzugs la mkhas pa dang /_dmigs pa la mkhas pa dang /_bdag po la mkhas pa dang /_rnam pa la mkhas pa dang /_mtshan nyid la mkhas pa dang /_
[\[303b.4\]]sdug bsngal la mkhas pa dang /_kun 'byung ba la mkhas pa dang /_'gog pa la mkhas pa dang /_lam la mkhas pa dang /_sems can dmyal ba la mkhas pa dang /_dud 'gro'i skye gnas la mkhas pa dang /_gshin rje'i 'jig rten la mkhas pa dang /_gshin rje'i 
[\[303b.5\]]'jig rten gyi lam la mkhas pa dang /_sems can dmyal ba'i lam la mkhas pa dang /_dud 'gro'i skye gnas kyi lam la mkhas pa dang /_mi la mkhas pa dang /_mi'i lam la mkhas pa dang /_lha la mkhas pa dang /_lha'i lam la mkhas pa dang /_rgyun du zhugs pa'i 
[\[303b.6\]]'bras bu la mkhas pa dang /_rgyun du zhugs pa'i 'bras bu'i lam la mkhas pa dang /_lan cig phyir 'ong ba'i 'bras bu la mkhas pa dang /_lan cig phyir 'ong ba'i 'bras bu'i lam la mkhas pa dang /_phyir mi 'ong ba'i 'bras bu la mkhas pa dang /_phyir mi 'ong ba'i 
[\[303b.7\]]'bras bu'i lam la mkhas pa dang /_dgra bcom pa nyid kyi 'bras bu la mkhas pa dang /_dgra bcom pa nyid kyi 'bras bu'i lam la mkhas pa dang /_rang byang chub la mkhas pa dang /_rang byang chub kyi lam la mkhas pa dang /_lam gyi rnam pa shes pa nyid la mkhas 
[\[304a\]]
[\[304a.1\]]pa dang /_lam gyi rnam pa shes pa nyid kyi lam la mkhas pa dang /_rnam pa thams cad mkhyen pa nyid la mkhas pa dang /_rnam pa thams cad mkhyen pa nyid kyi lam la mkhas pa dang /_dbang po la mkhas pa dang /_dbang po yongs su rdzogs pa la 
[\[304a.2\]]mkhas pa dang /_shes rab myur ba la mkhas pa dang /_shes rab rno ba la mkhas pa dang /_shes rab mgyogs pa la mkhas pa dang /_nges par 'byed pa'i shes rab la mkhas pa dang /_shes rab yangs pa la mkhas pa dang /_shes rab mnyam pa med pa la mkhas 
[\[304a.3\]]pa dang /_'das pa'i dus la mkhas pa dang /_ma 'ongs pa'i dus la mkhas pa dang /_da ltar byung ba'i dus la mkhas pa dang /_thabs la mkhas pa dang /_sems can gyi bsam pa la mkhas pa dang /_lhag pa'i bsam pa la mkhas pa dang /_don la mkhas pa 
[\[304a.4\]]dang /_tshig 'bru la mkhas pa dang /_theg pa gsum rnam par dgod pa la mkhas pa ste/_rab 'byor byang chub sems dpa' sems dpa' chen po shes rab kyi pha rol tu phyin pa la spyod pa dang /_shes rab kyi pha rol tu phyin pa mngon par bsgrubs pa dang /_shes rab kyi 
[\[304a.5\]]pha rol tu phyin pa la bsgoms pa'i phan yon ni de dag yin par rig par bya'o//_//ye ng+harmA he tu pra b+ha lbA he tun+te ShAn+ta thA ga to h+ya ba da ta/_te ShA ny+tsa yo ni ro ng+ha e ba~M bA dI ma hA 
[\[304a.6\]]shra ma NaH/_ye ng+ha rmA he tu pra b+ha lbA he tu n+te ShAn+ta thA ga to h+ya ba da ta/_te ShA ny+tsa yo ni ro ng+ha e ba~M bA dI ma hA shra ma NaH//_//ye ng+ha rmA he tu pra b+ha lbA he tu n+te ShAn+ta thA ga to h+ya 
[\[304a.7\]]ba da ta/_te ShA ny+tsa yo ni ro ng+ha e ba~M bA dI ma hA shra ma NaH/_//
