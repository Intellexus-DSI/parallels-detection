[\[1a\]]
[\[1a.1\]]@#/_Ash+tsar+Yodad+hawad+hanen+duneponAmasarbadz+nyArkaban+dorAdz+nyAgamAnAmab+hiprAyar+thobibaraNas+yashAstAhimabAnikaSh+yarutaMsakalabar+t+titAnAMd+har+m+madaprabr-it+terAhomAyAyAHpritAmahIkr-itayugakalpas+yapuN+yameg+hapulaMpUritanayAdaram+b+has+yakathAbidzahAraM/_/
[\[1a.2\]]@#/_/kun mkhyen nyi ma'i gnyen gyi bka' lung gi dgongs don rnam par 'grel pa'i bstan bcos gangs can pa'i skad du 'gyur ro 'tshal gyi chos sbyin rgyun mi 'chad pa'i ngo mtshar 'phrul gyi phyi mo rdzogs ldan bskal pa'i bsod nams kyi sprin phung rgyas par dkrigs pa'i tshul las brtsams pa'igatam ngo mtshar chu gter 'phel ba'izlab gsar pa zhes bya ba bzhugs so/_/
[\[1a.3\]]@/_/rkang bzhi mnyam pa'i brel tA'i yo snye susang du brgyun chags pa prA snyA pa r+b+yor rnam grangs ther ba'abum chur ba gcig rngos 'bro'i dang pa'o bar yod pa dang /_maSh+Tan dag dang ngal brgyad pa du phyur brag gsum las ya drug bdun 'bum brgyad khri sum stong bzhi ba du he nyer pa bzhi pa/_gnyis pa rgu rgyun zhes bya ba'i sdeb sbyor gyis rab tu mdzes par byas pa lo/[\]]
[\[1b\]]
[\[1b.1\]]guNadzalanid+hayomuniHsarbaAt+maiwamAprAp+tasam+wod+hanAs+t+yut+tarastatralak+Sh+m+yAkar/_
[\[1b.2\](]shis pa brjod pa'i sgo dang po rgya che ba'i rgyan las bsam pa rgya che ba/[) ]dpal gyi 'byung gnas thub pa yon tan rgya mtsho thams cad bdag nyid kyis brnyes byang chub bla na med pa der/_
[\[2a\]]
[\[2a.1\]]s+sakalagatiniman+t+raNAmAtsarAsheShatub+h+yAm+p+rasaMpUritAkhyot+tarail+laikhanaiHswAgataM
[\[2a.2\]]'gro ba mtha' dag mgron du 'gugs pa'i cho ga ma lus khyod la rdzogs zhes 'phrin yig dam pas legs phyin pa/_
[\[2b\]]
[\[2b.1\]]samayamihadzinArateHkAr+YatsAkAshakoTiHsamairnirgatApyab+himano\u0f85nimit+tAd+haraM/_
[\[2b.2\]]dus 'dir rgyal ba dgyes pa'i phrin las kun gsal mu dang mnyam par song yang khengs pa'i mtshan ma 'dzin min par/_/
[\[3a\]]
[\[3a.1\]]prabatsanasakalAs+t+rid+hAsam+baraMkAyasaMk+ShipyasaudeshikaHut+tameb+hiHprayats+tshan+tuhI/
[\[3a.2\](]sdom pa gsum gyi bka' drin che ba'i/[) ]gsung rab thams cad rnam gsum sdom pa'i ris su bsdus nas legs par 'doms pa bla ma rnams kyis dge legs stsol/_1_
[\[3b\]]
[\[3b.1\](*]shis pa brjod pa'i sgo gnyis pa gzugs can las mtha' dgagi gzugs can/[)]byang chub mchog tu thugs bskyed rtsa brtan gtong ba che sogs tshogs gnyis dag pa'i chab kyi rgyun/_/spro ba mchog gis yang yang btungs pas mi zad yon tan lo 'dab rab rdzogs sku gsum snye ma g.yur du za/_/'bad rtsol mtshan ma'i kun rtog dang bral 'gro khams 
[\[3b.2\]]mtha' yas mos pa'i shing rta skad cig rer yang phyur bur 'gengs/_/'jig rten gsum na che ba'i che ba thub dbang chos kyi dpag bsam chen pos dge legs grib ma'i 'bab stegs mdzod/_2_/[(*]shis pa brjod pa'i sgo gsum pa rang bzhin brjod pa las yon tan gyi rang bzhin brjod pa/[)]gang zhig skye 
[\[3b.3\]]dang gnas dang 'jig las rnam par grol ba mkha' khyab sku ni rnam rtog spros pa'i mtshan ma zhi/_/gzhan rkyen dag gis rtog pa'i yul las ring du song de so so yang dag rig pa'i rtsal gyis rang byung du/_/mkhyen 
[\[3b.4\]]pa'i ye shes phun sum tshogs brnyes gzhan dag kyang ni de la 'god phyir lam mchog 'doms pa'i thugs brtser ldan/_/sdug bsngal skye ba rgyur bcas 'joms pa'i nus pa rmad byung rdzogs sangs rgyas rnams byang chub bar gyi skyabs su spyon/_3_/[(*]shis pa brjod pa'i sgo bzhi pa bya ba'i rang bzhin brjod pa/[)]rjod byed tshig yi 
[\[3b.5\]]ge'i phreng ba tshar du dngar ba'i gdangs su 'phos pa'i brjod bya don gyis lci ba'i lung*/_/gang la dmigs pas lam gsum gnas pa'i lus can rnams kyi srid pa'i zug rngu mi bzad tshor ba'i rgyun chen gcod/_/de bzhin zhi 
[\[3b.6\]]bsil thar pa nyid dang thams cad mkhyen pa'i gnas la sdang byed sgrib pa bag chags bcas mthar mdzad/_/gang zhig chags bral 'gog pa nyid dang gang gis chags bral mngon du byed pa lam bden dam pa'i chos kyis srungs/_4_/[(*]shis pa brjod pa'i sgo lnga pa yon tan gyi rang bzhin brjod pa/[)]dam pa'i zhal lung dge ba sum 
[\[3b.7\]]ldan thos bsam sgom pa'i spro ba mchog gis byang chub gsos su nyer bsten pas/_/ji lta ba dang ji snyed yul la chags dang thogs pa'i sgrib pa las grol mkhyen rab dar la bab pa'i dpyid/_/gcig tu kun 'byung 
[\[4a\]]
[\[4a.1\]]'bras bur bcas pa'i nyen ldan 'gro ba srid las gdon pa'i g.yar dam mi shigs rwa ba na/_/legs gnas rgyal ba'i gdung 'dzin kun dang rang rgyal nyan thos zhugs 'bras bcas pa'i 'phags pa'i dge 'dun spyi bos mchod/_5_/[(*]shis pa brjod pa'i sgo drug pa bsam pa rgya che ba/[)]phyogs bcu 
[\[4a.2\]]mu med zhing khams dag na byon dang 'byon gyur da ltar gzhes pa'i rgyal ba kun gyi ye shes dngos/_/sems can khams su rang gi rigs mchog rma med yod pa gnas skabs dri mas bsgos pa sbyong phyir sprul pa'i bu/_/de mtshan thigs 
[\[4a.3\]]pa rna ba'i bcud du lan re sim pas dus gsum pa yi sangs rgyas mtshan du dag ldan ljags/_/'gyur dgu mnyan pa'i bsod nams mchog gi 'bab stegs byed pa 'jam pa'i dbyangs khyod skye bar dge ba'i bshes su mdzod/_6_/[(*]shis pa brjod pa'i sgo bdun pa bar mchod pa'i zung ldan las rkang pa dang po dang gsum par yod pa/[)]mang mang zhing gi smra ba'i rgyal po gang+gA'i 
[\[4a.4\]]rdul gyi grangs snyed gsung gi gsang ba mtha' dag bsdus pa'i gzugs/_/'jo sgeg zla ba gsar pa'i lang tshos yid kyi srub shing bye ba'i dpal 'phrog thugs rje'i ga pur 'thul ba'i dpyid/_/lhang lhang tam+bu 
[\[4a.5\]]ra yi rgyud las srid zhi'i chos rnams nyams dang 'gyur ba stong gi lam du 'gro ba'i glur/_/dal bur len pas skal bzang rig pa'i sgo brgya 'byed pa dbyangs kyi rgyal mo rtag tu snying gi pad+mar rol/_7_/'jug pa bcu pa'i sprul pas ma bteg srid pa'i bla nas bla mar 
[\[4a.6\]]'phags pa dga' ldan gzhal med khang pa nas/_/bskul ba med par lus can kun gyi sdug bsngal tshor ba dpyis 'byin byed pa'i thabs tshul sgrub la shin tu dges/_/[(]phyag bya ba'i sgo dang po rgyu med pa la 'bras bu rang gi ngo bo nyid ston pa'i srid pa can/[)]ji bzhin min pa'i gtam gyis ma bsngags 
[\[4a.7\]]dman pa'i lam las chen po bdun gyis nges par mngon 'phags theg chen gyi/_/lam mchog kun du snang ba'i dpal ster mi pham mgon khyod zhabs rdul dmar 'od snying la sim phyir gtsug gis bsten/_8_/[(*]phyag bya ba'i sgo gnyis pa las kyi rgyu las rnam 'gyur gyi rgyu/[)]ston pa bla na med pa'i 
[\[4b\]]
[\[4b.1\]]ye shes dri med rang gzugs thun mong gdul bya'i snang ngo ru/_/chos dang don sogs tha dad yang dag rig pa'i 'phrul gyis rab 'byams lung gi ri mo dag_/'dod lha'i dpung gis bsub tu med par mkhyen rab yangs par skad cig rer yang 'god pa'i mtshar/_/lhar 
[\[4b.2\]]bcas 'jig rten yongs kyi bsngags 'os bstan pa sdud mdzad 'phags pa'i tshogs la gus pas 'dud/_9_/[(*]phyag bya ba'i sgo gsum pa 'gog rgyan las byung ba 'gog pa/[)]snyigs ma'i dus su ston pa rang nyid rgyud dang bstan bcos mdzad dang 'dzin pa'i tshul 'byung bar/_/lung bstan phal cher dgongs pa tsam mam 'on te 
[\[4b.3\]]nges pa'i don du min na dzam+bu'i gling*/_/mdzes par byed pa'i rgyan drug dag dang rmad byung gnyis sogs bka' lung thams cad rang dbang du/_/rnam par 'grel la bsnyengs pa med pa'i blo gros 'di 'dra 'ga' la srid pa min 
[\[4b.4\]]pas so/_10_/[(*]phyag bya ba'i sgo bzhi pa dpe rgyan las smad pa'i dpe/[)]sA la'i rkang 'thung 'khrigs pa'i nags tshal bskyod cing 'phos pa'i dri yi bzhon pa yid 'ong mas/_/lam ring dub pa'i don mthun mang po dbugs 'byin mkhan des brgya yi char yang mi phod pa'i/_/nges par 'byung ba'i tshul khrims bslab pa gang la 
[\[4b.5\]]gnas na srid pa'i gdung ba 'jil ba'i sman/_/dam pa'i chos 'dul snang ba mchog gis yid kyi srub shing bgrod pa 'gog byed kun kyang dad/_11_/[(*]phyag bya ba'i sgo lnga pa bya ba'i rang bzhin brjod pa/[)]gzhan la phan 'dogs dam bca'i yi ge snying la bris nas ris su ma chad sems can 
[\[4b.6\]]la/_/yid gcugs byams dang brtse ba'i 'dzum gyis mdun nas bsu ba thams cad mkhyen kun bgrod gcig lam/_/rgyal ba'i myu gu bgrang du med pas srid pa gsum ni snying por ldan par byed pa'i chos/_/stong nyid snying rje dbyer med 
[\[4b.7\]]bdag nyid byang chub sems mchog legs par 'doms de thub pa'i sras/_12_/[(*]phyag bya ba'i sgo drug pa rigs pa'i rgyu la chos dpes bgrang bya/[)]gang la sbyangs pa'i rnam par 'byed pas gti mug 'thibs po skad cig gnyis par mi gnas byed/_/zag bcas zag pa med pas bsdus pa'i shes bya 
[\[5a\]]
[\[5a.1\]]mtha' dag rang spyi nges pa'i mtshan nyid kyis/_/smra ba'i 'bab stegs thung ngur mi 'gyur thams cad mkhyen lam chos mngon bstan pa sgron me ltar/_/kun du snang byed shes bya kun gyi rgyal po de dag gus pa'i sems kyis ri mor bya/_13_/[(*]phyag bya ba'i sgo bdun pa ldan pa'i gzugs can/[)]bgrang 
[\[5a.2\]]las 'das pa'i bskal pa'i phreng bar dgang bar dka' ba'i tshogs gnyis chu yi phung po yang*/_/blo ldan gang gis skad cig rer yang thabs shes nor bu'i 'byor pa ldan par bskyil ba'i nang*/_/rtun pa yang rab dri yi bzhon pas bsrubs pa'i 
[\[5a.3\]]snying po sku bzhi zung 'jug lhun po can/_/tshe gcig 'grub pa rgyud sde zab mo mtha' drug tshul bzhi'i lam nas smra de smra ba'i mchog_14_/[(*]phyag bya ba'i sgo brgyad pa cha shas gzugs can/[)]dug gsum zas la mngon par zhen pas blo gros rang bzhin gsal ba'i 'od/_/yongs su nyams byas mtha' 'khob mun par dge sdig 
[\[5a.4\]]las kyi 'jug ldog gi/_/gom pa nyam nga'i g.yang du 'degs 'jog kye ma snang byed su zhig ces/_/zlos pa'i tshe na bden gnyis chos kyi nyi zla'i sgron 'degs zhi ba 'tsho/_15_/ka dag chos dbyings chu gter chen por skyon bral pad+ma'i 
[\[5a.5\]]khang bzang dbus/_/smon lam 'gag pa med pa'i rtsal 'khrungs mtsho skyes rdo rje sprul pa'i sku/_/snyigs ma'i 'gro la phan pa'i thugs rje gal te gzugs su gnas gyur na/_/[(]phyag bya ba'i sgo dgu pa stobs mtshungs pa'i rab spel/[) ]theg par dka' ba'i dogs pas skrag nas 
[\[5a.6\]]nor 'dzin bu mo ring zhig 'dar/_16_/[(*]phyag bya ba'i sgo bcu pa mnyam 'jog gzugs can/[)]lung dang rigs pa'i lam chen las 'ongs sgrub dang sun 'byin nyi ma yis/_/lta ngan 'chal gtam dbyangs su len rnams mya ngan mun par bcing rigs sam/_/stong lta had pos sems can bslur brtsams ha shang khyod nyid 
[\[5a.7\]]rang gi skyon/_/pad+ma'i ngang tshul chen po khyod 'dra bstan la ri mor bgyis pa su/_17_/[(*]phyag bya ba'i sgo bcu gcig pa ldan pa'i gzugs can/[)]dus gsum shes par bya ba'i dngos po ma tshang med pa kun mkhyen gyi/_/gnyis su med pa'i ye shes me long 
[\[5b\]]
[\[5b.1\]]dag pa la shar 'phrin yig gis/_/sA la'i rkang 'thung 'khrigs pa'i nags su dam chos dge ba'i snying po can/_/mngon par bsngags pa'i dus steng legs son chos rgyal dang po tho tho ri/_18_/[(*]phyag bya ba'i sgo bcu gnyis pa bsam pa rgya che la gzugs can gyis brling ba/[)]puN+Da rI kas rang gi lag mtshan snying rje'i gter gyis ring mo 
[\[5b.2\]]nas/_/byang chub spyod pa'i g.yar dam smon lam gcad du med pas lu gu rgyud/_/legs par sbrel ba'i yul ni rjes dran sa gzhi skyong ba'i zlos gar gyis/_/bod 'bangs sems can rdzogs ldan bskal pa'i 
[\[5b.3\]]bde ba la sbyor srong btsan rje/_19_/mda' lnga'i nus pa snying la bkang ba'i mi srun tshig gi bslu brid mtshon/_/bye ba phrag mang dus gcig phab kyang 'jam dpal gzhon nus sprul pa'i sku/_/gzhon nur gyur kyang chos la gnas pa'i dka' thub ma rmas khyad par gyis/_/
[\[5b.4\](]phyag bya ba'i sgo bcu gsum pa sems ldan rab rtog_/[)]mgrin sngon skyengs te gangs ri'i phag tu yibs pa min nam khri srong rje/_20_/[(*]phyag bya ba'i sgo bcu bzhi pa ma bsdus pa'i gzugs can/[)]rnam dag bshad sgrub phan pa'i rig sngags mang pos btab pas lung rtogs kyi/_/bstan pa dam pa'i lus srog shin tu brling bar byed pa'i bka' khrims 
[\[5b.5\]]btsan/_/sems can khams su nad dang 'thab rtsod rgud pas rab dben skyid pa'i mgron/_/gsar du 'gugs pa'i cho ga kun shes mnga' bdag chen po khri ral pa/_21_/[(*]phyag bya'i sgo bcu lnga pa bsam pa rgya che/[)]'phags yul lnga rig smra ba'i dbang po grangs med dbus su 
[\[5b.6\]]mgrin pa nas/_/legs bshad snyan dgu 'jo ba'i rgyal po'i go sa bla na med 'gying yang*/_/'gror gnas bde bar gshegs pa'i snying po sgrib pas gos pa bsal phyir du/_/gangs can 'dzin mar zhabs kyis bcags pa'i paN 
[\[5b.7\]]chen thams cad gtsug tu mchod/_22_/[(*]phyag bya ba'i sgo bcu drug pa cha shas kyi gzugs can/[)]rdo rje rnon po'i gsang gsum byin rlabs mtshar sdug sgeg mo'i kha yi chang*/_/bran pa'i mod la blo gros ba ku la yi mchu 'dab yid 'ong brgya/_/phye ba las ni gangs can skad dang rjes su 
[\[6a\]]
[\[6a.1\]]mthun pa'i brda yig gi_/li shi'i dri bsung gsar pa'i 'byung gnas sam+b+ho Ta la gus pas 'dud/_23_/[(*]phyag bya ba'i sgo bcu bdun pa yan lag gsum pa'i gzugs can/[)]dka' ba brgya phrag brtsegs pa'i gdung ba dbugs 'byin grogs su byang chub sems/_/yid 'ong bsil yab dag tu bsten cing 
[\[6a.2\]]dam chos rin thang che ba'i khur/_/'dren pa'i cho ga brda sprod rig pa'i gom stabs stong du bsgyur la mkhas/_/sad mi bdun dang ka cog la sogs skad gnyis smra ba'i tshogs la 'dud/_24_/[(*]phyag bya ba'i sgo bco brgyad bsgrub byed kyi rgyu las skyed byed bskul ba'i rgyu/[)]dpal ldan gru 'dzin ri bo'i 
[\[6a.3\]]mgon po srid pa 'grub byed rgyu yi tshul/_/'od gsal 'chi ba med pa'i gdung gi skye ba mngon par bzung ba gang*/_/'dzam gling thub pa'i rgyal srid skyong la bsnyengs pa bral ba'i blo gros kyis/_/dran dbang kunaM du dgaM' 
[\[6a.4\]]ster snying pos skya pa yis bdag byin rlobs/_25_/[(*]phyag bya ba'i sgo bcu dgu pa yon tan gyi rang bzhin brjod pa/[)]dpag med bskal pa'i phreng bar rab bsags sbyin pa la sogs bsoMd naMms tshogs/_/byang chub mchog gi rtse moMr lud pas mi mthun med par bskrun pa'i sku/_/stong pa'i mkha' la rdzu 'phrul rkang pa'i 'degs 'jog 
[\[6a.5\]]re mos bsgyur ba yis/_/po ta la sogs gdugs phyed la 'khor mkha' 'gro'i dbang po de la 'dud/_26_/[(*]phyag bya ba'i sgo nyi shu pa bsam pa rgya che ba yan lag can gyi gzugs kyis brling ba/[)]mu med phyogs bcu'i 'jig rten dag na dus gsum gshegs pa'i sangs rgyas kyi/_/gsung gi gsang ba bsam mi 
[\[6a.6\]]khyab par dbang 'byor dpal ldan rdo rje 'dzin/_/dus 'dir dam chos rnyog pa bgrung phyir gangs can nor gyi blo gros mar/_/skye ba dam pa'i zlos gar bsgyur ba dge legs gragaMs paM'i rgyalaM mtshaMn 'dzin/_27_/[(*]phyag bya ba'i sgo nyer gcig pa rig byed kyi gtam sbyar ba'i mtha' dag gi gzugs can/[)]legs 
[\[6a.7\]]bshad nyi ma'i 'od la sdang zhing mtha' bral mkha' yang 'bigs sems can/_/smra ngan rdul brtsegs ri bo'i khengs pa yongs su snyol la mi 'jigs par/_/lung dang rigs pa'i kho lag rab rdzogs brda sprod tshad ma'i rno 
[\[6b\]]
[\[6b.1\]]mtshon can/_/kunaM dgaM'i dpal ster chos kyi rgyalaM mtshaMn phyogs bcur btsugs pa'i lha yi dbang*/_28_/srid pa gsum las ring du mngoMn 'phaMgs mchog gi go 'phang brnyes gyur kyang*/_/de yi bloM grosaM khams gsum 'gro la phan pa'i rgyu phyir yang dag 'bab/_/gcig 
[\[6b.2\]]tu mkhas pa'i spyod tshul gsum gyis chos kyi rgyalaM mtshaMn brten byed kyang*/_/[(]phyag bya ba'i sgo nyer gnyis pa gzhi gcig gis chos du ma 'gal ba/[)]chos min thams cad yongs su nyams mdzad chos kyi rgyal po gtsug gis bsten/_29_/[(*]phyag bya ba'i sgo nyer gsum pa nyams ldan gyi rgyan las dpa' ba'i nyams/[)]nor rgyas ngal ba'i sdig pa ma byas sa 'dzin yang ni bsgril ba 
[\[6b.3\]]med/_/tshigs bzang rgan po grogs su ma bkug chu yi gter yang ma bsrubs par/_/bdud rtsi'i gtam snyan kun gyi 'byung gnas rigs gsum rnam 'phrul saM skyaM paM'i/_/gdungaM rabaMs mtshar du dngar ba byon dang 'byon 'gyur snyan 
[\[6b.4\]]dngags dbyangs kyis mchod/_30_/[(*]phyag bya ba'i sgo nyer bzhi pa yan lag gnyis pa'i gzugs can/[)]bskal pa snyigs ma lnga bdo'i dus na nga yi lung dang rtogs pa'i bstan/_/bshad sgrub zung gis 'dzin spel byed po mtshungs med de ni 'di'o zhes/_/nges par lung du bstan pa'i phrin yig bsub tu med pa stobs bcu pa'i/_/
[\[6b.5\]]ye shes dag pa'i smyug gus bris pa rdo rje 'chang dbang kun dga' bzang*/_31_/[(*]chos can 'gog pa/[)]de yi yon tan bskal par brjod kyang mthas gtugs dben pa'i phyogs re'i gtam/_/thos pa'i blo ldan lan gcig min par thal sbyar brel 
[\[6b.6\]]la ngo mtshar bskyungs/_/'di mtshan thos pa 'dzin pa'i lam du lan re lhung ba'i legs byas kyang*/_/ngan 'gro dman pa'i skye gnas 'gog pa'i mchog tu thams cad mkhyen pas bsngags/_32_/[(*]phyag bya ba'i sgo nyer lnga pa bsdus pa'i dpe/[)]mang du thos blo tsam gyis 'jaMm paM'i dbyaMngs/_/
[\[6b.7\]]mtshungs par bsngags pa min yang tshul khrims dang*/_/ting nge 'dzin dang shes rab bslab pa'i gzhung*/_/smra mkhas lhunaM gyis grubaM pa 'dis kyang ngo*/_33_/[(]phyag bya ba'i sgo nyer drug pa gsal byed las rigs brjod pa tha ma'i gsal byed/[)]e waM pa yi lugs bzang 
[\[7a\]]
[\[7a.1\]]lam gsum khongs/_/mdzes byed rgyan gyi dam pa bskal pa brgyar/_/brtan pa'i cho ga rab rdzogs rgyal tshab tu/_/rim par byon rnams skye ba gtan gyi skyabs/_34_/[(*]phyag bya ba'i sgo nyer bdun pa dpe rgyan las chos dpe/[)]'jal byed dpyad pa gsum dang man ngag gis/_/gzhal bya dam pa'i chos 
[\[7a.2\]]dang chos min dag_/rnam par 'byed pa'i rgyal po nyi zla ltar/_/yongs grags boMd kyiM mkhaMs paM kun la dad/_35_/[(*]phyag bya ba'i sgo nyer brgyad pa bsdus pa'i gzugs can/[)]gzungs dang spobs pa shes rab rdzas sbyor gyis/_/dgongs 'grel 'gyur dgu'i dka' gnas rin chen mig_/
[\[7a.3\]]drang por 'bigs la 'jigs med grub pa'i rtags/_/bsgrigs legs phreng du bstar ba 'dren byed dpyid/_36_/[(*]phyag bya ba'i sgo nyer dgu pa mtshungs pa gsal byed las gzhung gis dngos su zin pa'i 'gog pa dang dgod sgra can/[)]'chad rtsod rtsom la mi 'jigs ngagaM gi dbaMng*/_/grub mthus bloM gsal bye ba'i snyems pa 'gog_/gsar rnying grub pa'i 
[\[7a.4\]]srol bzang ris med pas/_/rgya mtsho'i gos can nye 'khon med la dgod/_37bcu phrag grangs su rdzogs pa rig pa'i srog_/'chi med rtag par sgrub pa'i phrin las ni/_/phyogs kyi dkyil 'khor 
[\[7a.5\]]kun du bkod pa yis/_/thub bstan rab tu gsal byed khyod rmad byung*/_38_/[(]phyag bya ba'i sgo gsum cu pa skyed byed kyi rgyu/[) ]khyad par bdag blo rab rmongs rdo ba'i khams/_/rang bzhin mnyen par bcos su med na yang*/_/rig gnas rgya mtsho'i nang du drangs pa'i drin/_/bsam kyin dad 
[\[7a.6\]]pa'i ba spu gcig tu phyogs/_39_/[(*]phyag bya ba'i sgo so gcig pa yan lag gnyis pa'i gzugs can/[)]gzhan yang gsar rnying bka' dang zab gter gyi/_/[(]ldan pa'i gzugs can/[)]srol chen 'byed pa'i thugs rje'i dar bab mas/_/bstan 'gro'i dge legs yid gcugs mdza' na bo/_/'gugs byed phyag bgyir 'os pa kun la dad/_40_/[(*]'di nas brtsams te ljongasa'adir thugs rje lhag par che ba'i skyes bu dam pa rnams la bsngags pa rab spel/[)]mi 'gyur bde pa'i 
[\[7a.7\]]thang chen stong pa nyid/_/yang dag rtogs pa'i rgyal po mngon gyur kyang*/_/ngo mtshar mdzad pas ma hA b+ho Ta'i ljongs/_/phan pa sgrub pa'i brtson 'grus bran ltar bzang*/_41_/[(]mtha' dag gzugs can/[)]byams pa'i 
[\[7b\]]
[\[7b.1\]]rtsa brtan snying rje'i yal ga rgyas/_/kun dga' ster ba'i yon tan me tog bkra/_/sku gsum 'bras bu smin pa'i dpag bsam shing*/_/bkra shis grib ma snum ldan kun la 'bebs/_42_/se na shu b+har grags pa'i rgyal po'i khab/_/rgyal ba gnyis pa'i lugs 
[\[7b.2\]]bzang nor bu'i tog_/dpal dang mchog gi 'byung gnas dam pa des/_/bshad sgrub rgyal mtshan rtse na brtan par byas/_43_/[(*]sbyar ba'i dpe/[)]rang gzhan grub pa'i gzhung lugs rab 'byams kyi/_/[(]ldan pa'i gzugs can/[)]pha mtha' la son 'bras bu phyogs kun las/_/rnam par 
[\[7b.3\]]rgyal ba'i mtshan gyi bkra shis dbyangs/_/dpal ldan chos kyi grags pa bas kyang snyan/_44_/shin tu dar byas kho ra khor yug tu/_/rdzogs sangaMs rgyasaM kyi zhal lung dri ma med/_/lung rtogs yon tan phunaM sum tshogaMs 'dzin las/_/byung ba'i 'chad 
[\[7b.4\]]rtsod rtsom pa'i phrin las rgyun/_45_/[(*]rab spel/[)]srid zhi'i mtha' chen 'gongs pa'i mya ngan las/_/[(]bya ba brjod pa thog ma'i gsal byed/[)]'das par kun du bzaMng bzhin dbang gyur kyang*/_/ris bral 'gro ba mang poM'i bran nyid du/_/dam bcas 'bras bu ngur smrig rgyal mtshan bzung*/_46_/zab 
[\[7b.5\](*]mtshungs pa gsal byed las mtshan nyid mthun sgra can/[)]rgyas gdams pas rgyags pa'i mgrin pa las/_/rtag par bkra shis byed pa'i chos kyi glu/_/rtsol med lhun gyis grub par 'jo ba la/_/dbyangs mchog rdo rje chos dang mtshan nyid mthun/_47_/[(*]las kyi rgyu las rnam 'gyur gyi rgyu/[)]dpal ldan rdo rje 'chang gi gsang ba gsum/_/blo dman 
[\[7b.6\]]mos par 'tsham pa'i sgyu 'phrul gzugs/_/kun mkhyen choMs kyi rgyal srid skyoMng ba la/_/sde snod smra ba yongs kyi gtsug na mtho/_48_/[(*]mdzes pa'i yon tan gtam la sbyar ba/[)]lha mchog ngag gi dbaMng phyug dpal gyi mgur/_/rjes su chags 
[\[7b.7\]]pas blo ldan kunaM dgaM' brgya/_/skyed byed legs pa'i lam ston thun mong mchog_/zung gi dngos grub 'byungaM gnaMs rmad du byung*/_49_/[(]rab spel/[)]lung rtogs chos kyi tshul la sbyangs pa'i thugs/_/mkha' ltar yangs pa'i rnam 'gyur 
[\[8a\]]
[\[8a.1\]]ci 'dod kyi/_/legs bshad 'dzad du med pa 'byung ba'i gnas/_/lnga rig bstan pa'i snang byed bla na med/_50_/[(*]yan lag gcig pa'i gzugs can/[)]byang chub mchog tu mngon par sangs rgyas pa'i/_/ye shes rgya mtsho'i rnam par 'phrul pa'i sras/_/lnga rig gzhung gi brjod 
[\[8a.2\]]bya ma lus pa/_/snyan dngags dam pa'i glu ru len la dpa'/_51_/[(*]rig byed gtam dang sbyar ba'i bsdus dang ma bsdus 'gres pa'i gzugs can/[)]brtse chen kun dga' snying po'i lung rtogs kyi/_/chos tshul lam gsum sgrib pa sbyong ba'i rgyun/_/mang thos skal ldan shing rta'i dka' spyad kyis/_/mi nub rtag tu 'phel ba'i 
[\[8a.3\]]cho ga bsgrubs/_52_/[(*]skyod byed 'grub pa'i rgyu/[)]chos kyi bkra shis dam pa 'jig rten 'di'i/_/rgyan du brtan pa'i cho ga rig pa'i gzhung*/_/rab 'byams legs par smra ba'i ngo mtshar gyis/_/ngag gi dbaMng phyug dgyes pa'i 'dzum mang ston/_53_/[(*]dngos po'i dpe/[)]sangs 
[\[8a.4\]]rgyas gang+gA klung gi bye snyed kyi/_/byin rlabs nus pa rgya mtsho chen po'i rjes/_/song ba sngags kyi spyod pas rang dbang du/_/grub pa'i yon tan phung po bsam las 'das/_54_/[(*]'di nas brtsams te sde dge'i gdung rabs bstan pa la sku drin che ba rnams la bsngags pa'i thog mar dngos po'i dpes brling ba'i mchog gi nges bstan/[)]'khrul snang rang sar dag pa'i rang rig par/_/dus gsum dngos po 
[\[8a.5\]]sgrib med bkra ba yi/_/mtshon phyir grub pa'i mtshan ma kun dga'i dpyid/_/ci yang ngom pa yon tan rgyaM mtsho bzhin/_55_/[(*]mtha' dag gi gzugs can/[)]ris bral byams pa'i btung ba ngoms med du/_/bsten pas stobs 
[\[8a.6\]]kyi shugs 'chang sa srung dbang*/_/sde bzhi phun sum tshogs pa'i skyed mos tshal/_/dge ba'i gom stabs lhod po cir yang bsgyur/_56_/[(*]dgag pa'i dpe/[)]gang gis bsgrun min dpung pas sa yi steng*/_/rang dbang byed par mtshungs kyang pad dkar mig_/'tshe 
[\[8a.7\]]ba chos su 'doms phyir sangs rgyas kyi/_/bstan pa'i dpal gyur khyod las shin tu dman/_57_/[(]khyad par la gnas pa'i do[)(]nan bkod pa/[)]bsod nams phun sum tshogs 'dod sa bdag gi_/las ni sems can thams cad bde ba'i rgyu/_/bdag don bor ba rgyal 
[\[8b\]]
[\[8b.1\]]ba'i myu gu rnams/_/gzhan phan min pa'i bsgrub bya cang srid dam/_58_/[(*]rnam 'gyur gyi rgyu/[)]gzhan yang snying stobs rab brling spyod pa yis/_/rgyal bstan bla nas bla mar 'degs pa'i ched/_/blo ldan byang chub sems dpa' sa skyong du/_/brdzus pa'i bsngags 'os kun la gus btud 
[\[8b.2\]]nas/_59_/[(*]'di nas brtsams te dngos po nges par bstan pa'i dang po rigs pa rang bzhin brjod pa/[)]gang zhig thos na yon tan kun gyi ma/_/dkon mchog dam pa'i chos la dad gsum gyi/_/rtsa ba brtan pa'i rang bzhin bdud las bzhis/_/gzhom du med pa thog mar dge ba'i chos/_60_/[(*]ma bsdus pa'i gzugs can/[)]legs par thos pa'i ma mas bskyed bsrings pa'i/_/
[\[8b.3\]]rnam par 'byed pa'i bu mo mig yangs mas/_/dpyad na mi bslu nges pas dga' ba'i grogs/_/gsar du thob pa bar du dge ba'i chos/_61_/[(*]yan lag gnyis pa'i gzugs can/[)]bsams byung mthu yi sor mos yid gnyis mdud/_/
[\[8b.4\]]yongs su bkrol te rtse gcig mnyam bzhag pas/_/brjod bya'i snying po ji bzhin rtogs pa'i blo/_/rnam par rgyas de tha mar dge ba'i chos/_62_/[(*]rigs mthun ldog pa can la rab rtog gis brling ba/[)]gang des dben pa'i sngo bsangs mun pa che/_/nyin mtshan mgon po zung gis ma phrogs shing*/_/
[\[8b.5\]]g.yo thabs stong gis bslu bar ma nus par/_/brtse med snying nas bzung snyam bgyid pa de/_63_/[(*]yon tan gyi rang bzhin brjod pa/[)]snang ba dam pas yongs su bsal slad du/_/byang chub mchog tu thugs bskyed smon pa'i stobs/_/gzhan la khyad par gyur pa'i 'phrin dang po/_/mu 
[\[8b.6\]]med rgyal bas bsgrags pa shAkya'i sras/_64_/[(*]bsam pa rgya che ba/[)]dga' bar ldan pa'i yid bzang grangs med dbus/_/theg chen chos kyi gtong phod mi dman yang*/_/smon bya'i snying po rjes su dran pa'i gar/_/'dzam gling 'dzin ma'i do ra yangs par bsgyur/_65_/[(*]bsdus shing ma bsdus pa'i gzugs can rig byed kyi gtam la sbyar ba/[)]de na 
[\[8b.7\]]ngo mtshar sngon med rlabs kyi lce/_/srid pa gsum las 'das par glal ba yi/_/bsam yas legs par spyad pa'i chu gter las/_/byang chub bdud rtsi brnyes pa'i tshul chen bstan/_66_/[(*]rab spel/[)]khyad par bsod 
[\[9a\]]
[\[9a.1\]]nams brgya yi byed po des/_/yang yang legs par bkrus pa zla ba'i bzhin/_/mthong na mi mthun bral ba'i ya mtshan de/_/'jig rten kun du lham mer ngom pa bzhin/_67_/[(*]rab spel/[)]ban+d+hu dzI ba kA yi mchu sgros dang*/_/mu tig phreng ba dngar ba'i tshems bar nas/_/
[\[9a.2\]]glog 'gyu stong gi mnyen lcug sma 'bebs su/_/byed pa 'phrul gyi ro 'dzin cir yang bsgyur/_68_/[(*]rigs brjod pa tha ma'i gsal byed/[)]de tshe kun gyi rna lung 'bab pa'i gdangs/_/snyan dgu ma tshang med pa'i rgyud gcig las/_/tha dad rang rang skad du 'phos pa'am/_/byin gyis rlabs sam 
[\[9a.3\]]rjes su gnang ba'i bka'/_69[ (*]yon tan ma tshang ba'i khyad par brjod pa/[)]/srid pa gsum gyi kun rtog sngo bsangs ma'i/_/dpung pa bag chags bcas las 'das gyur kyang*/_/sems can sna tshogs mos pa'i rgyun phyogs su/_/gzhol zhing babs pa'i rnam grangs bsam 
[\[9a.4\]]mi khyab/_70_/[(*]rab spel/[)]tshig don lang tsho dar bab bka' gang dag_/ji snyed 'dzin dang sdud byed gzungs kyi sgo/_/dbang thob mang pos slad 'byin bsdus pa dang*/_/yi ger bris pa'i glegs bam bgrang du med/_71_/[(*]rig byed kyi gtam la sbyar ba'i ldan pa'i gzugs can/[) ]bka' lung dri med shel gyi khang pa'i ngos/_/
[\[9a.5\]]drang dang nges pa'i gzugs dang gzugs brnyan gyi/_/ltad mo mtshar du dngar ba'i khyad par dag_/tshul bzhin dpyod pa'i rgyal po rnam mang gis/_72_/[(*]mang ba'i dpe/[)]rgya chen sdud dang zab mo rnam par 'byed/_/dkrugs pa sdebs phyir byas pa'i 
[\[9a.6\]]bstan bcos grangs/_/bskal pa'i char dang dbyig 'dzin ma yi rdul/_/chu gter thigs pa'i rjes su rkang pa 'jog_73_/[(*]sems med rab rtog[)]'on te bka' don legs par bshad nga ni/_/rang dga'i tshig don 'dre na mi rung zhes/_/'phags yul gdod nas grub pa'i skad 
[\[9a.7\]]rigs kyi/_/lkog na sbas pa'i brtul zhugs bzung ngam snyam/_74_/[(]rab rtog[)]de tshe mkhas pa'i tshogs dang lo tsA ba/_/rgyal chen rnams kyi rtsom pa rmad byung dang*/_/thub pa'i lung bstan rtse dga' dran che bas/_/gangs can brda yi lam du brgyud cing byon/_75_/
[\[9b\]]
[\[9b.1\]]gang tshe legs par gsungs dang dgongs 'grel zhes/_/mtshan gyi gling bu gang du snyan pa der/_/mtha' 'khob ming gi dud mo bskal pa yi/_/pha rol la yang gnas pa'i go sa phrogs/_76_/[(*]yan lag can gyi gzugs can/[)]gzhi lam 'bras bu'i ltad mo bkrag po che/_/'gog byed sgrib gsum gnyen 
[\[9b.2\](]rgyu'i rgyan las rig pa'i rgyu/[)]po bla na med/_/snang ba mi zad mdzod kyi nyi ma 'di/_/thob pa'i 'jig rten skal ba mi dman grang*/_77_/[(*]sbyar ba'i 'gog pa/[)]mthong chos slad ma'i gnas skabs mthar thug gi_/'thob bya yid 'ong nges par 'byin pa'i dpyid/_/dam chos yongs 'du'i 
[\[9b.3\]]dbang po 'di yod bzhin/_/dpag bsam rkang 'thung phal la re ba lhod/_78_/[(*]rmad byung gi dpe/[)]gang zhig thob na gnas skabs 'dod pa dgu/_/rtog med char du bsnyil ba yid bzhin nor/_/byang chub gsum gyi 'bras bu 'byin nus na/_/'chos skyob yon tan ldan pa'i 
[\[9b.4\]]rjes su snyegs/79_/[(*]chos dpe la gzugs can gyis sba ba/[)]gang 'di yi ge'i ris su 'dri ba dang*/_/klog pa la sogs legs byas re re'i mtha'/_/mkha' bzhin gzhal du med pa'i lung gi rnga/_/bden dpang tshad ma de bzhin gshegs pas bskul/_80_/[(*]bsdus shing ma bsdus pa'i gzugs can/[)]dam pa'i zhal lung bdud rtsi 'jig rten 
[\[9b.5\]]na/_/yun du gnas pa'i rtse dgas byang chub kyi/_/lang tsho mchog tu bdo bar 'dod pa'i las/_/klog spong las kyi 'khor lo rnam pa gsum/_81_/[(*]rigs brjod pa tha ma'i gsal byed/[)]de ni brjod bya bden pa zung gi gnas/_/ma nor legs par 'doms pa'i tshogs pa 
[\[9b.6\]]gsum/_/'dus pa'i rang bzhin tshad mar gyur pa'i lung*/_/glegs bam phreng du dngar ba 'di la rag_82_/[(*]bzhi ga'i thog mar yod pa chod pa'i zung ldan/[)]tshul chen 'di dag don dang ma 'brel ba'i/_/tshul lugs smra ba'i mgrin pa dpang mtho yang*/_/tshul min mun pa 'dom gyis 'jal ba 
[\[9b.7\]]bzhin/_/tshul bzhin rig pa'i mdun sar khrel ba'i rgyu/_83_/[(*]smad pa'i dpe/[)]de sogs bsam gyis mi khyab dgos pa dang*/_/phan 'dogs yon tan che ba'i rigs pa lung*/_/mi zad tshangs pa'i bu mo'i rgyud mang gi_/dpal yang nyung ngur byed 
[\[10a\]]
[\[10a.1\]]pa'i glu dag gis/84_/[(*]'byung min gyi dpe/[)]rings par bsu bas sngon med 'dzum gyi rlabs/_/nya rgyas zla ba 'bum phrag bzhu ba'i tshon/_/bzhin la byugs pa bzhin du sa la spyod/_/sras bcas spro ba mchog gi rtse mor phyin/_85_/[(*]sh+lau ka gnyis ldan pa'i gzugs can/[)]grangs med skye bar bsags pa'i 
[\[10a.2\]]legs byas kyis/_/mngon mtho mi bdag chen po'i zhabs zung gi_/'khor lo'i yan lag ldan pa khyo shug dag_/gdub sil mgrin pa'i rdza rnga 'khrol ba can/_86_/khengs ldan phyogs kyi sa 'dzin bye ba yi/_/thor tshugs dbang 
[\[10a.3\]]sngon zhun ma 'khyil ba'i rdzing*/_/rgyan phreng pad+ma kun nas dgod pa der/_/ngal bsor spyod pa'i dbang phyug mi yi lha/_87_/[(*]rigs brjod pa bar gyi gsal byed/[)]kun mkhyen chos kyi rgyal po'i bstan pa la/_/phan pa bgyis pa zla med mi yi lha/_/lus can tshe ring sgrub pa'i rig byed sogs/_/gtsug lag 
[\[10a.4\]]lugs brgya mkhyen pa'i dbang phyug dang*/_88_/[(*]ldan pa'i gzugs can la rab rtog gis sba ba/[)]skye dgu yongs kyi bsod nams khang pa ru/_/snga na med pa'i bde skyid snying gi mdza'/_/'gugs phyir lha brgya'i mgon po mig stong can/_/dbang gi las grub mi bdag rdzu 'phrul zhugs/_89_/
[\[10a.5\](*]sgras zin mtshungs pa'i ldog pa can las gcig gi ldog pa can/[)]gtsug lag kun la blo gros rnam gsal zhing*/_/grags snyan rgya mtsho'i ska rags can mdzes pa'i/_/smra mkhas de ni dge dbang dang mtshungs mod/_/'byed byed tshangs par spyod pa'i brtul zhugs yod/_90_/[(*]yan lag gcig pa'i gzugs can/[)]'jig rten stobs kyis 
[\[10a.6\]]dregs pa bye ba brgya'i/_/gtsug rgyan nor bu'i khri 'phang ga la bar/_/shin tu brling bar ngal bsor spyod pa'i dbang*/_/las shugs btsan pos bskur ba'i bla ma che/_91_/[(*]rab spel gyi rgyan/[)]kun du dga' bskyed yid gcugs 
[\[10a.7\]]rgyal ba'i sras/_/rnam 'dren bstan pa skyong la spro ba'i rlabs/_/srid pa'i rtse mor lung snyam chos srid kyi/_/phrin las rgya mtsho'i gos can khyab pa'i sde/_92_/[(]skyed byed 'grub pa'i rgyu/[)]gang dag sngon gyi thugs bskyed rgya chen mas/_/byang chub spyod par spyad pa'i smon lam 
[\[10b\]]
[\[10b.1\]]dbyangs/_/brjod bya bzang po'i ro ldan blangs pa yi/_/'bras bu tshe 'di'i grogs su nye bar lhags/_93_/[(*]shes byed kyi sgyu las nang shes byed/[)]snying stobs che dgu kun gyis ma spobs shing*/_/stobs 'byor mang po'i 'dzum gyis ma khugs pa'i/_/bgyi ba 'di la me tog gzhu can yang*/_/bslu bar ma 
[\[10b.2\]]bzod pham pa'i grags pa byung*/_94_/[(*]rkang pas bskor ba'i rjes khrid/[)]rgyal sras snying stobs ldan pas bsgrubs na sngon/_/brgya phrag bcu rdzogs mig gis ma mthong zhing*/_/brgyad ldan rna ba bas kyang ma thos pa'i/_/rgya chen rtsom pa kun la dka' ba ci/_95_/[(*]rigs rang bzhin brjod pa/[)]thams cad mkhyen pa 
[\[10b.3\]]nyi ma'i gnyen dpal gyi/_/bka' lung spyi dang bye brag dgongs pa'i don/_/rnam par 'grel ba'i bstan bcos gangs can pa'i/_/skad kyi lam du legs par 'gyur ro 'tshal/_96[(*]yan lag can gyi gzugs can/[)]kun gyi chos sbyin ji srid bskal pa'i bar/_/
[\[10b.4\]]rgyun mi chad pa'i 'byung gnas par zhes pa/_/ngo mtshar 'phrul gyi+i phyi mo rdzogs ldan gyi/_/bskal pa'i bsod nams sprin phung rgyas par dkrigs/_97_/[(*]rkang pa dang po dang tha mar yod pa chod pa'i zung ldan/[)]rgyal dang de yi sras rnams 'jig rten na/_/'byon dang bzhugs dang mdzad pa mang ston 
[\[10b.5\]]yang*/_/sgrib pa bag chags bcas pa dpyis 'byin la/_/rgyal gsung dam pa'i chos las gzhan yod min/_98_/[(*]de nyid brjod pa'i dpe/[)]zang zing srid pa'i rtser mnyam gtogs pa de/_/sbyin chen ma yin chos sbyin 'di kho na/_/gnas skabs dbul ba bcom de phan chen 
[\[10b.6\]]nyid/_/ma yin gtan du phan 'dogs bsgrubs 'di'o/_99_/[(*] cha shas gzugs can/[)]gzhan la sman byed byang chub sems mchog gi_/bcud kyis len pas snying stobs phrag pa dag_/shin tu brling byas bstan pa'i khur gyi dbyig_/'degs par las kyi gnam bskos 
[\[10b.7\]]bla ma che/_100_/[(*]khyad 'phags phul byung*/[)]gang drin gal te gsob 'dod stong gsum gyi/_/snod 'di bum pa brgya skyes dngos po yis/_/yongs su lud pa nyid du gtams bzod kyang*/_/stong gi char yang 'tshob par mi 'gyur snyam/_101_/legs byas rgya 
[\[11a\]]
[\[11a.1\]]chen gang las brtsams pa'i gtam/_/cung zad mnyan par 'dun pa'i blo can dag_/ngo mtshar chu gter yongs su 'phel bgyid pa'i/_/legs bshad zla ba gsar pa 'di na ngom/_102_/kun mkhyen nyi ma'i rtsa lag sras bcas kyi/_/
[\[11a.2\](]bsdus pa'i gzugs can/[)]rjes su slob par 'dun rnams brtse ba yis/_/legs par gdams pa'i tshul chen sbyin pa'i rnga/_/rgya chen brdungs pa'i tshul 'dir dga' bas nyon/_103_/zhes pa ste/[ (]cha shas can gyi gzugs can/[)]de'ang 'phags pa'i yul gyi smra ba'i dbang 
[\[11a.3\]]phyug chen po dpal ldan daN+DIs/_shis brjod phyag bya dngos po ni/_/nges par bstan pa'ang de yi sgo/_/zhes dang*/_sa skya paN+Di ta chen pos/_bstan bcos rtsom pa'i dam pa yi/_/ston pa la ni mchod brjod bya/_/bstan pa spel phyir dag pa'i tshig_/'di la 
[\[11a.4\]]'thad pa bzang po snang*/_/zhes gsungs pa ltar/_sngon byon mkhas pa rnams kyi rnam par thar pa'i rjes su slob par 'dod pa'i 'dun pas/_dbyangs kyi rgyal mo'i tam+bu ra'i rgyud las 'phos pa'i 'gyur khugs snyan pa'i dpal las yang dag par drangs pa'i tshig rgyan 
[\[11a.5\]]gyi phreng ba dag gis mchod par brjod par bya ba yang*/_'phags pa bskal pa bzang po las/_de bzhin gshegs pa dus mkhyen rgyal po ni/_/snyan dngags mkhan tshe bde gshegs rtsa mchog la/_/tshigs su bcad pa'i dbyangs kyis bstod nas kyang*/_/dang 
[\[11a.6\]]por byang chub mchog tu sems bskyed do/_/zhes 'byung ba ltar/_'dir yul mchog tu gyur pa rnams kyi sku gsung thugs kyi gsang ba mi zad rgyan gyi 'khor lo'i yon tan gyi cha shas las nye bar drangs pa'i mchod par brjod pa dang*/_dngos po nges par bstan pa'i 
[\[11a.7\]]tshigs su bcad pa bcu phrag bcu la gsum gyis nye bar lhags pa sngon du 'gro bas lam yangs por byas nas/_skabs su bab pa'i gleng bar bya ba nyid ni 'di ltar slob dpon dbyig gnyen gyis/_mdo don che ba nyid thos nas/_/nyan pa dang ni 'dzin pa la/_/nyan pa po ni gus 
[\[11b\]]
[\[11b.1\]]byed pas/_/thog mar dgos pa brjod par bya/_/zhes gsungs pa ltar/_sgron ma'i bskal pa'i bskal pa bzang po'i 'chi ba med pa'i lam du/_gang dag byon pa dang 'byon par 'gyur ba'i rnam pa thams cad mkhyen pa'i chos kyi snang byed chen po stong phrag gcig gam 
[\[11b.2\]]stong dang lnga 'byung bar lung bstan pa las/_byang chub kyi mchog tu thugs bskyed cing*/_zhing bzung ba'i tshe na gang dag skar ma skyong la sogs pa'i bram ze'i rig byed slob pa stong rtsa bzhi po dag kyang de bzhin gshegs pa rin chen snying po'i spyan sngar sems bskyed cing zhing bzung yang*/_
[\[11b.3\]]de dag gis spangs par gyur pa'i rtsod dus kyi sems can rnams tshe lo brgya nyi shu pa'i bar du gyur pa na/_bde ba dang*/_dbang phyug dang*/_rigs dang*/_gzugs kyi dregs pas myos shing ser sna can du gyur te/_tshe dang*/_las dang*/_sems can dang*/_lta ba dang*/_nyon 
[\[11b.4\]]mongs pa ste snyigs ma lnga'i mun par gyur pa'i sems can 'dod chags bdo ba/_zhe sdang bdo ba/_gti mug bdo ba/_nga rgyal bdo ba/_sdig pa dang phrag dog dang ser sna bdo ba/_chos ma lags par 'dod chags kyis chags pa/_chos ma lags pa'i longs spyod 
[\[11b.5\]]tshol ba/_log par lta ba/_phyin ci log tu mthong ba/_'phags pa'i nor bdun dang bral ba/_phar mi 'dzin pa/_mar mi 'dzin pa/_dge sbyong du mi 'dzin pa/_bram zer mi 'dzin pa/_bgyi ba ma lags pa bgyi ba/_bsod nams ma lags pa bsags pa/_'jig 
[\[11b.6\]]rten pha rol la 'jigs par mi lta ba/_bsod nams bgyi ba'i dngos po gsum po dag la mi brtson pa la sogs pa zhing ma dag pa mi mjed zhing gi sems can shin tu gdul dka' ba rnams la thugs brtses lhag par gzigs so/_/gzigs nas kyang smon lam gyi chu 
[\[11b.7\]]gter chen po shin tu zab cing gting dpog par dka' ba lnga brgya btab ste bden pa'i stobs brjod pas/_de bzhin gshegs pa rin chen snying pos legs so bzlas pas byin gyis brlabs pa sngon du 'gro bas/_byang chub sems dpa' rnams kyi brtson 'grus rtsom pa'i 
[\[12a\]]
[\[12a.1\]]dngos po phul du byung ba rnam pa bzhi dang ldan zhing*/_le lo'i dngos po bzhi yongs su bor ba'i byang chub sems dpa' sems dpa' chen po pad+ma dkar po lta bu'o zhes rgya cher bsngags shing bskal pa bzang po'i de bzhin gshegs pa bzhi pa nyid 
[\[12a.2\]]du lung bstan to/_/gzhan yang phyogs bcu'i de bzhin gshegs pa thams cad kyang me tog zla ba mdog mdzes dri ma med pa dag skyes su stsal ba dang*/_lha dang mi'i skye dgu mang pos mngon par mchod pa la sogs pa'i ngo mtshar gtam gyi phung po gang de lha dang mi'i 
[\[12a.3\]]'jig rten gyi khams na snyan dngags smra ba'i dbang po ji snyed pa de snyed kyis rjod par byed pa'i gling bu dam pa bye ba phrag brgyas bskal pa nas bskal pa'i phreng bar bsngags kyang mur thug pa med pa'i bdag nyid can gcig pu/_bdag cag gi ston pa bla na med pa 
[\[12a.4\]]yang dag par rdzogs pa'i sangs rgyas don thams cad grub pa'i nyin mor byed pa chen po/_ris su ma chad pa'i sems can thams cad la sman pa'i thugs rje chen po'i bzhin gyi dkyil 'khor phyogs thams cad nas yongs su rdzogs pa'i bdag nyid can te/_'di 
[\[12a.5\]]ltar mi mjed kyi bdag po tshangs pa dang*/_drag po dang*/_sred med kyi bu dang*/_mig stong ldan pa dang*/_nam mkha' lding dang*/_mi'am ci'i rgyal po dang*/_gdengs can dbang po dang*/_lha ma yin gyi rgyal po la sogs pa 'jig rten pa'i go sar che zhing che bar rlom 
[\[12a.6\]]pa thams cad kyang yid bzhin gyi nor bu rin po che 'od zer stong gi drwa bas mngon par dkrigs pa/_lha dang mi las khyad par 'phags pa'i rgyan gyi rnam pa mang pos nye bar spud pa'i ral pa'i do ker gyi rtse mo dag gis lan cig min par yang nas yang du btud par byas pa/_gang gi zhabs 
[\[12a.7\]]sen rin po che'i pad+ma rA ga'i kha dog gi dpal la lan brgyar 'khu ba'i lam nas nye bar 'phos pa'i rdul gyi zegs ma re re yang*/_ji srid legs byas rgya mtsho'i pha rol tu son par ma gyur pa de srid du thob par dka' ba de nyid kyis/_snyigs ma'i dus kyi sems can las 
[\[12b\]]
[\[12b.1\]]dang nyon mongs pa'i kun 'byung gi dba' rlabs kyi shugs drag po rgyun mi chad par g.yo bas rang dbang med par bskyod cing*/_brnag par dka' ba'i sdug bsngal gyi zug rngu rnam pa gsum mam brgyad kyi gdung ba shin tu bzod brlag med pa'i chu srin chen pos yongs su 
[\[12b.2\]]gang ba'i srid pa'i rgya mtsho chen po mtha' med pa rnams su bying ba dag la nye bar gzigs so/_/gzigs nas kyang de las thar bar bya ba'i thabs kyi sgo mang po phyogs du ma nas dbye ba'i phyir/_dpal gyi mgur/_dung gi tshems bar nas 'phrul gyi ljags brkyangs te/_
[\[12b.3\]]tshangs pa'i dbyangs yan lag drug cu'i gdangs su bsgyur nas chos kyi 'khor lo ma lus pa bskor te dam pa'i chos kyi snang ba chen pos 'jig rten gyi khams kun du snang bar bkye bas/_chu srin rgyal mtshan thogs pa sde dang bcas pa'i stobs dang 'byor pa ma lus pa 
[\[12b.4\]]stongs par byas/_sems can thams cad kyi ma rig pa'i ling tog ni bsal/_ma rtogs pa dang log par rtogs pa dang the tshom gyi drwa ba ni dral/_bdag tu lta ba'i 'ching ba dam po ni bkrol/_las dang nyon mongs pa'i kun 'byung gi 'bab chu drag po'i rgyun ni 
[\[12b.5\]]bzlog_/nga rgyal gyi brag ri mthon po ni bsnyil/_'dod chags kyi me dpung rab tu 'bar ba ni bcil/_zhe sdang gi mtshon rnon po ni brtul/_sdug bsngal rnam pa gsum gyi dba' rlabs kyi lce zhags drag po gnam du 'phyo ba srid pa'i rgya mtsho ni zad pa'i mtha' can du 
[\[12b.6\]]byas/_mtha' yas pa'i gdul bya rnam pa sna tshogs pa dag rang rang gi mos pa dang bag la nyal dang rjes su mthun par legs par gsungs pa'i chos kyi phung po'i bgo skal zad mi shes par stsal ba'i sgo nas/_'jig rten gsum po mtha' dag bla na med pa'i 'byor pa phun 
[\[12b.7\]]sum tshogs pa'i khur gyis yongs su lci bar mdzad do/_/gzhan yang ston pa nyid kyi gnyis su med pa'i ye shes kyi rnam par 'phrul pa'i rgyal ba'i myu gu grangs med pa dag kyang byon nas kha cig gis ni bka' lung 'thor ba sdud pa dang slad 'byin pa la sogs pa'i 
[\[13a\]]
[\[13a.1\]]sgo nas yang dag pa nyid du bsdus so/_/la las ni dgongs don phyin ci ma log pa nyid du bkral lo/_/la las ni gzhan la rgya cher yang dag pa nyid du bshad do/_/la las ni tshul bzhin du bsgrubs pa la sogs pa'i tshul gyis chos shin 
[\[13a.2\]]tu dar zhing rgyas par mdzad pa'i rnam par thar pa'i 'phrin yig dam pa'i zegs ma phra mo re yang mig gi dbang po'i longs su spyad par bya ba'i bgo skal du thob pa'am/_thos pa 'dzin pa'i snod kyi bu ga dag tu lhung bar gyur pa'am/_yid kyi rtsig ngos skyon med pa gang 
[\[13a.3\]]du rjes su sems pa'i pir gyi rtse mos 'dri bar byed pa gang dag gi rgyud la dad pa gsum gyi chu gter rab tu 'phel bar 'gyur ba'i yon tan dang thugs rjer ldan pa'i mi mchog dam pa de dag gi bka' drin rjes su dran cing byas pa drin du gzo ba'i phyir dang*/_blo dang ldan 
[\[13a.4\]]pa'i skye bo gzhan dag la'ang 'dri ba dang*/_'dzin pa dang*/_'chang ba dang*/_klog pa dang*/_lung len pa dang*/_kha ton du byed pa dang*/_tshul bzhin du yid la byed pa dang*/_gzhan dag la'ang rgya cher spel ba la sogs pa'i sgo nas/_rtag tu 'bad par bgyi 
[\[13a.5\]]pa'i snying po las kyang chos snying por gyur pa ni dam pa'i chos tshul rnam par dag pa 'di dag go zhes rjes su gdams shing nges par bya ba'i ched du thams cad mkhyen pa chen po nyi ma'i gnyen gyi bka' lung spyi dang bye brag gi dgongs don rnam par 'grel pa'i bstan bcos gangs can 
[\[13a.6\]]pa'i skad du 'gyur ro 'tshal gyi chos sbyin rgyun mi chad pa'i ngo mtshar 'phrul gyi phyi mo rdzogs ldan bskal pa'i bsod nams kyi sprin phung rgyas par dkrigs pa'i tshul las brtsams pa'i gtam ngo mtshar chu gter 'phel ba'i zla ba gsar pa zhes bya ba 
[\[13a.7\]]'di 'chad pa la/_bkra shis pa'i grangs kyis rnam par nges par bya ba ste/_de'ang yid ches bskyed pa'i ched du bstan pa gang las byung ba/_spro ba bskyed pa'i ched du bstan skyong rnams kyis bya ba byas pa/_bkral bya nges pa'i ched du dam pa'i chos kyi rnam par gzhag 
[\[13b\]]
[\[13b.1\]]pa/_'grel tshul nges pa'i ched du bstan bcos kun gyi rnam par gzhag pa/_bstan pa gnas pa'i ched du dgongs 'grel par du sgrub par bskul ba/_bskul ba mi ldog ched du ji ltar par du sgrub pa/_dgos don rtogs par sla phyir chos kyi bzhugs byang smos pa/_
[\[13b.2\]]brtsams pa don yod ched du dge ba byang chub tu bsngo ba'o/_/dang po yid ches bskyed pa'i ched du bstan pa gang las byung ba brjod pa la gnyis te/_ston pa sangs rgyas ji ltar byon pa dang*/_chos kyi 'khor lo ji ltar bskor ba'o/_/dang po la ston pa gang du byon pa'i zhing 
[\[13b.3\]]dang*/_der ji ltar byon pa dngos so/_/dang po la zhing spyir bshad pa dang*/_bye brag tu mi mjed kyi zhing ngos bzung ba'o/_/dang po la'ang longs spyod rdzogs pa'i sku'i zhing dang*/_sprul pa'i sku'i zhing gnyis las/_dang po longs spyod rdzogs pa'i sku'i zhing ni nges pa 
[\[13b.4\]]bzhi'am phun sum tshogs pa bzhi dang ldan pa gang du yod pa'i gnas phun sum tshogs pa zhig ste/_bzhi ni ston pa dang*/_'khor dang*/_dus dang*/_chos phun sum tshogs pa'o/_/de la ston pa ni yang dag par rdzogs pa'i sangs rgyas longs spyod rdzogs pa'i sku 
[\[13b.5\]]mtshan bzang po sum cu rtsa gnyis dang*/_dpe byad bzang po brgyad cus spras pa'i bdag nyid can du gyur pa'o/_/'khor ni byang chub sems dpa' sa bcu pa thob pa yan chad kyi yul du gyur pa ste/_sa dang po thob pa yan chad kyi yul du gyur pa la 'dod pa ni sprul pa'i sku 
[\[13b.6\]]khyad par can la longs spyod rdzogs pa'i skur btags par dbu ma pa chos kyi bshes gnyen gyis bshad pa ltar shes par bya'o/_/dus ni rgyun mi chad par gnas pa ste/_rtag pa brtan pa mchog tu yang zhes gsungs pa lta bu'o/_/chos ni theg pa chen po'i chos 
[\[13b.7\]]zab pa dang rgya che ba'i longs spyod rgyun mi chad par 'byung ba ste/_de la sangs rgyas kyi chos mi 'gyur ba'i 'khor lo zhes bya'o/_/de dag zhib tu bshad pa ni 'dir sangs rgyas kyi zhing gtso bor 'chad pa'i skabs yin pas rgyas par ma spros so/_/de lta bu'i nges pa 
[\[14a\]]
[\[14a.1\]]bzhi'am phun sum tshogs pa bzhi gang la yod pa'i gnas de la stug po bkod pa'am 'og min zhes bya zhing*/_de ni longs spyod rdzogs pa'i sangs rgyas kyi zhing nyid do/_/sangs rgyas kyi zhing de na bdag cag gi ston pa 'di nyid bskal pa dpag tu 
[\[14a.2\]]med pa'i dus nas mngon par rdzogs par sangs rgyas te longs spyod rdzogs pa'i skur bzhengs pa'i gnas yin no/_/de ltar yang slob dpon ngag gi dbang phyug grags pas 'chi bdag bslu ba'i rtog pa las/_dpal ldan stug po bkod pa nyid du don dam thugs chud cing*/_
[\[14a.3\]]dga' ldan skye bo'i don mdzad phyir na dam pa tog dkar gyur/_/de nas 'dir ni 'gro ba'i don du shAkya'i tog gyur gang*/_/'chi bdag las rgyal sgyu ma kun ston de ni rgyal gyur cig_/ces dang*/_lang+kar gshegs pa las/_gtsang ma'i rigs dag spangs pa yi/_/'og 
[\[14a.4\]]min zhes bya nyams dga' bar/_/yang dag sangs rgyas der sangs rgyas/_/sprul pa rnams ni 'dir 'tshang rgya/_/zhes so/_/de la 'og min zhes bya ba'i don ni/_de nyid 'dus pa'i gleng gzhir bcom ldan 'das 'og min gyi lha'i rgyal po'i gnas na bzhugs te 
[\[14a.5\]]zhes bya ba'i 'grel par/_'og min gyi lha zhes bya ba ni thog ma'i lha ste/_bcom ldan 'das rnam par snang mdzad kyi sras kyi thu bo ste sa bcu'i byang chub sems dpa'o/_/de'i gnas ni thog mar sangs rgyas pa'i gnas so zhes slob dpon kun dga' snying pos bshad do/_/
[\[14a.6\]]de ltar bshad pa'i 'og min de la ngos 'dzin tshul mi 'dra ba 'ga' re 'byung ste/_bkas bcad bar par/_'og min ni gtsang ma'i gnas kyi logs shig na yod par bshad de/_de bzhin du kha cig gnas gtsang ma'i steng ma ni 'og min zhes bya ba yin la/_de dag 
[\[14a.7\]]spangs pa'i steng na dbang phyug chen po'i gnas gzhan 'og min zhes bya ba yod do zhes 'og min phal pa'i steng na yod par 'dod do/_/slob dpon bsod nams rtse mo la sogs pa mkhas pa phal che ba dag ni/_de ltar bzhed pa de ni 'jig rten gyi khams chung ngu yang 
[\[14b\]]
[\[14b.1\]]yin zhing longs spyod rdzogs pa'i sangs rgyas kyi zhing ma yin te/_'jig rten gyi khams de dag ni mi rtag pa yin pa'i phyir ro/_/stug po bkod pa ni mi 'jig pa yin te/_rdo rje rtse mo las/_'og min stug po nyams dga' 'di/_/stug po'i zhing khams 'jig 
[\[14b.2\]]med pa/_/de na sangs rgyas rnams kyi chos/_/rdzogs par longs spyod tshul 'di 'byung*/_/zhes ji skad bstan pa ltar yin no/_/de la'ang stug po'i zhing khams de'i khyad par ci lta bu zhig go snyam na/_slob dpon rtse mos/_sangs rgyas phal po che'i mdo dang*/_de nyid 
[\[14b.3\]]'dus pa dang*/_dbang bskur ba'i rgyud la sogs pa'i rjes su 'brangs nas theg pa chen po thun mong dang thun mong ma yin pa sgo bstun nas bshad pa ni/_'di ltar 'jig rten gyi khams mi mjed la sogs pa bsam gyis mi khyab pa nang du chud pa ni gzhi dang snying po me tog 
[\[14b.4\]]gi rgyan gyis brgyan pa zhes bya ba yin no/_/de lta bu bsam gyis mi khyab pa nang du chud pa ni 'jig rten gyi khams rgya mtsho zhes bya ba yin no/_/'jig rten gyi khams rgya mtsho de ni de bzhin gshegs pa rnam par snang mdzad ye shes gang chen mtsho'i phyag gi mthil 
[\[14b.5\]]gyi snying po la gnas so/_/bcom ldan 'das de byang chub sems dpa' sems dpa' chen po rnams kyi 'khor dang bcas pa gang na bzhugs pa'i gnas de ni stug po bkod pa'i zhing khams zhes bya ba yang dag par rdzogs pa'i sangs rgyas longs spyod rdzogs pa'i sku'i 
[\[14b.6\]]gnas yin no zhes bzhed pa ltar ro/_/de'ang bsam gyis mi khyab pa zhes 'byung ba'i don de nyid 'jig rten gyi khams bgrang ba'i grangs kyis nges par bya ba'i phyir cung zad bshad na/_mngon pa mdzod las/_gling bzhi pa dang nyi zla dang*/_/ri rab dang ni 'dod lha 
[\[14b.7\]]dang*/_/tshangs pa'i 'jig rten stong la ni/_/stong ni spyi phud yin par 'dod/_/de stong la ni stong gnyis pa/_/bar ma'i 'jig rten khams yin no/_/de stong la ni stong gsum mo/_/mnyam du 'jig cing 'byung ba yin/_/zhes pa ltar rlung gi dkyil 'khor nas tshangs 
[\[15a\]]
[\[15a.1\]]pa'i 'jig rten gyi bsam gtan dang po'i bar dang*/_phyi rol khor yug gi lcags ri'i mu khyud kyis yongs su bskor ba dang bcas pa la ni gling bzhi pa'i 'jig rten gyi khams zhes bya'o/_/de nyid gcig nas bgrangs pa'i stong du langs pa gang 
[\[15a.2\]]yin pa de la ni stong chung ngu'i 'jig rten gyi khams zhes bya ste mu khyud gcig gis yongs su bskor ba'o/_/stong chung ngu'i 'jig rten gyi khams gcig nas bgrangs pa'i stong du langs pa gang yin pa de la ni stong gnyis pa bar ma'i 'jig rten gyi khams zhes bya ste/_
[\[15a.3\]]mu khyud gcig gis yongs su bskor ba'o/_/de yang gcig nas bgrangs pa'i stong du langs pa gang yin pa de la ni stong gsum gyi stong chen po'i 'jig rten gyi khams zhes bya ste mu khyud gcig gis yongs su bskor ba'o/_/de lta bu'i stong gsum gyi stong chen po'i 
[\[15a.4\]]'jig rten gyi khams bye ba phrag brgya la ni rab 'byams kyi mtshams sbyor ba gcig go_/de bye ba phrag brgya la ni rab 'byams kyi rgyud gcig go_/de bye ba phrag brgya la ni rab 'byams kyi rgyud bar ma gcig go_/de bye ba phrag brgya la ni me tog gi gzhi'i snying po'i 
[\[15a.5\]]rgyan bkod pa gcig go_/'di ni bcom ldan 'das rnam par snang mdzad de'i rnam par smin pa'i sangs rgyas kyi zhing ngo*/_/de'ang sangs rgyas bcom ldan 'das rnam par snang mdzad gang chen mtsho'i phyag gi rdul phra rab gcig la gnas shing*/_de lta bu'i rnam 
[\[15a.6\]]par snang mdzad de ni longs spyod rdzogs pa'i sku'i bdag nyid can no/_/tshul 'di dag ni dbu ma pa chos kyi bshes gnyen la sogs pa yongs su grags pa'i mkhas pa rnams kyi bzhed pa mthun par 'byung ngo*/_/de lta bu'i sangs rgyas kyi zhing de ni bcom ldan 'das 
[\[15a.7\]]rnam par snang mdzad kyis sngon gyi dus su byang chub sems dpa'i spyad pa spyod pa'i tshe/_bskal pa bsam gyis mi khyab cing brjod du med pa rnams su/_'jig rten gyi khams bsam gyis mi khyab cing brjod du med pa yongs su dag par byas te/_bskal pa re re la'ang 
[\[15b\]]
[\[15b.1\]]de bzhin gshegs pa bsam gyis mi khyab cing brjod du med pa'i drung du/_byang chub kyi spyod pa spyad pa'i smon lam bsam gyis mi khyab pa yongs su sbyangs pa'i stobs las byung ba ste/_sangs rgyas phal po cher byang chub sems dpa' kun du bzang pos/_gzhi rgyan 
[\[15b.2\]]me tog 'jig rten khams kyi rgya mtsho de/_/rin chen kun gyi snying po kha dog sna tshogs te/_/rdul rnams kun dang mnyam pa'i sngan cad sangs rgyas kyi/_/drung du sngon tshe rgya mtshor sbyangs pa dri med pas/_/rgya chen snying rje'i sprin gyis khams rnams kun bkang zhing*/_/
[\[15b.3\]]zhing gi rdul dang mnyam pa'i lus kyang kun btang nas/_/sngon gyi bskal pa rgya mtshor spyod pa spyad pas na/_/'jig rten rgya mtsho'i khams de yangs shing rnam par dag_/sangs rgyas rnam par snang bas smon lam che mdzad de/_/'od snang btang ba nam mkha'i 
[\[15b.4\]]dkyil na gnas pa ni/_/rlung gi phung pos btab kyang mi bskyod mi g.yo ste/_/nor bu kun rgyan sangs rgyas gzugs brnyan snying po'o/_/zhes bya ba la sogs pa mang du 'byung ngo*/_/de lta bu'i rnam par snang mdzad gang chen mtsho 'khor gyi byang chub sems dpa'i tshogs 
[\[15b.5\]]dang bcas pa bzhugs pa'i zhing khams kyi yon tan dang tshad gzung du med pa ni 'phags pa kho na'i yul las gzhan du ma gyur pa ste/_nam mkha'i khams thams cad chos kyi sku'i zhing yin zhing*/_de thams cad kyang sangs rgyas kyi zhing rgya mtsho dang sangs rgyas kyi gzugs 
[\[15b.6\]]kyi sku rgya mtshos rgyas par gtams pa'i phyir ro/_/gnyis pa sprul pa'i sku'i zhing ni de lta bu'i de bzhin gshegs pa rnam par snang mdzad de'i zhing khams kyi nang gi dum bu thams cad dang*/_de bzhin gshegs pa de'i sku'i ba spu'i khung bu re re na'ang sprul pa'i sku'i 
[\[15b.7\]]sangs rgyas kyi zhing bye ba phrag mang po yod cing*/_de dag kyang gnas pa tha dad pa ni 'jig rten gyi khams rgya mtsho 'byams su klas pa/_la la ni nam mkha'i dbyings kyi gnas la gnas pa dang*/_la la ni rin po che'i 'od kyi rgya mtsho la gnas pa dang*/_la la ni sangs 
[\[16a\]]
[\[16a.1\]]rgyas thams cad kyi 'od kyi dkyil 'khor rgya mtsho la gnas pa la sogs pa gnas pa rnam pa sna tshogs pa dag yod de/_sangs rgyas phal po cher byang chub sems dpa' kun du bzang pos/_zhing rnams rgya mtsho la la dri med 'od can nam mkha'i 
[\[16a.2\]]dbyings la gnas/_/snang ba'i snying po 'od can nor bu'i rgya mtsho dag la legs par gnas/_/zhes bya ba la sogs pas bstan to/_/de bzhin du dbyibs kyi rnam pa'ang sna tshogs pa dag tu yod de/_ji skad du/_dbyibs kyis rnam par phye ba sna tshogs te/_/phyogs 
[\[16a.3\]]rnams kun nas zhing rnams rgya mtsho snang*/_/la la zlum po la la zur gsum ste/_/de dag la la phyogs nang gru bzhir gnas/_/zhes bya ba la sogs pas bstan to/_/de bzhin du 'jig rten gyi khams kyi lhun dag kyang gzhan dang gzhan du yod de/_ji skad du/_zhing 
[\[16a.4\]]gi rgya mtsho rnams la ni/_/rin chen rang bzhin kun nas gnas/_/rdo rje bzhin du mi shigs sra/_/rin chen pad+mo rnams la gnas/_/la la 'od zer rang bzhin te/_/dag cing gzung med 'od zer 'byung*/_/zhes bya ba la sogs pas bstan pa dang*/_gzhan yang 
[\[16a.5\]]byang chub sems dpa' rnams kyi mos pa dang*/_las dang*/_smon lam rnam pa sna tshogs pa'i stobs kyis rgyan yang de bzhin du shes par bya ste/_ji skad du/_zhing rnams rgya mtsho rgya che mtha' yas te/_/rnam dag las kyis rnam pa sna tshogs gnas/_/phyogs 
[\[16a.6\]]bzhi zhing rnams rgya mtsho rnams kun kyang*/_/sna tshogs rgyan can yangs par kun nas gnas/_/kha dog sna tshogs yangs pa'i zhing gi rnams/_/rgya mtsho rtag par phyogs rnams kun du 'byung*/_/rgyan dang rin chen 'od 'phro sna tshogs sprin/_/sgra 'byin zhing 
[\[16a.7\]]gi dbyings rnams khebs par byed/_/ces bya ba la sogs pas bstan to/_/'jig rten gyi khams rgya mtsho 'byams su klas pa de dag tu sangs rgyas 'byung ba'i tshul yang sems can gyi mos pa'i bye brag ltar ram bsam gyis mi khyab pa nyid de/_la la ni chos 
[\[16b\]]
[\[16b.1\]]kyi dbyings thams cad gzugs kyi skus gang bar ston pa dang*/_la la ni sku tshe ring por ston pa dang*/_la la ni thung ngur ston pa dang*/_la las ni zhing mang po sbyangs pa dang*/_la las ni zhing nyung ngu sbyangs pa dang*/la las ni theg pa yang mang por ston pa dang*/_la las ni theg 
[\[16b.2\]]pa gcig tu ston pa dang*/_la las ni sems can ha cang mi mang ba 'dul ba dang*/_la las ni skad cig gcig la'ang mtha' yas pa 'dul bar ston pa la sogs pa 'jig rten gyi khams rgya mtsho'i rdul phra ba snyed du shes par bya dgos kyi byis pa so so skye bo'i blo las ring du 'das 
[\[16b.3\]]pa'i phyir mtha' gcig tu zhen par bgyir mi btub pa nyid de/_ji skad du/_sangs rgyas chos sku bsam gyis mi khyab ste/_/mig yor ma yin mtshan nyid med pa'i gzugs/_/gzugs kyi khyad par 'gro ba 'di dag tu/_/sems can bsam pa'i phyogs bzhin ston 
[\[16b.4\]]la ltos/_/sku tshe thung bar la la rnam par ston/_/la las bskal pa bsam yas byin gyis rlob/_/chos kyi sku ni phyogs rnams kun gyi sgo/_/rab tu mdzes par 'gro ba 'di na bzhugs/_/la las zhing rnams rgya mtsho bsam yas dag_/sbyangs shing 'byams 
[\[16b.5\]]klas phyogs bcu kun na yang*/_/la las zhing gcig rnam par sbyang bar mdzad/_/smon lam ma lus kun kyang tshul gcig go_/zhes bya ba la sogs pa rgya cher 'byung ngo*/_/don de dag la dgongs nas slob dpon chen po bsod nams rtse mos/_blo gros kyi rim 
[\[16b.6\]]pas kha cig la ni dzam+bu gling du sangs rgyas par snang ngo*/_/kha cig la ni gnas gtsang ma'i 'og tu sangs rgyas nas mdzad pa dag mdzad do/_/bcom ldan 'das de byang chub sems dpa' kha cig la ni stong gsum gyi stong chen po'i 'jig rten gyi khams gling bzhi 
[\[16b.7\]]bye ba phrag brgyar sangs rgyas par mngon no/_/kha cig la ni gzhi dang snying po me tog gi rgyan gyis brgyan pa'i 'jig rten gyi khams mtha' dag pa yang sangs rgyas kyi zhing gcig tu ston par mdzad ces gsungs so/_/de dag kyang don dam par na 'phags pa 
[\[17a\]]
[\[17a.1\]]rnams kyi yul du sangs rgyas rnams ni gcig kyang ma yin la mang po yang ma yin pa dang*/_gcig dang tha dad pa gang du yang ma grub pa nyid de/_rgyan las/_zag med dbyings na sangs rgyas rnams/_/mkha' ltar lus ni med phyir 
[\[17a.2\]]dang*/_/sngon gyi lus rjes 'brangs pa'i phyir/_/gcig min mang po nyid ma yin/_/zhes dang*/_tha dad rigs don med phyir dang*/_/rdzogs dang tha ma med pa'i phyir/_/sangs rgyas gcig min dri med gnas/_/tha dad min phyir mang po'ang min/_/
[\[17a.3\]]zhes so/_/gnyis pa bye brag tu mi mjed kyi zhing ngos bzung ba la/_dngos dang*/_dzam+bu'i gling bkar te bshad pa'o/_/dang po la mi mjed kyi zhing 'di gang du gnas pa ngos bzung ba ni/_ji skad bshad pa'i rnam par snang mdzad gang chen mtsho'i phyag gi mthil gyi 
[\[17a.4\]]rdul phra rab la gnas pa'i gzhi dang snying po me tog gi rgyan gyis brgyan pa'i zhing de'i khor yug chen po'i nang na spos chu'i rgya mtsho sangs rgyas kyi zhing brjod du med pa rgya mtsho'i rdul snyed kyi dbus su/_spos chu'i rgya mtsho dbus ma'i ze ba yid du 'ong zhing 'od mtha' 
[\[17a.5\]]yas pa gnas pa'i nor bu'i rgyal po pad+mo chen po bzhi'i gzhi la brten pa'i 'jig rten gyi khams kyi rgyud nyi shu brtsegs ma nyid du yod do/_/de dag kyang phreng ba bsdus pa lta bur gcig nas gcig tu brgyud mar ma yin par bar skabs rnams su'ang 'jig rten 
[\[17a.6\]]gyi khams bgrang ba las 'das pa dag gis bar chod par byas pa dang bcas te gnas so/_/de dag las thams cad kyi 'og ma ni/_dpal 'byung ba'i 'od zer rnam par snang ba zhes bya ba na/_de bzhin gshegs pa tshul rnam par dag cing dri ma med pa'i 
[\[17a.7\]]mar me zhes bya ba bzhugs so/_/de'i steng 'jig rten gyi khams spos sna tshogs kyi pad+mo dpal gyi rgyan zhes bya ba na de bzhin gshegs pa seng ge'i 'od zer mchog gi 'od ces bya ba bzhugs so/_/de'i steng 'jig rten gyi khams rin po che thams cad kyi rgyan kun tu 
[\[17b\]]
[\[17b.1\]]snang ba zhes bya ba na de bzhin gshegs pa 'od dri ma med pa'i ye shes kyi dpal zhes bya ba bzhugs so/_/de'i steng 'jig rten gyi khams 'od zer sna tshogs yid du 'ong ba zhes bya ba na de bzhin gshegs pa rdo rje'i 'od zer stobs dang brtson 'grus 
[\[17b.2\]]mtha' yas pa yang dag par 'byung ba zhes bya ba bzhugs so/_/de'i steng 'jig rten gyi khams 'od shin tu bkye ba'i me tog sil ma'i 'khor lo zhes bya ba na de bzhin gshegs pa spos kyi 'od zer dga' ba'i stobs rgya mtsho zhes bya ba bzhugs so/_/de'i steng 
[\[17b.3\]]'jig rten gyi khams dge ba sna tshogs kyi rnam pa zhes bya ba na de bzhin gshegs pa kun du snang ba'i 'od kyi dbang po'i dpal zhes bya ba bzhugs so/_/de'i steng 'jig rten gyi khams rgyan gyi 'od zer me tog shin tu rgyas pa'i dkyil 'khor zhes bya ba na de bzhin gshegs 
[\[17b.4\]]pa dga' ba rgya mtsho'i shugs dang*/_yon tan grags pa'i dbang phyug 'od zer zhes bya ba bzhugs so/_/de'i steng 'jig rten gyi khams yang dag par 'byung ba'i gzi brjid ces bya ba na de bzhin gshegs pa grags pa chen po'i ye shes rgya mtsho'i rgyal mtshan 
[\[17b.5\]]zhes bya ba bzhugs so/_/de'i steng 'jig rten gyi khams sgra dbyangs rab tu sgrog pa zhes bya ba na de bzhin gshegs pa mtshan gyi gzi brjid thub pa med pa'i zla ba zhes bya ba bzhugs so/_/de'i steng 'jig rten gyi khams rdo rje'i rgyal mtshan zhes bya ba na de 
[\[17b.6\]]bzhin gshegs pa chos rgya mtsho thams cad kyis shin tu 'phags pa'i rgyal po zhes bya ba bzhugs so/_/de'i steng 'jig rten gyi khams mdog rnam par snang ba zhes bya ba na de bzhin gshegs pa rgyal ba'i yon tan chos nyid tshad med pa zhes bya ba bzhugs 
[\[17b.7\]]so/_/de'i steng 'jig rten gyi khams snang ba'i mdog ces bya ba na de bzhin gshegs pa tshangs pa'i dbang po'i dpal zhes bya ba bzhugs so/_/de'i steng 'jig rten gyi khams mi mjed ces bya ba na bcom ldan 'das de bzhin gshegs pa rnam par snang mdzad 
[\[18a\]]
[\[18a.1\]]ces bya ba 'di bzhugs so/_/sangs rgyas kyi zhing 'di'i steng 'jig rten gyi khams mnyam la rdul med pa'i 'od ces bya ba na de bzhin gshegs pa chos kyi dbyings shin tu 'phags pa'i dpal zhes bya ba bzhugs so/_/de'i steng 'jig rten gyi khams 
[\[18a.2\]]'od sna tshogs yid du 'ong ba'i mar me zhes bya ba na de bzhin gshegs pa stobs la thub pa med pas kun du snang ba'i dpal zhes bya ba bzhugs so/_/de'i steng 'jig rten gyi khams 'od 'phro snang ba dri ma med pa zhes bya ba na de bzhin gshegs pa yon tan gyi nyi ma dri ma 
[\[18a.3\]]med pa'i spyan zhes bya ba bzhugs so/_/de'i steng 'jig rten gyi khams rin po che'i 'byung gnas kyis rab tu brgyan pa'i snying po zhes bya ba na de bzhin gshegs pa chags pa med pa'i ye shes phyogs kun tu rnam par snang ba'i 'od ces bya ba bzhugs so/_/de'i steng 
[\[18a.4\]]'jig rten gyi khams rdul dang bral ba zhes bya ba na de bzhin gshegs pa dpal tshad med pa'i tshul dpal gyi rgyal mtshan zhes bya ba bzhugs so/_/de'i steng 'jig rten gyi khams phyogs yongs su dag cing snang ba zhes bya ba na de bzhin gshegs pa chos kyi dbyings dang 
[\[18a.5\]]nam mkha' kun du snang ba'i 'od ces bya ba bzhugs so/_/de'i steng 'jig rten gyi khams rin po che'i 'od 'phro 'khyil pa'i dpal yang dag par 'byung ba zhes bya ba na de bzhin gshegs pa mtshan bsod nams kyi sprin gyis shin tu 'phags pa'i gzi brjid ces bya ba 
[\[18a.6\]]bzhugs te chos ston pa'i zhing du bstan pa'i bar gyis rgyas par bstan to/_/de las bcu gsum pa mi mjed ces bya ba ni stong gsum gyi 'jig rten gyi khams 'di nyid yin te/_'di ni sangs rgyas kyi zhing bcu gsum gyi rdul shin tu phra ba snyed kyis bskor ba/_
[\[18a.7\]]rdo rje'i gzhi'i sa mtshams dang ldan pa/_rlung gi dkyil 'khor kha dog sna tshogs pa can gyis bzung ba/_pad+mo'i drwa ba la rab tu gnas so/_/mi mjed kyi zhing de na'ang ston pa bcom ldan 'das rnam par snang mdzad 'di bzhugs so zhes mdo las 'byung ste/_de'ang 
[\[18b\]]
[\[18b.1\]]slob dpon bsod nams rtse mos/_des na blo rgya che chung gi dbye bas sna tshogs su snang ba ni sprul pa'i sangs rgyas kyi gnas so zhes gsungs pa bzhin du rnam par snang mdzad 'di yang sprul pa'i sku'i sangs rgyas yin par gsal lo/_/de lta bu'i zhing de la mi mjed ces 
[\[18b.2\]]bya bar grags so/_/ci'i phyir de skad du grags she na/_mi mjed ces bya ba ni bzod pa'am sran thub pa'i ming yin te/_zhing de'i sems can rnams ni nyon mongs pa dug gsum la mi mjed pa'i phyir/_mi mjed ces bya ba'i don du snying rje chen po pad+ma dkar po'i mdo las 
[\[18b.3\]]bshad do/_/yang na zhing de na yod pa'i byang chub sems dpa' bzod pa brtan po la rab tu gnas pa rnams kyi yon tan gyi khyad par las te/_zhing de dag gi sems can mi srun pa rnams kyis byang chub sems dpa' de dag la kun nas spyos pa dang bsdigs pa'i las kyis rnam 
[\[18b.4\]]par gtse bar byas kyang ji mi snyam par mi mjed pa'i phyir de skad ces bya ba'i don du yang bshad de/_'jam dpal gyi sangs rgyas kyi zhing gi yon tan bkod pa las/_rigs kyi bu sangs rgyas kyi zhing de na rigs kyi bu dang*/_rigs kyi bu mo byang chub sems dpa'i thog 
[\[18b.5\]]pa pa/_sngon gyi rgyal ba la lhag par bya ba byas pa/_dge ba'i rtsa ba rnams bskyed pa/_sangs rgyas brgya stong mang po la bsnyen bkur byas pa/_bzod pa dang*/_dul ba dang*/_des pa dang ldan pa dag yod de/_de dag ni sems can thams cad kyis spyos/_bsdigs/_mtshon gyis 
[\[18b.6\]]btab kyang ji snyam mi mjed de/_'dod chags dang*/_zhe sdang dang*/_gti mug rnams kyis mi 'phrogs so/_/rigs kyi bu skyes bu dam pa de dag gi ming gis 'jig rten gyi khams mi mjed ces brjod do zhes bstan to/_/de lta bu'i 'jig rten gyi khams mi mjed de bskal 
[\[18b.7\]]pa bzang po zhes bya bar yang grags te/_de ci'i phyir zhe na/_bskal pa 'di dang po chags pa'i dus su rgya mtsho'i nang nas gser gyi pad+ma stong phrag gcig shar ba/_gnas gtsang ma'i lha rnams kyis brtags pas bskal pa 'di la 'dren pa stong 'byon pa'i ltas su shes nas/_e 
[\[19a\]]
[\[19a.1\]]ma bskal pa 'di ni bskal pa bzang po'o zhes ched du brjod pas de skad du grags pa'i don yang snying rje chen po pad+ma dkar po las bshad do/_/de lta bu'i 'jig rten gyi khams de la stong gsum gyi stong chen po'i 'jig rten gyi khams bgrang ba'i tshul snga ma ltar shes 
[\[19a.2\]]par bya zhing*/_de la gling bzhi pa'i 'jig rten gyi khams 'di ji ltar gnas pa'i tshul rnams theg pa thun mong ba'i lugs su grags pa'i gtam las brtsams te mdo tsam brjod par bya'o/_/de'ang snod dang bcud kyi 'jig rten mngon par 'grub pa'i rkyen ni/_der skye bar 'gyur ba'i sems can 
[\[19a.3\]]rnams kyi las mthun par bsags pa'i mthu nyid kyis so/_/mngon par 'grub pa'i tshul dang tshad kyi nges pa rnams ni gzhan du shes par bya ba las 'dir ma spros so/_/ci'i phyir ma spros she na/_gong du ji skad bshad pa rnams dang*/_'og tu 'chad par 'gyur ba thams cad dang 'gros mtshungs su 
[\[19a.4\]]btang ba las/_'dir ha cang bshad pa lhag pa glo bur ba nyid du mi 'gyur bar bya ba'i phyir ro/_/ji ltar gnas pa'i tshul ni 'jig rten gyi khams 'di 'degs par byed pa'i 'og gzhi ni 'jam pa zhes bya ba'i rlung gi dkyil 'khor kha dog sngo skyar yod pa/_tshan po che'i rdo rjes kyang gzhig par mi nus 
[\[19a.5\]]pa shin tu 'thas pa nyid du gnas te/_'di ni 'jig rten gyi khams mi mjed lta bu zhig rton par byed pa'i gzhi yin no/_/de'i steng du 'og gi rgya mtsho zhes bya ba chu'i phung po chen por gyur pa rlung gi dkyil 'khor de la brten te gnas so/_/de'ang slob dpon dbyig gnyen gyis/_ji ltar na chu de 
[\[19a.6\]]dag thad kar mi 'bo ba ni kha cig na re sems can rnams kyi las kyi dbang gis te/_dper na bza' ba dang btung ba zos pa dang 'thung ba ma zhu ba long kar mi ltung ba bzhin no zhes zer ro/_/sde pa gzhan dag na re sbyang gi tshul du rlung gis 'dzin to zhes zer ro zhes gsungs so/_/chu'i dkyil 'khor gyi 
[\[19a.7\]]steng du yang gser gyi sa gzhi zhes bya ba shin tu mi shigs pa gser gyi rang bzhin can du yod pa'o/_/sa gzhi de la ni khor yug ri bo'i bar gyi ri dang gling dang rgya mtshor bcas pa rnams brten nas gnas te/_de'ang thams cad kyi dbus na ni ri'i rgyal po ri rab ces bya ba yod de/_de ni gru bzhi 
[\[19b\]]
[\[19b.1\]]pa'i rnam pa la bang rim bzhis mdzes par byas pa/_rin po che'i rang bzhin can te/_de ni shel dang*/_bai DUr+Ya dang*/_pad+ma rA ga dang*/_gser rnams kyi rgyu las ngos bzhi dag tu rim pa bzhin du grub pa yin no/_/de dag gi rkyen gyis bsgyur bas nam mkha' la'ang kha dog tha dad pa nyid du snang 
[\[19b.2\]]ba ste/_dzam+bu'i gling 'di yod pa'i logs kyi ngos ni bai DUr+Ya'i rang bzhin can yin pa'i phyir/_de'i 'od kyis nam mkha' yang bai DUr+Ya'i kha dog tu shar ba bzhin no/_/de lta bu'i ri rab de'i chu mtshams nas 'og tu rnam par bcal ba'i ri bo'i khong seng rnams su lha ma yin gyi tshogs rten dang 
[\[19b.3\]]brten par bcas pa rnams yod do/_/de'ang 'di lta ste lha ma yin gyi dbang po sgra gcan 'dzin zhes bya ba dang*/_de bzhin du mgul phreng can dang*/_rab gnon dang*/_thag [{]bzangs [,]bzang [}]ris rnams rang rang gi 'khor dang bcas te 'og nas 'og tu rim pa de ji lta ba bzhin du gnas so/_/ri rab kyi 
[\[19b.4\]]bang rim bzhi las bang rim dang po ni lag na gzhong thogs pa rnams kyi gnas so/_/bang rim gnyis pa ni lag na phreng thogs pa rnams kyi gnas so/_/bang rim gsum pa ni rtag myos pa'i lha rnams kyi gnas so/_/bang rim bzhi pa ni rgyal chen ris bzhir gtogs pa'i lha'i rigs 
[\[19b.5\]]mang po ste de dag rten dang brten par bcas pa rnams gnas so/_/ri rab kyi steng gi mtshams bzhi'i lcog chen po bzhi la ni gnod sbyin gsang ba pa rnams grong dang grong rdal du bcas pa gnas so/_/de'i dbus su sum cu rtsa gsum pa'i lha rnams kyi gnas grong khyer lta na sdug ces bya ba 
[\[19b.6\]]yod cing*/_grong khyer de'i dbus su lha rnams kyi dbang po brgya byin gyi pho brang rnam par rgyal ba'i khang bzang zhes bya ba bsod nams kyi mthu las grub pa/_phyi nang kun du ngo mtshar gyi bkod pa dpag tu med pas shin tu mdzes par byas pa dag yod do/_/de la'ang sum cu rtsa gsum pa zhes 
[\[19b.7\]]pa'i tha tshig kyang nor lha brgyad dang*/_drag po bcu gcig dang*/_tha skar gyi bu gnyis dang*/_nyi ma bcu gnyis te nye dbang sum cu rtsa gnyis dang*/_de dag gi dbang po mchod sbyin brgya pa dang bcas pa'i lha'i gtso bo sum cu rtsa gsum yod pas de skad du grags so/_/grong khyer lta na sdug gi 
[\[20a\]]
[\[20a.1\]]phyogs bzhi na bzhon pa gnas pa'i shing rta sna tshogs zhes bya ba'i skyed mos tshal dang*/_g.yul du chas pa'i gnas rtsub 'gyur zhes bya ba'i tshal dang*/_spyod lam rnam pa sna tshogs la 'jug pa'i gnas 'dres ma zhes bya ba'i tshal dang*/_rtse zhing rol pa'i gnas 
[\[20a.2\]]dga' ba'i tshal zhes bya ba rnams yod do/_/tshal de dag gi phyi rol du lha rnams kyis mngon par rtse bar byed pa'i gnas sa gzhi bzang po yid du 'ong ba rnam pa bzhi yang yod cing*/_lta na sdug gi grong khyer gyi byang shar mtshams su lha rnams kyi 'dod dgu phun sum tshogs pa 'byung ba'i 
[\[20a.3\]]gnas su gyur pa'i shing yongs 'du sa brtol dang*/_dar dkar po la ba lta bu'i rdo a mo lig ces bya ba la sogs pa dag yod do/_/lho nub kyi mtshams su lha rnams kyis bgyi bar rung ba dang bgyi bar rung ba ma yin pa rnams gtam du bgro ba'i lha'i mdun sa chos bzang zhes bya ba bkod 
[\[20a.4\]]pa phun tshogs mdzes shing yid du 'ong bar byas pa yod do/_/gzhan yang lha'i rnga bo che zhes bya ba lha rnams kyis 'dod pa'i yon tan la bag med par spyod pa na mi rtag pa'i sgra 'byung bas skul bar byed pa dang*/_mi mthun pa'i phyogs las rnam par rgyal ba'i shis par brjod pa la sogs 
[\[20a.5\]]pa'i sgra rang 'byung bar byed pa de dang*/_g.yul ngor spyod pa'i glang po che rab brtan dang*/_skyed mos tshal du spyod pa'i glang po che sa srung gi bu dang*/_rta'i rgyal po sprin gyi shugs can te de dag rang rang gi 'khor dang bcas pa la sogs pa yod pa'i gnas rnams so/_/lhun po'i phyi rol gyi khor 
[\[20a.6\]]yug kun du gser gyi ri bdun zhes bya ba rin po che gser gyi rdul 'ba' zhig brtsegs pa'i rang bzhin can gyis ri rab la rim pa bdun du gru bzhi pa'i dbyibs su bskor ba thams cad kyang gser gyi sa gzhi la brten te gnas so/_/de'i dang po ni gnya' shing 'dzin gyi ri ste/_de'i byang phyogs kyi 
[\[20a.7\]]logs kyi steng na lcang lo can zhes bya ba'i pho brang yod de/_de na rgyal po chen po rnam thos kyi bu gnod sbyin gyi 'khor gyis bskor ba dang*/_shar phyogs su yul 'khor srung zhes bya ba na rgyal po chen po yul 'khor srung dri za'i 'khor gyis bskor ba dang*/_nub phyogs su sna tshogs gzugs 
[\[20b\]]
[\[20b.1\]]zhes bya ba na rgyal po chen po mig mi bzang klu'i 'khor gyis bskor ba dang*/_lho phyogs su 'phags skyes po zhes bya ba na rgyal po chen po 'phags skyes po grul bum gyi 'khor gyis bskor ba dang bcas pa rnams dang*/_de dag gi grong dang grong rdal dang*/_tshal gyi rnam pa dag gis 
[\[20b.2\]]mdzes par byas pa dag gnas so/_/de bzhin du gser gyi ri gnyis pa ni gshol mda' 'dzin no/_/gsum pa ni seng ldeng can no/_/bzhi pa ni lta na sdug go_/lnga pa ni rta rna can no/_/drug pa ni rnam par 'dud do/_/bdun pa ni mu khyud 'dzin zhes bya ba rnams te/_thams cad kyang chu'i steng du 
[\[20b.3\]]'phags pa'i dpangs la ni mtho dman gyi khyad par zhugs pa ste/_ri rab nas brtsams te mu khyud 'dzin gyi bar la snga ma snga ma'i phyed phyed kyis phyi ma phyi ma dman par gnas so/_/gser gyi ri de dag gi thad kyi steng gi nam mkha' la 'phul bar byed pa'i rlung gi dkyil 'khor dwangs shing 
[\[20b.4\]]sgrib pa med pa 'khor lo bzhin du g.yas su 'khor ba la brten pa'i nyi ma dang*/_zla ba dang*/_rgyu skar gyi gzhal med khang rnams dang*/_khor yug lcags kyi ri bo dang*/_dzam+bu'i gling gi ri bo dang*/_ljon shing la sogs pa rnams su'ang rgyal chen ris bzhi pa'i sder gtogs pa'i lha rnams 
[\[20b.5\]]ci rigs par gnas so/_/de dag las nyi ma dang zla ba'i gzhal med khang gi 'og gi phyi rol ni me shel dang chu shel gyi dkyil 'khor las tsha bar byed pa dang*/_bsil bar byed pa dang*/_snang bar byed pa'i 'od kyi phreng ba dag spros te 'gro ba rnams rang rang gi las dang rjes su 'tsham par/_
[\[20b.6\]]mig dang*/_lus dang*/_yan lag dang*/_me tog dang*/_'bras bu dang*/_lo tog dang*/_sman dang*/_chu klung rnams 'ga' zhig tu ni phan 'dogs par byed pa dang*/_'ga' zhig tu ni gnod par byed pa dag ci yang 'byung ngo*/_/gzhan yang 'char nub kyi dus kyang mdzod las/_nam phyed nyi 
[\[20b.7\]]ma nub pa dang*/_/nyi ma phyed dang 'char dus gcig_/ces gsungs pa bzhin du/_dper na sgra mi snyan du nam phyed par gyur pa de'i tshe lus 'phags su nyi ma nub bo/_/dzam+bu'i gling du nyi ma phyed do/_/ba lang spyod du nyi ma 'char ba rnams dus cig car nyid du 'byung ba yin no/_/rol pa'i mtsho bdun 
[\[21a\]]
[\[21a.1\]]zhes bya ba ni ri brgyad po de dag gi bar du gnas pa'i chu'i phung po yan lag brgyad dang ldan pa gang yin pas mngon par gtams pa'i rgya mtsho rim pa bdun du yod do/_/de'ang yan lag brgyad ni bsil ba dang*/_zhim pa dang*/_yang ba dang*/_'jam pa dang*/_dwangs pa 
[\[21a.2\]]dang*/_dri nga ba med pa dang*/_'thung na mgrin pa la mi gnod pa dang*/_lto ba la mi gnod pa rnams so/_/mtsho de dag tu klu'i rgyal po 'khor dang bcas pa rnams kyis mngon par rtse zhing rol pa'i gnas su byed do/_/gser gyi ri bo phyi ma nas brtsams te khor yug gi ri bo'i bar la gling dang gling 
[\[21a.3\]]phran rnams ma gtogs pa phyi'i rgya mtsho'am ba tsha can gyi rgya mtsho zhes bya ba kho ra khor yug kun du dum bur ma chad pa yod kyang ri rab kyi rin po che'i mdangs kyis phog pas rgya mtsho chen po de'i kha dog kyang tha dad pa nyid du gyur pas rgya mtsho bzhi'i grangs su mngon par brjod pa yin no/_/gling 
[\[21a.4\]]rnams ni phyi rol gyi rgya mtsho chen po na yod de/_de'ang ri rab kyi shar phyogs kyi rgya mtsho na lus 'phags po'i gling zhes bya ba zla ba kham pa'i dbyibs su gnas pa/_de la lus dang lus 'phags zhes bya ba'i gling g.yog gnyis dang bcas pa yod do/_/de dag tu skyes pa'i mi rnams ni 
[\[21a.5\]]gzugs che zhing lta na sdug pa yod pas lus 'phags zhes bya ste/_de lta bu'i mi rnams kyi gnas pa grong dang*/_grong rdal dang*/_grong khyer dang*/_yul 'khor dang*/_pho brang rnams gnas so/_/de bzhin du ri rab kyi lho phyogs kyi rgya mtsho na dzam+bu'i gling ste shing rta chen po'i dbyibs su gnas 
[\[21a.6\]]pa/_'di la'ang rnga yab dang rnga yab gzhan zhes bya ba'i gling g.yog gnyis dang bcas pa yod do/_/'di dag tu mi rigs mi 'dra ba mang po rnams dang*/_de dag gis bsti ba'i grong dang grong rdal la sogs pa du ma yod do/_/gling 'di'i 'og rol dpag tshad nyi khri na dmyal ba chen po'i gnas rnams 
[\[21a.7\]]yod de/_de'ang 'di lta ste tsha ba'i dmyal ba brgyad las sdug bsngal kun gyi mthar thug par gyur pa ni mnar med pa'i dmyal ba zhes bya ba ste/_de ni thams cad kyi 'og tu gnas shing*/_de'i gong nas gong du rab tu tsha ba dang*/_tsha ba dang*/_ngu 'bod chen po dang*/_ngu 'bod dang*/_bsdus 'joms dang*/_
[\[21b\]]
[\[21b.1\]]thig nag dang*/_yang sos kyi dmyal ba pa lcags bsregs kyi sa gzhi'i gnas dang bcas pa rnams rim par gnas so/_/de bzhin du brgyad po de dag gi ngos re la nye 'khor ba zhes bya ba me mur dang*/_ro myags kyi 'dam dang*/_mtshon cha'i skor gyi dmyal ba dang*/_chu bo rab med de/_
[\[21b.2\]]dmyal ba lhag pa bzhi bzhi ste bcu drug po rnams kyang gnas so/_/tsha ba'i dmyal ba de dag gi mtha' logs shig tu grang ba'i dmyal ba zhes bya ba brgyad yod pa rnams ni 'di lta ste/_chu bur can dang*/_chu bur rdol ba can dang*/_a chu 'don pa dang*/_kyi hud 'don pa dang*/_so thams thams 
[\[21b.3\]]pa dang*/_ut+pal ltar gas pa dang*/_pad+ma ltar gas pa dang*/_pad+ma chen po ltar lus thams cad gas par gyur pa'i grang ba'i dmyal ba pa rnams dang de dag gi gnas gangs ri'i phreng ba chab rom gyi thang dang bcas pa rnams yod do/_/gzhan yang nyi tshe ba'i dmyal ba zhes pa kun 'byung ba tha dad pa 
[\[21b.4\]]las grub pa'i sdug bsngal gyi bye brag rnam pa mang po yod cing gnas ni nges pa med de/_chu bo dang*/_ri dang*/_mya ngam gyi thang dang*/_'og tu'ang yod par bshad do/_/yi dwags kyi 'jig rten zhes bya ba yang dzam+bu'i gling 'di'i rgyal po'i khab kyi 'og rol dpag tshad lnga brgya na yi dwags kyi grong 
[\[21b.5\]]khyer ser skya zhes bya ba yod de/_de na yi dwags kyi bdag po chos kyi rgyal po gshin rje mthu bo che dpung dang bcas pa gnas shing*/_de'i 'khor du gtogs pa'i yi dwags kyi rigs ni kha khab mig ltar phra ba la sogs pa sum cu rtsa drug tu gsungs pa rnams te thams cad ris su bsdu na/_
[\[21b.6\]]phyi'i sgrib pa can dang*/_nang gi sgrib pa can/_zas skom gyi sgrib pa can du 'du ba ste/_de dag gi 'dug pa'i gnas dang bcas pa rnams yod do/_/dud 'gro ni thang dang chu dang nam mkha'i spyod yul can yin pas phal che ba dag phyi'i rgya mtsho'i nang du chang gi sbang ma ltar byings na gnas pa dang*/_
[\[21b.7\]]kha 'thor ba ni mi dang lha dang lha ma yin gyi yul dang gling bar gyi mun pa chen po rnams su gnas so/_/yang ri rab kyi nub phyogs kyi phyi'i rgya mtsho na ba lang spyod kyi gling zhes bya ba kun nas zlum por gyur pa zla ba nya gang ba'i dbyibs su gnas pa/_de la g.yo ldan dang lam mchog 'gro zhes 
[\[22a\]]
[\[22a.1\]]bya ba'i gling g.yog gnyis dang bcas pa yod de/_de dag tu skyes pa'i mi rnams kyi longs spyod ni shas cher ba lang dang rin po che las byung ba la nye bar spyod pa'i phyir ming yang de skad ces bya ste/_de lta bu'i yul gling mi'i 'gro ba dang bcas pa rnams yod do/_/ri rab kyi byang phyogs kyi 
[\[22a.2\]]phyi'i rgya mtsho na sgra mi snyan gyi gling zhes bya ba gru bzhi pa khri'u'i dbyibs su gnas pa/_de la sgra mi snyan dang sgra mi snyan gyi zla zhes bya ba'i gling g.yog gnyis dang bcas pa yod de/_de dag tu skyes pa'i mi rnams kyi longs spyod ni ma rmos pa dang ma btab par 'khrungs pa'i 'bras sA lu'i zas dang*/_
[\[22a.3\]]dpag bsam gyi shing las byung ba la ci bder spyod pa la sogs pa mtho ris kyi lha'i 'jig rten lta bu yod de/_dran pa nyer gzhag las/_mtho ris las gzhan pa'i mtho ris kyi 'jig rten gnyis pa lta bu zhes gsungs pas/_gling 'di'i bde ba dang 'byor pa la mi'i gnas 
[\[22a.4\]]gzhan gsum gyis 'gran par mi nus pa zhig go_/yul der pi shA tsi ka zhes pa sha za'am 'dre'i skad kyis smra ba'i phyir sgra mi snyan nam/_dpag bsam gyi shing las 'chi 'pho bar sgron pa'i sgra mi snyan par 'byung bas sam/_yang na klu rnams kyis gtses pa'i skyon gyi nyi ma sprin 
[\[22a.5\]]gyis g.yogs pa na/_des rdza rnga dang pi wang la sogs pa'i rol mo rnams las skad mi snyan par 'byin pa las de skad du gdags par grag go_/de lta bu'i yul gling mi'i 'gro ba dang bcas pa rnams yod de/_de dag gi phyi rol gyi rgya mtsho chen po'i mtha' skor kun du lcags ri chen po 
[\[22a.6\]]zhig gis bskor ba la khor yug gi lcags ri zhes bya ba yin no/_/ri rab kyi rtse mo sum cu rtsa gsum pa'i gnas nas/_steng gi nam mkha' la rlung gi dkyil 'khor la brten te sprin gyi phung po bzhin du mngon par 'phags pa'i rin po che'i gzhi la/_gzugs kyi khams kyi lha dang*/_
[\[22a.7\]]'dod pa'i khams kyi lha rnams kyi gzhal med khang dam pa lha rdzas kyi 'byor pa phun sum tshogs pa las legs par grub pa rnams ni/_dper na bla khab mang po steng nas steng du phub pa'am/_mchod rten kha sbubs pa'i bang rim gyi rnam pa bzhin du 'og ma 'og ma las gong ma gong ma je cher 
[\[22b\]]
[\[22b.1\]]gnas te/_de'ang 'dod pa'i khams kyi lha'i gnas bzhi ni nyis 'gyur dang*/_gzugs kyi khams kyi lha'i gnas ni stong 'gyur gyis rgya che ba nyid du gnas te/_ji skad du/_gnas nas gnas 'og ji srid pa/_/de nas de yi gong de srid/_/ces so/_/gnas de dag tu brten pa'i lha rnams ni 
[\[22b.2\]]'di lta ste/_'thab bral dang*/dga' ldan dang*/_'phrul dga' dang*/_gzhan 'phrul dbang byed pa ste 'dod pa'i khams kyi lha rnams so/_/de ltar na mnar med pa nas brtsams te 'di'i bar la 'dod pa'i khams zhes bya zhing*/_bye brag tu lag na gzhong thogs kyi lha yan chad ni 'dod pa na spyod pa'i lha 
[\[22b.3\]]drug yin te/_de dag 'dod pa'i yon tan 'khrig pa dang khams kyi zas la 'dod chags dang bcas pa'i phyir 'dod pa'i khams kyi lha zhes gdags so/_/gzugs kyi khams kyi lha rnams ni bsam gtan bzhis bsdus te/_de dag kyang 'di lta ste/_tshangs ris dang*/_tshangs pa mdun na 
[\[22b.4\]]'don dang*/_tshangs chen te bsam gtan dang por gtogs pa'i lha rnams so/_/'od chung dang*/_tshad med 'od dang*/_'od gsal ba ste bsam gtan gnyis par gtogs pa'i lha rnams so/_/dge chung dang*/_tshad med dge dang*/_dge rgyas te bsam gtan gsum par gtogs pa'i lha rnams 
[\[22b.5\]]so/_/sprin med dang*/_bsod nams skyes dang*/_'bras bu che ba dang*/_mi che ba dang*/_mi gdung ba dang*/_gya nom snang ba dang*/_shin tu mthong ba dang*/_'og min te bsam gtan bzhi par gtogs pa'i lha rnams te gzugs kyi khams kyi lha rnams so/_/de dag la la ni gzugs na spyod pa'i lha ris 
[\[22b.6\]]bcu bdun zhes bya ste/_'dod pa'i yon tan 'dod chags dang bral la/_gzugs la 'dod chags dang bcas pa'i phyir gzugs kyi khams kyi lha zhes gdags so/_/gzugs med pa'i khams kyi lha rnams ni 'di lta ste/_nam mkha' mtha' yas skye mched dang*/_rnam shes mtha' yas skye mched dang*/_
[\[22b.7\]]ci yang med pa'i skye mched dang*/_'du shes med 'du shes med min gyi skye mched de gzugs med pa'i khams kyi lha rnams so/_/bzhi po 'di dag ni lus can ma yin pa'i phyir gnas logs pa med kyang sems kyi ting nge 'dzin gyi bye brag gi rnam pa bzhir 'byed pa'i sgo nas gzugs med pa'i 
[\[23a\]]
[\[23a.1\]]khams kyi lha zhes bya ste/_gzugs la 'dod chags dang bral bar gyur la/_gzugs med pa la 'dod chags dang bcas pa'i phyir de skad ces gdags so/_/mngon pa ba kha cig ni gzugs med pa'i khams ni 'og min gyi steng nas steng du brtsegs mar yod pa dang gzugs 
[\[23a.2\]]kyang yod la/_gzugs med pa zhes brjod pa ni dman pa la dgag sgra sbyar ba yin zhes smra ba yang yod do/_/de dag gi skye ba'i gnas kyi khyad par yang*/_lha dang*/_dmyal ba dang*/_srid pa bar ma rnams ni brdzus te skyes pa yin la/_mi dang dud 'gro ba rnams ni sgo nga las skyes pa dang*/_mngal las skyes pa dang*/_
[\[23a.3\]]brdzus te skyes pa dang*/_drod gsher las skyes pa ste bzhi ga tshang ba dang*/_yi dwags la mngal las skyes pa dang brdzus te skyes pa gnyis ka yod par bshad do/_/de ltar ji skad bstan pa'i gling bzhi dang*/_ri'i rgyal po dang*/_gser gyi ri bdun dang*/_khor yug dang*/_'dod pa'i lha drug dang*/_tshangs pa'i 
[\[23a.4\]]'jig rten gyi bar la gling bzhi pa'i 'jig rten gyi khams zhes bya'o/_/de bye ba phrag brgya la stong gsum gyi stong chen po'i 'jig rten gyi khams su ji ltar bgrang ba'i tshul ni sngon du smras zin pa ltar ro/_/gnyis pa dzam+bu'i gling bkar te bshad pa ni/_de la ji skad smos pa'i gling gzhan gsum ni/_
[\[23a.5\]]longs spyod kyi sa dang*/_dzam+bu'i gling ni las kyi sa ste de yang dus kyi 'khor lo'i rgyud 'grel rnams nas/_ri rab kyi rwa'i 'og gi gling drug ni longs spyod kyi sa pa dang*/_bsil ri'i phyi mtshams nas lan tshwa'i rgya mtsho'i mthar thug pa'i bdun pa dzam+bu'i gling ni las kyi sa pa ste/_de la dum bu bcu 
[\[23a.6\]]gnyis su gnas pa'i lho gling dbus ma dzam+bu'i gling chung ngur bzhed pa yin no/_/de la ci'i phyir dzam+bu'i gling zhes bya zhe na/_gling gang gi yul dbus su gyur pa ni 'phags pa'i yul gyi ma ga d+hA ste/_de'i byang nas byang du ri nag po rgyud dgu 'das pa'i pha rol na ri'i rgyal po gangs can zhes bya ba gangs 
[\[23a.7\]]ri dpal dang ldan pa yod do/_/de'i pha rol du ri'i rgyal po spos kyi ngad ldang zhes bya ba yod de/_de dag gi tshu rol na klu'i rgyal po ma dros pas bdag gir byas pa'i mtsho ma dros pa zhes bya ba chu bsil zhing sbrang rtsi lta bus gang ba la/_me tog ut+pal dang pad+ma dang ku mu dA dang puN+Da rI ka rnams kyis 
[\[23b\]]
[\[23b.1\]]khebs pa dbyibs legs shing lta na sdug pa gnas so/_/de'i shar dang lho dang nub dang byang gi phyogs bzhi nas chu bo chen po bzhi 'bab pa ni 'di lta ste/_chu bo gang+gA dang*/_sin+d+hu dang*/_pak+Shu dang*/_si tA rnams rim pa de nyid kyis so/_/chu bo de dag re res kyang ma dros pa'i mtsho la g.yas su 
[\[23b.2\]]lan grangs bdun bdun du bskor nas chu bran lnga brgya lnga brgya dang lhan cig tu rang rang gi phyogs kyi rgya mtsho ga la bar 'gro bar byed do/_/mtsho ma dros pa'i 'gram ngogs su shing dzam+bu tri sha zhes bya ba 'bras bu ro mchog mngar po dang ldan par skyes pa/_shing de'i 'bras bu shin tu smin par gyur pa chu'i 
[\[23b.3\]]nang du lhung ba las dzam+bu zhes bya ba'i sgra yang 'byung ngo*/_/der ldang ba'i 'bras bu de las klu'i rgyal po rnams nyar sprul nas za bar byed cing*/_ma zos pa rnams ni chu dang phrad pa'i stobs kyis dzam+bu chu bo'i gser du 'gyur ba zhig yod do/_/des na shing des nye bar mtshon pa'i gling yin pas dzam+bu'i 
[\[23b.4\]]gling zhes tha snyad du byas so/_/gzhan yang ri'i rgyal po spos kyi ngad ldang de'i byang phyogs na brag gser gyi bya skyibs lha ma yin gyi ngos zhes bya ba dbyibs legs pa nang gi sa gzhi yang gser gyi bye ma brdal zhing tsan+dan gyi chus chag chag btab pa ste/_der yid du mi 'ong ba'i shing ngam/_
[\[23b.5\]]thagaseg ma gang ci yang rung ba lhung ba mi ma yin rnams kyis phyir 'dor bar byed pa/_de'i khor yug tu'ang brag gser gyi bya skyibs brgyad stong dang bcas pa yod do/_/brag de'i byang phyogs su shing sA la'i rgyal po rab tu brtan pa zhes bya ba 'dom bzhi bcu thur du zug cing brgyad cu gyen du 'phags 
[\[23b.6\]]pa sA la'i phreng ba rim pa bdun gyis bskor ba dang*/_shing de'i shar phyogs su rdzing bu dal gyis 'bab pa zhes bya ba dbyibs zlum po/_/rdzing g.yog brgyad stong dang bcas pa/_thams cad kyang yan lag brgyad dang ldan pa'i chus gang ba'i nang na me tog ut+pal dang pad+ma dang ku mu dA dang pad+ma 
[\[23b.7\]]dkar po che zhing mchog tu che ba dag gis khebs pa yod do/_/brgya byin gyi g.yul ngor spyod pa'i glang po che rab brtan zhes bya ba glang po che brgyad stong gi 'khor dang bcas te/_dgun dang*/_dpyid dang*/_ston gsum du zla ba bzhi bzhir brag gser gyi bya skyibs dang*/_shing sA la'i rgyal po dang*/_rdzing bu 
[\[24a\]]
[\[24a.1\]]dal gyis 'bab pa dag tu re mos su 'jug cing 'khod pa de lta bu'i ngo mtshar gyi phreng ba mang po dag yod do/_/de dag tu ma zad gling 'di ni gling gzhan las mngon par 'phags pa'i khyad par gyi chos shin tu mang te/_mdo dran pa nyer gzhag las/_gling gsum gyi 
[\[24a.2\]]nang nas 'di ni las kyi sa yin/_'dir ni dge ba bcu'i las kyi lam dag sems pa yin/_'dir ni sangs rgyas 'byung ba yin/_'di ni mi'i gnas bzhi dag gi rag las pa yin/_'dir ni dge ba bcu'i las kyi lam dag nges par sems shing rnam par dpyod pa yin/_'dir ni 
[\[24a.3\]]tshangs par spyod pa'i gnas yin/_'dir ni 'chi ba dang skye ba'i sems pa yin/_'dir rdo rje las byas pa'i gdan yod ces gsungs pa ltar gling 'dir byang chub sems dpa' sems dpa' chen po rnams kyis zhing sbyong ba'i smon lam gyi khyad par mang pos mdza' bar bcings pa dang*/_
[\[24a.4\]]gdul bar bgyi ba'i 'gro ba mtha' dag gis kun nas bsten pa'i gnas yin pa'i phyir khyad par du 'phags pa ste/_de yang sngon bdag cag gi ston pa 'dis byang chub kyi spyad pa spyod pa na/_wA rA Na sI kho na la yang 'das pa'i dus kyi sangs rgyas mang po byon pa la mchod pa dang*/_de dag 
[\[24a.5\]]gi rjes su bstan pa thos pa'ang dpag tu ma mchis pa byung bar nges te/_rgya cher rol pa'i mdo las/_der ni nga yis mchod sbyin stong phrag bye ba khrag khrig drug cu byas/_/der ni sangs rgyas stong phrag bye ba khrag khrig drug cu de dag mchod/_/wA rA Na sI dam pa de ni sngon gyi drang srong rnams 
[\[24a.6\]]kyi gnas/_/sa de lha dang klu yis mngon bstod rtag tu chos ni mngon par gzhol/_/ngas ni sngon chad sangs rgyas bye ba stong phrag dgu bcu rtsa gcig dran/_/de dag drang srong zhes bya nags mchog der ni 'khor lo dam pa bskor/_/zhi zhing nyer zhi bsam gtan mngon gyur rtag tu 
[\[24a.7\]]ri dwags rnams kyis bsten/_/de phyir drang srong zhes bya nags mchog der ni 'khor lo dam pa bskor/_/zhes gsungs pa dang*/_gnas bya rgod phung po nyid du bzhugs pa'i sangs rgyas la bkur stir mdzad pa yang ches shin tu mang ste/_ting nge 'dzin rgyal po'i mdo las/_sangs rgyas 
[\[24b\]]
[\[24b.1\]]dag ni bye ba phrag stong dang*/_/de bas lhag pa gang+gA'i bye ma snyed/_/kun kyang bya rgod phung po 'dir bzhugs te/_/mi dbang de kun nga yis bkur stir byas/_/zhes gsungs pa'i phyir ro/_/de bzhin du ma 'ongs par yang sgron me'i bskal pa 'di la 'byon par 'gyur ba'i sangs rgyas 
[\[24b.2\]]bcom ldan 'das stong phrag gcig la bzhis dman pa'am gcig gis dman pa rnams kyang byang chub kyi snying po mngon du mdzad cing chos kyi 'khor lo bskor ba'i gnas su 'gyur ba'i phyir dang*/_bye brag tu bdag cag gi ston pa yang dag par rdzogs pa'i sangs rgyas rig pa dang zhabs su ldan pa/
[\[24b.3\]]bde bar gshegs pa/_'jig rten mkhyen pa/_skyes bu 'dul ba'i kha lo sgyur ba/_bla na med pa/_lha dang mi rnams kyi ston pa thub pa'i dbang po nyid kyis byang chub kyi shing ljon pa'i drung ga la bar skyil mo krung gcig la yid kyi srub shing sde dang bcas pa las rnam par rgyal ba'i go 'phang 
[\[24b.4\]]dam pa mngon du mdzad pa'i tshul bstan pa dang*/_'jig rten gyi khams thams cad du snang bar byed pa'i chos kyi 'khor lo bskor ba'i byin gyis rlob pas byin gyis brlabs te/_slar yang mi shigs rdo rje rin po che'i khams su brling bar byas pa'i gnas su gyur pa'i gling thams cad kyi gtsug 
[\[24b.5\]]gi nor bu gcig pur gyur pa ni dzam+bu'i gling 'di nyid do/_/gzhan yang gling 'di'i nub phyogs su gsang chen rdo rje theg pa'i nye lam gyi bdud rtsi bsam gyis mi khyab pa'i 'byung gnas su gyur pa'i chos mdzod chen po/_rig pa 'dzin pa rnams kyi dga' ba'i tshal lta bu'i gnas mchog khyad par can au D+yAn 
[\[24b.6\]]rdo rje chen po'i pho brang zhes bya ba yod do/_/shar phyogs su rgyal ba ma lus bskyed pa'i yab gcig byang chub sems dpa' sems dpa' chen po 'jam dpal brtan pa'i 'khor lo bus pa chung ngu'i gzugs su bzung nas/_yid can rgya mtsho chen po'i rdul gyi grangs dang mnyam pa rnam pa thams cad 
[\[24b.7\]]mkhyen pa'i grong khyer du 'khrid pa'i chos kyi tshul legs par 'doms pa'i gnas rgya'i ri bo rtse lnga zhes bya ba yod do/_/lho phyogs su snying rje chen po'i gter chen 'phags pa spyan ras gzigs dbang phyug dang thugs rje shin tu myur ba'i dpa' mo rje btsun sgrol ma ste de gnyis kyis sems can gyi khams su nyin mtshan 
[\[25a\]]
[\[25a.1\]]gyi dus rnam pa drug tu dgongs shing dngos dang rnam par 'phrul ba'i sgyu 'phrul gyi drwa bas byang chub kyi spyod pa skyong zhing bzhugs pa'i gzhal med khang dag gis mngon par brgyan pa'i ri bo gru 'dzin zhes bya ba dang*/_ston pa shAkya'i rgyal pos zung 'jug gi skur bzhengs nas skal ba dang ldan pa'i gdul bya mchog 
[\[25a.2\]]gi 'khor rnams la dpal dus kyi 'khor lo'i rtsa ba'i rgyud kyi bdud rtsi'i dga' ston stsal ba'i gnas su byin gyis brlabs pa dpal ldan 'bras spungs kyi mchod rten chen po zhes bya ba bzhugs so/_/byang phyogs su rgyal ba'i sras kyi rang gzugs chos bzhin mdzad pa'i chos rgyal bdun dang rigs ldan nyi shu rtsa 
[\[25a.3\]]lngas legs par bsrungs pa/_ka lA pa zhes bya bas mtshon pa'i grong khyer bye ba phrag dgu bcu rtsa drug dang ldan pa'i 'dzin ma'i dkyil 'khor dam pa sham+b+ha la zhes bya ba dang*/_sa chen po la gnas pa'i byang chub sems dpa' sems dpa' chen po rnams kyi rnam par 'phrul pa'i rol rtsed bgrang du med pa dag 
[\[25a.4\]]gis/_bcom ldan 'das bu ram shing pa'i lung dang rtogs pa'i bstan pa yid bzhin gyi nor bu rin po che mkhas pa'i phrin las gsum gyi rgyal mtshan dam pa'i rtse mo la mnga' gsol te/_ji srid ma pham rgyal ba'i dbang po'i bstan pa shar bar ma gyur pa de srid du brtan par bgyid pa'i gnas dam pa bod yul 
[\[25a.5\]]kha ba'i ljongs zhes bya ba rnams yod do/_/gzhan yang 'jig rten las 'das pa chen po dpal he ru ka'i ye shes skye ba med pa'i klong nas skye ba'i cho 'phrul gyi rnam par rol pa'i dpa' bo dang rnal 'byor ma sa chen po'i rdul phra ba snyed kyis rnam par rtse ba'i gnas chen po yul sum cu rtsa gnyis/_gnas nyi shu 
[\[25a.6\]]rtsa bzhi/_dur khrod chen po brgyad rnams dang*/_gzhan yang yul 'khor lnga brgya dang*/_ljongs chen po bcu drug dang*/_yul phran stong phrag gcig ste/_de dag tu bsten pa'i mi'i rigs mi 'dra ba sum brgya drug cu dang*/_skad kyi rigs mi 'dra ba bdun brgya nyi shu 'byin pa yod par bshad pa rnams 
[\[25a.7\]]kyang gling 'di nyid du yod pas so/_/mdor na bskal pa bzang po'i byang chub sems dpa' stong dang bzhi las thugs bskyed kyi stobs rmad du byung bar bshad pa ni ston pa 'di nyid de/_gang des mdzad pa'i phreng ba rmad du byung ba dang bcas te sems can gyi don la byon pa'i gnas ni dzam+bu'i gling zhes bya ba 'di nyid 
[\[25b\]]
[\[25b.1\]]do/_/gnyis pa der ji ltar byon pa dngos ni/_slob dpon chen po klu sgrub kyis/_dang por byang chub mchog tu thugs bskyed de/_/bskal pa grangs med gsum du tshogs bsags shing*/_/bar du gcod pa'i bdud rnams 'joms mdzad pa/_/bcom ldan seng ge de la phyag 'tshal lo/_/zhes 
[\[25b.2\]]gsungs pa lta bu'i go rim dang rjes su mthun par brjod par bya'o/_/de la dang po byang chub tu thugs bskyed pa dang*/_bar du tshogs gnyis bsags pa dang*/_mthar sangs rgyas pa dngos so/_/dang po thugs bskyed pa la'ang theg pa dman pa la grags pa dang*/_theg pa chen po la grags 
[\[25b.3\]]pa gnyis so/_/dang po theg pa dman pa ltar na/_'dul ba lung las/_sangs rgyas 'dod chags bral thos shing*/_/glang po dregs pa'i shas chen dang*/_/'jig rten sdug bsngal gyur mthong nas/_/ngas ni byang chub sems bskyed do/_/zhes 'byung ba'i don bsdus te brjod na 'di ltar 
[\[25b.4\]]sngon byung ba 'das pa'i dus kyi bskal pa la kho bo cag gi ston pa 'di ni rgyud rang bzhin gyis mnyen zhing chos la gus pa lhur bgyid pa/_'od ldan zhes bya ba'i grong khyer gyi rgyal po rab gsal lam 'od ldan zhes bya ba stobs dang 'byor pa ni lha rnams kyi dbang po'i phun sum tshogs pa lta bu la spyod pa 
[\[25b.5\]]zhig tu gyur to/_/de la dus gzhan zhig na/_glang po che me tog ku mu da'i mdog bzhin du thal kar yod pa/_gzugs bzang zhing yan lag bdun legs par rdzogs pa zhig yod de/_de 'dul ba'i ched du kun du bgrod ces bya ba'i glang po 'dul mkhan zhig yod pa de bkug ste 'dul du 'jug 
[\[25b.6\]]go_/des kyang de ltar mnyan te dul bar byas nas slar rgyal po la phul lo/_/de nas nyams sad pa'i phyir rgyal po dang 'dul mkhan gnyi gas glang po che'i rgyab tu zhon te ri dwags bshor du song ngo*/_/ji tsam na glang po che des nags kyi ban glang mo'i dri tshor ba'i rkyen byas pas rtse dga'i bde ba rjes su dran 
[\[25b.7\]]te de'i rjes su rlung dang 'dra bar mgyogs pa'i shugs kyis rgyug pa na/_rgyal po skrag ste 'dul mkhan la smras pa/_kye glang po 'dul ba glang po'i dbang po gdul ba la 'bad par gyis shig_des smras pa/_lha 'di ni 'khrul gyis/_shing gi yal ga la 'jus shig_de nas gnyis kas shing gi yal 
[\[26a\]]
[\[26a.1\]]ga la 'jus te glang po che ci dgar btang nas bde bar bab bo/_/der rgyal pos 'dul mkhan la smras pa/_khyod kyis glang po ma thul ba nga la byin no/_/des smras pa/_lha kho bo cag gis 'di'i lus ni shin tu dul bar byas pa yin no/_/'on kyang sems ni de ltar ma lags pas/_
[\[26a.2\]]deng ban glang mo'i dri tshor te nyan du ma btub bo/_/de lta na'ang dpyad rjes su dran nas ring por mi thogs par 'ong bar 'gyur ro/_/des ji skad smras pa bzhin du zhag bdun nas khyim du byung ngo*/_/de mthong nas 'dul mkhan gyis rgyal po la sbron no/_/de nas rgyal po'i mdun du yid ches par bya ba'i 
[\[26a.3\]]phyir kun du bgrod kyis lcags kyi tho lum sol mal du bsregs pa rab tu 'bar ba zhig thogs te kha kha zhes brjod do/_/de la glang pos kyang bag tsha ba med par len du brtsams pa na/_'dul mkhan gyis smras pa/_lha 'di len du ni btub na 'on kyang 'gum par 'gyur ro/_/de dag gis rgyal po 
[\[26a.4\]]yid ches par gyur te yang smras pa/_de ltar dul bar bgyis pa la bdag cag zung ni de lta bu'i g.yeng bar byed pa'i rgyu ci zhig ces dris pa la/_lha kho bo cag gis lus ni thul gyis sems ni ma lags so zhes bya ba sngar yang ma gsol lam/_der rgyal pos smras pa/_sems 'dul ba gang 
[\[26a.5\]]dag yod pa khyod kyis mthong ba dang thos pa byung ngam zhes dris so/_/de yang lhas bskul nas/_lha gcig lus dang sems 'dul ba po ni sangs rgyas bcom ldan 'das rnams so zhes bya ba la sogs pa gtam gyi zhar las sangs rgyas kyi mtshan thos pa'i mod la rgyal po sangs rgyas bcom ldan 
[\[26a.6\]]'das la shin tu dad par gyur te sbyin pa ni byin/_bsod nams ni ci yang bsags te bla na med pa'i byang chub la mos pas/_sbyin pa rgya chen gyur pa 'di yis su/_/'gro ba rang byung sangs rgyas gyur nas ni/_/sngon gyi rgyal ba rnams kyis ma bsgral ba'i/_/skye bo'i tshogs rnams bdag gis 
[\[26a.7\]]bsgral bar bya/_/zhes pa smon lam du btab pas smon lam gyi thog ma bskrun par bshad do/_/gnyis pa theg pa chen po las 'byung ba la/_sems bskyed kyi ngo bo dang*/_ji ltar sems bskyed pa dngos so/_/dang po sems bskyed kyi ngo bo ni/_gzhan gyi don bsgrub pa'i phyir yang dag par 
[\[26b\]]
[\[26b.1\]]rdzogs pa'i byang chub la dmigs pa'i mtshan nyid can gang yin pa ste/_de skad du'ang*/_mngon par rtogs pa'i rgyan las/_sems bskyed pa ni gzhan don phyir/_/yang dag rdzogs pa'i byang chub 'dod/_/ces so/_/de la'ang nang gses kyi sgo nas dbye na/_byang chub tu smon pa'i sems 
[\[26b.2\]]bskyed pa zhes bya ba dang*/_de bsgrub par rtsom pa 'jug pa'i sems bskyed pa zhes bya ba gnyis su 'gyur te/_zhi ba'i lhas/_'gro bar 'dod dang 'gro ba yis/_/de bzhin mkhas pas 'di gnyis kyi/_/bye brag rim bzhin shes par bya/_/zhes so/_/de la'ang yul gyi sgo nas dbye na/_
[\[26b.3\]]kun rdzob byang chub kyi sems zhes bya ba dang*/_don dam byang chub kyi sems zhes bya ba gnyis su 'gyur te/_dang po thob par byed pa'i rgyu ni/_rgyan las/_grogs stobs rgyu stobs rtsa ba'i stobs/_/thos stobs dge ba goms pa las/_/mi brtan pa dang brtan 'byung ba/_/gzhan gyis 
[\[26b.4\]]bstan pa'i sems bskyed 'dod/_/ces 'byung ba lta bu'o/_/phyi ma thob par byed pa'i rgyu ni/_ji skad du/_rdzogs pa'i sangs rgyas rab bsnyen byas/_/bsod nams ye shes tshogs rab bsags/_/chos la mi rtog ye shes ni/_/bskyed phyir de ni dam par 'dod/_/ces 'byung ba lta 
[\[26b.5\]]bu'o/_/de bzhin du sa mtshams kyi sgo nas dbye na/_mos pa dang*/_lhag pa'i bsam pa rnam par dag pa dang*/_rnam par smin pa dang*/_sgrib pa spong ba ste bzhi'o/_/de skad du'ang*/_sems bskyed de ni sa rnams la/_/mos dang lhag bsam dag pa dang*/_/rnam par smin pa gzhan du 
[\[26b.6\]]'dod/_/de bzhin sgrib pa spong ba'o/_/zhes so/_/grogs dang dpe'i sgo nas ni/_'dun pa dang ldan pas lta bu nas/_chos kyi sku sprin lta bu'i bar gyi nyi shu rtsa gnyis su rgyan las ji skad bshad pa ltar shes par bya'o/_/gnyis pa ji ltar sems bskyed pa dngos ni/_drin lan bsabs 
[\[26b.7\]]pa'i mdo las 'byung ba'i snying po dril na 'di ltar/_bcom ldan 'das 'di sngon gyi bskal pa dpag tu med pa'i gong rol du so so skye bo 'ching ba thams cad dang ldan pa'i dus su/_las kyi dbang gis mi'i shing rta zhes bya ba'i dmyal bar lhungs te/_grogs gzhan zhig dang lhan cig tu dmyal 
[\[27a\]]
[\[27a.1\]]ba'i srung ma a bang sdod pa'i shing rta 'dren pa'i gyad du gyur to/_/srung ma de ni lus bong shin tu che zhing kha dang mig dang rna ba dang sna rnams nas me 'bud cing du ba gtul ba/_rgyud gtum po mi bzad pa dang ldan pa yin pas shing rta la skyil mo krung bcas te gnas bzhin du lag pa 
[\[27a.2\]]na lcags kyi dbyug pa thogs nas shing rta 'dren pa gnyis la brdeg go_/des shin tu na ba'i sdug bsngal la ma bzod nas ji ltar nus pa'i stobs kyis drangs pas/_cig shos ni nyam chung bar gyur pas de ltar du 'dren par ma nus pa la/_dmyal ba'i srung mas lcags kyi mdung rtse gsum pa 
[\[27a.3\]]brang la btsugs nas lcags kyi dbyug pas bsnun pas khrag chal bar phab bo/_/de'i tshe gyad de ni theg pa chen po'i rigs dang ldan par gyur pa yin pas grogs kyi sdug bsngal mthong bas snying rje rab tu rgyas pa'i sems skyes te/_srung ma a bang la/_'di la snying rje cung zad skyed cig ces 
[\[27a.4\]]smras so/_/des de la khros nas lcags kyi mdung thung 'bar ba rtse gsum pa gyad kyi gnya' bar btsugs pas de nyid du dus byas so/_/der snying rje'i sems kyi mthu chen pos bskal pa brgya snyed kyi sdig pa yang chus bkrus pa'i dri ma bzhin du byang nas dmyal ba'i gnas de las thar bar gyur to/_/
[\[27a.5\]]de nas ring zhig lon pa na dzam+bu'i gling gi lho phyogs kyi rgyud du rdza mkhan gyi khye'u snang byed ces bya ba zhig tu gyur to/_/de lta bu'i rigs la gnas pa'i gang zag de la yang*/_ji skad du/_rigs dang dge bshes snying rje dang*/_/sdug bsngal rnams kyis mi ldog pa/_/rgyu bzhi rkyen ni 'di dag 
[\[27a.6\]]gis/_/byang chub sems ni rab tu 'jug_/ces pa ltar byang chub kyi sems 'phel bar byed pa'ang bdag rkyen dge ba'i bshes la rag las pa yin pa'i phyir/_ji ltar na khye'u snang byed sangs rgyas shAkya thub pa chen po la shin tu dad par gyur te/_thug 'jam yol go gang zhig phul te/_me tog 
[\[27a.7\]]tu 'gron bu lngas kyang mngon par gtor nas/_bde bar gshegs pa khyed sku ci 'dra dang*/_/sku tshe'i tshad kyang khyed dang ci 'dra ba/_/mtshan mchog bzang po khyed dang ci 'dra ba/_/de bzhin bdag kyang de dang 'dra bar shog_/ces smon lam btab cing bla na med pa'i byang chub tu sems bskyed do/_/
[\[27b\]]
[\[27b.1\]]de ltar yang*/_'phags pa bskal pa bzang po las/_nga ni sngon tshe dman par gyur pa'i tshe/_/de bzhin gshegs pa shAkya thub de la/_/'jam gang zhig ni dbul bar byas nas kyang*/_/dang por byang chub tu ni sems bskyed do/_/zhes 'byung ngo*/_/gnyis pa bar du tshogs gnyis 
[\[27b.2\]]bsags pa la/_theg pa chung ngur grags pa dang*/_theg pa chen por grags pa gnyis so/_/dang po theg pa chung ngur grags pa ltar na/_mdzod las/_de grangs med gsum la 'tshang rgya/_zhes gsungs pa ltar/_grangs med gsum gyis tshar phyin par 'dod de/_de yang 
[\[27b.3\]]byang chub kyi phyogs kyi chos rnams gzhan don du byang chub thob pa'i sems kyis sangs rgyas rnams mchod pas mnyes par byed pa dang*/_gzhan don du pha rol tu phyin pa drug gi spyod pa rnams bskal pa chen po grangs med pa gsum du spyad pas byang chub tu sangs rgyas par 'dod pa'i dbang du byas 
[\[27b.4\]]pa ni/_'di ltar bskal pa grangs med pa dang po la bdag cag gi ston pa 'di ni sngon du rdza mkhan gyi khye'ur gyur pa'i tshe/_thog mar de bzhin gshegs pa shAkya thub pa chen po 'jig rten du byon pa la mar dang til mar gyis bsnyen bkur ba nas bzung ste/_rgyal por gyur pa'i tshe yan lag bzhi pa'i 
[\[27b.5\]]dpung gi tshogs yongs su spangs nas/_byang chub mngon par 'dod pa'i sems kyis/_de bzhin gshegs pa yul 'khor skyong gi zham ring byas pa'i bar la/_de bzhin gshegs pa bdun khri lnga stong la bsnyen bkur bas mnyes par byas pa yin no/_/de ltar yang 'dul ba lung las/_
[\[27b.6\]]sangs rgyas shAkya thub pa nas/_/'dren pa yul 'khor skyong gi bar/_/bdun khri dang ni lnga stong gi_/sangs rgyas rnams ni nga yis mchod/_/ces so/_/bskal pa grangs med pa gnyis pa la bram ze'i khye'ur gyur pa'i tshe/_de bzhin gshegs pa mar me mdzad la ut+pal sngon po bdun gyis 
[\[27b.7\]]mngon par gtor ba nas bzung ste/_bram zer gyur pa'i tshe de bzhin gshegs pa dbang po'i rgyal mtshan mthong ba la yid rab tu dga' bas thal mo sbyar te bstod pa phul ba'i bar la/_de bzhin gshegs pa bdun khri drug stong la bsnyen bkur bas mnyes par byas pa yin te/_ji skad du/_
[\[28a\]]
[\[28a.1\]]sangs rgyas mar me mdzad pa nas/_/thub pa dbang po'i rgyal mtshan bar/_/bdun khri dang ni drug stong gi_/sangs rgyas rnams ni nga yis mchod/_/ces so/_/bskal pa grangs med pa gsum pa la/_rgyal por gyur pa'i tshe/_de bzhin gshegs pa bde mdzad 
[\[28a.2\]]dam pa la mchod pa phul ba dang*/_sangs rgyas de mya ngan las 'das pa na'ang sku gdung gi mchod rten brtsigs pa nas bzung ste/_bram ze'i khye'u bla ma zhes bya bar gyur pa'i tshe/_dga' skyong gi tshig thos nas/_de bzhin gshegs pa 'od srungs las rab tu 'byung ba'i thugs bskyed pa'i bar 
[\[28a.3\]]la/_de bzhin gshegs pa bdun khri bdun stong la bsnyen bkur bas mnyes par byas pa yin te/_ji skad du/_gang yang sangs rgyas bde mdzad nas/_/sangs rgyas 'od srungs bar du ni/_/ngas ni bdun khri bdun stong gi_/rgyal ba rnams ni mchod pa byas/_/zhes 'byung ngo*/_/de la'ang mngon 
[\[28a.4\]]pa mdzod las ni/_shAkya thub pa nas rin chen gtsug tor can tha mar gyur pa'i bar ni grangs med pa dang po'o/_/de nas mar me mdzad tha mar gyur pa'i bar ni grangs med pa gnyis pa'o/_/de nas rnam par gzigs tha mar gyur pa'i bar ni grangs med pa gsum pa ste/_de ltar yang*/_de nyid las/_
[\[28a.5\]]rnam gzigs mar me rin chen gtsug_/grangs med gsum gyi tha mar byung*/_/dang po shAkya thub pa yin/_/zhes 'byung ba ltar ro/_/de nas mtshan bzang gi rgyu bsgrub pa la bskal pa brgyar thogs pa la/_bram ze'i khye'ur gyur pa na sangs rgyas skar rgyal me'i khams la snyoms par zhugs 
[\[28a.6\]]pa la rkang gcig gis 'greng ste zhag bdun gyi bar du bskor ba bar ma chad par byas te bstod pa/_skyes bu khyu mchog khyod 'dra'i dge sbyong chen po gzhan dag lha yul sa la med/_/'jig rten 'di na'ang yod pa ma yin rnam thos bu yi gnas na'ang med/_/lha yi pho brang gnas mchog dag na'ang 
[\[28a.7\]]yod min phyogs dang phyogs mtshams dag na'ang med/_/ri dang nags su bcas pa'i sa stengs rgyas pa kun tu bskor kyang yul gcig ga la yod/_/ces pa'i tshigs su bcad pa'i dbyangs kyis bstod pa byas pa dang*/_bskal pa chen po dgu'i tshogs bzlums te/_de nas bskal pa 
[\[28b\]]
[\[28b.1\]]chen po dgu bcu rtsa gcig 'das pa na grong khyer nyer ldan du sangs rgyas 'od srungs byon pa'i tshe/_bram ze'i khye'u bla mar gyur pa yan chad kyis mtshan bzang gi rgyu grub pa ni byang chub sems dpa' nges pa la gnas pa zhes bya ba yin no/_/de'ang mtshan bzang grub pa'i rgyu ni/_'jig rten gyi 
[\[28b.2\]]khams thams cad kyi bsod nams dang*/_nyan thos dang rang sangs rgyas thams cad 'grub pa'i bsod nams kyi phung po ji snyed pa de snyed bcur bsgyur bas ni sangs rgyas kyi ba spu'i khung bu gcig go_/ba spu ji snyed skyed par byed pa'i bsod nams de snyed brgyar bsgyur bas ni dpe byad bzang po 
[\[28b.3\]]gcig go_/dpe byad brgyad cu po tshang bar 'grub par byed pa'i bsod nams de snyed brgyar bsgyur bas ni mtshan bzang po gcig go_/mtshan bzang po sum cu rtsa gnyis po tshang bar 'grub par byed pa'i bsod nams stong du bsgyur bas ni zla ba nya gang ba lta bu'i mdzod spu 'grub bo/_/mdzod spu 
[\[28b.4\]]'grub par byed pa'i bsod nams kyi phung po de 'bum du bsgyur bas ni gtsug tor bltar mi snang ba 'grub par 'gyur te/_de ltar yang rin chen phreng ba las/_rang sangs rgyas kun las byung dang*/_/slob dang mi slob las byung dang*/_/'jig rten ma lus kun bsod nams/_/'jig rten bzhin 
[\[28b.5\]]du dpag med gang*/_/de tsam bcur ni bsgres pa yis/_/ba spu'i bu ga gcig 'grub ste/_/sangs rgyas ba spu'i bu ga ni/_/thams cad de dang 'dra bar 'gyur/_/ba spu'i bu ga thams cad ni/_/skyed par byed pa'i bsod nams gang*/_/de dag brgyar ni bsgyur ba yis/_/dpe byad 
[\[28b.6\]]bzang po gcig tu bzhed/_/bsod nams de dag de snyed kyis/_/rgyal po dpe byad bzang po ni/_/gcig mthar phyin te de lta bur/_/brgyad cu'i bar du 'byung bar 'gyur/_/dpe byad bzang po brgyad cu dag_/'grub pa'i bsod nams tshogs gang yin/_/de dag brgyar ni bsgyur ba 
[\[28b.7\]]yis/_/skyes bu chen po'i mtshan gcig go_/mtshan ni sum cu 'grub pa'i rgyu/_/bsod nams rgya che gang yin pa/_/de dag stong du bsgyur ba yis/_/zla ba nya 'dra'i mdzod spu'o/_/mdzod spu yi ni bsod nams dag_/stong phrag brgya ni bsdoms pa yis/_/spyi gtsug 
[\[29a\]]
[\[29a.1\]]bltar ni mi snang ba/_/skyob pa'i gtsug tor skyed par byed/_/ces so/_/de ltar mtshan bzang 'grub pa'i rgyu mthar phyin nas/_dga' ldan gyi gnas su dam pa tog dkar du 'khrungs pa ni skye ba gcig gis thogs pa'i byang chub sems dpa' zhes bya'o/_/de nyid 
[\[29a.2\]]nas dzam+bu'i gling du byung ste don thams cad grub pa zhes bya bar gyur pa ni srid pa tha ma pa'i byang chub sems dpa' zhes bya ba yin no/_/dus de dang de dag tu pha rol tu phyin pa drug kyang rgyal bu thams cad sgrol du gyur pa'i tshe/_snying rje chen pos 'gro ba thams cad la bdog pa ma lus pa btang bas sbyin 
[\[29a.3\]]pa'i pha rol tu phyin pa rdzogs shing*/_drang srong bzod par smra bar gyur pa'i tshe chags pa dang bcas bzhin du yan lag dang nying lag rnams bcad kyang 'khrugs pa mi mnga' bas bzod pa'i pha rol tu phyin pa dang tshul khrims kyi pha rol tu phyin pa rdzogs pa yin la/_bram ze'i khye'ur gyur pa'i tshe 
[\[29a.4\]]sangs rgyas skar rgyal la mngon par bstod pas brtson 'grus kyi pha rol tu phyin pa rdzogs pa yin no/_/rgyal bu don grub tu gyur pa'i tshe rdo rje'i gdan la srod kyi dus su bdud btul nas tho rangs rdo rje lta bu'i ting nge 'dzin rgyud la bskyed pas bsam gtan gyi pha rol tu phyin pa dang shes rab kyi pha rol tu 
[\[29a.5\]]phyin pa rdzogs par 'dod pa yin no/_/mdzad pa bcu gnyis ji ltar bstan pa ni mngon par 'byung ba'i mdo la sogs pa nas 'byung ba ltar shes par bya ba nyid do/_/gnyis pa theg pa chen po'i lugs la/_ji srid bsags pa tshogs kyi yun tshad dang*/_bsags par bya ba tshogs kyi ngo bo dang*/_
[\[29a.6\]]ji ltar bsags pa'i tshul te rnam pa gsum las/_dang po ji srid du bsags pa'i yun gyi tshad ni/_bskal pa chen po grangs med pa gsum du bshad pa ni bka' dang dgongs 'grel gyi bstan bcos phal che ba las 'byung ste/_mdo sde rgyan las/_sa ni dang po yin par 'dod/_/'di ste 
[\[29a.7\]]bskal pa dpag med kyi/_/zhes dang*/_grangs med gnyis ni rdzogs pa yis/_/sgom pa'i lam ni tshar phyin to/_/zhes grangs med dang pos ni mos pas spyod pa'i sa dang po dang*/_grangs med gnyis pas ni sa gnyis pa nas bdun pa man chad dang*/_grangs med gsum pas ni sa 
[\[29b\]]
[\[29b.1\]]bcu pa man chad thob par bzhed do/_/brgyad stong pa'i 'grel chen las ni bskal pa grangs med pa sum cu rtsa gsum du bshad de/_de'ang tshogs lam dang sbyor lam la grangs med gsum dang*/_sa bcu po re re la gsum gsum gyis byang chub sems dpa'i 
[\[29b.2\]]sa rdzogs par bshad pa ni nges pa'i don dang*/_grangs med gsum du bshad pa ni drang don dgongs pa can yin te/_grangs med sum tshan bcu gcig tu rigs gcig pa'i phyir rjes su 'jug pa rnams ha cang rgyun ring ba la zhum pa spang ba'i phyir yin par bzhed do/_/de lta bu'i grangs med brtsam pa'i thog ma nyid kyang byang chub kyi ched du 
[\[29b.3\]]dge ba'i rtsa ba gang dag bsags pa rnams mthun pa ma yin pa'i phyogs gang gis kyang zil gyis mi gnon par 'gyur ba'i bzang po dang*/_tshe rabs thams cad du byang chub kyi sems ston pa'i dge ba'i bshes gnyen dang phrad pa'i smon lam stobs dang ldan pa dang*/_mi dge ba'i grogs kyis 
[\[29b.4\]]mos pa bzlog kyang de'i dbang du 'gro bar mi 'gyur bar byang chub kyi sems mi gtong ba'i sems brtan pa dang*/_yon tan la chog par mi 'dzin zhing mthong ba'i chos dang tshe rabs phyi mar bcas pa la dge ba'i chos mi nyams shing 'phel bar byed pa ste/_chos 'di rnams dang ldan pa ni khyad 
[\[29b.5\]]par du 'gro ba ste/_de lta bu'i chos bzhi po 'di dag tshogs kyi lam du nam thob na/_de nas bzung ste bskal pa grangs med kyi 'go brtsam par 'dod de/_theg pa bsdus pa las/_bzang dang smon pa'i stobs can dang*/_/sems brtan khyad par 'gro ba yis/_/byang chub sems 
[\[29b.6\]]dpa' grangs med gsum/_/kun tu brtsam par mdzad pa yin/_/zhes gsungs shing*/_rje btsun bsod nams rtse mos ni rang gi stobs kyis de bzhin gshegs pa mthong ba nas grangs med dang po 'go brtsam par gsungs so/_/gnyis pa bsags par bya ba tshogs kyi ngo bo ni/_stong 
[\[29b.7\]]nyid snying rje'i snying po can dang*/_'khor gsum du rnam par mi rtog pa'i sbyin pa la sogs pa'i pha rol tu phyin pa drug ste/_bsod nams dang ye shes kyi tshogs rnam pa gnyis kyis bsdus pa'i lam gang yin pa ste/_mdo sde rgyan las/bsod nams ye shes mtshungs pa med/_/
[\[30a\]]
[\[30a.1\]]gcig gis 'khor bar mngon mtho byed/_/gzhan gyis nyon mongs med par 'khor/_/zhes dang*/_sbyin dang tshul khrims bsod nams kyi/_/tshogs yin shes rab ye shes kyi/_/gsum ni gnyis char la yang gtogs/_/lnga char yang ni ye shes tshogs/_/
[\[30a.2\]]zhes dang*/_gtam du bya ba rin po che'i phreng ba las/_sangs rgyas rnams kyi gzugs sku 'dir/_/bsod nams tshogs las byung ba ste/_/chos kyi sku ni mdor bsdus na/_/rgyal po ye shes tshogs las byung*/_/de lta bas na tshogs 'di gnyis/_/sangs rgyas nyid ni 'thob pa'i 
[\[30a.3\]]rgyu/_/zhes gsungs pa lta bu'o/_/gsum pa ji ltar tshogs bsags pa'i tshul ni/_bskal pa chen po grangs med dang po la 'jug pa'i dus su rgyal po'i pho brang rnam par rgyal ba'i rgyal mtshan du ston pa 'di nyid rgyal po rnam par rgyal ba'i sras gzhon nu brtson 'grus spyod ces bya bar gyur 
[\[30a.4\]]to/_/de'i tshe de bzhin gshegs pa 'od 'phro'i phung po chen po las byang chub sems dpa'i sde snod kyi chos rjes su bstan pa mnos shing*/_de bzhin gshegs pa 'khor dang bcas pa lo bye ba phrag drug cu rtsa drug tu bsnyen bkur bgyis pa nas brtsams te/_bskal pa grangs med pa 
[\[30a.5\]]gcig tu tshogs bsags pas sa dang po mngon du mdzad pa yin no/_/grangs med gnyis pa la 'jug pa'i dus su grong khyer dzam+bu chu bo'i gser du rgyal po mdzes par snang ba zhes bya ba zhig yod de/_de'i tshe ston pa 'di nyid de'i gnang chen tshong dpon shes rab bzang po zhes bya bar gyur 
[\[30a.6\]]pa'i tshe/_de bzhin gshegs pa dkon mchog yan lag las rjes su bstan pa mnos shing*/_de bzhin gshegs pa 'khor dang bcas pa lo stong du bsnyen bkur ba nas brtsams te/_bskal pa grangs med pa gcig tu tshogs bsags pas sa bdun pa mngon du mdzad pa yin no/_/
[\[30a.7\]]grangs med pa gsum pa la 'jug pa'i dus su rgyal po dgra thul gyi pho brang pad+mo can dang nye ba zhig tu bram ze'i slob ma gzhon nu sprin zhes bya bar gyur pa'i tshe/_de bzhin gshegs pa mar me mdzad la ut+pa la lngas mngon par gtor te/_ral pa gser gyi mdog can stan du bting nas/_'di 
[\[30b\]]
[\[30b.1\]]la de bzhin gshegs pa mar me mdzad kyi zhabs 'jog pa dang bdag lung ston par mi mdzad na 'di nyid du lus bskam par bya'o zhes yi dam brtan par bcas te logs shig tu 'khod pa na/_de bzhin gshegs pas mkhyen te ral pa la zhabs bzhag nas/_ma 'ongs pa'i dus na de bzhin 
[\[30b.2\]]gshegs pa dgra bcom pa yang dag par rdzogs pa'i sangs rgyas shAkya thub pa zhes bya bar 'gyur ro zhes lung bstan to/_/de'i mod la shin tu dga' zhing mgu la rangs par gyur te/_steng gi bar snang la shing tA la bdun srid kyi tshad du mngon par 'phags te/_ting nge 'dzin bye ba khrag khrig mang 
[\[30b.3\]]po mngon du byas te sa brgyad pa mngon du mdzad pa yin no/_/de ltar yang*/_sangs rgyas mar me mdzad la ut+pal lngas/_/gtor te ral pa stan du bting byas pas/_/mi skye'i chos la bzod pa thob gyur nas/_/shAkya'i rgyal por 'gyur zhes nga lung bstan/_/zhes dang*/_lung las 
[\[30b.4\]]kyang*/_gang tshe mar me mdzad kyis nga*/_/lung bstan gyur pa de yi tshe/_/sa brgyad pa ni thob gyur te/_/dbang bcu dag kyang thob par 'gyur/_/zhes so/_/de nas brtsams te brgya byin mig bzang po la sogs pa'i skye ba mang du bzhes nas sems can gyi don mdzad pa'i mthar/_bskal 
[\[30b.5\]]pa 'di'i tshe lo nyi khri pa'i dus su grong khyer nyer ldan du sangs rgyas 'od srung byon pa'i tshe/_bram ze'i khye'u bla mar gyur pa'i bar la bskal pa grangs med gcig tu sangs rgyas mang po la bsnyen bkur zhing tshogs bsags pas sa bcu pa mngon du byas par 'dod de/_ting nge 'dzin rgyal po las/_
[\[30b.6\]]sangs rgyas dag ni bye ba khrag khrig dang*/_/de las lhag pa gang+gA'i bye ma snyed/_/kun kyang bya rgod phung po 'dir bzhugs te/_/mi dbang de kun nga yis bsnyen bkur byas/_/zhes bya ba la sogs pa gsungs so/_/gsum pa mthar mngon par rdzogs par sangs rgyas pa'i tshul la/_theg pa 
[\[30b.7\]]dman pa las 'byung ba dang*/_theg pa chen po las 'byung ba'o/_/dang po theg pa dman pa'i lugs su 'dul ba lung dang mdzod las 'byung ba ltar/_bskal pa chen po grangs med pa gsum du tshogs bsags shing sangs rgyas rnams bsnyen bkur te pha rol tu phyin pa drug rdzogs kyang 
[\[31a\]]
[\[31a.1\]]so so skye bo rang rgyud pa yin la/_byang chub sems dpa' so so skye bo srid pa tha ma pa'i skye ba la/_rdo rje'i gdan du stan gcig gi steng du bsam gtan bzhi pa'i rab mtha' la brten nas/_sbyor lam drod nas brtsams te zad pa dang mi skye shes pa 'khor dang bcas pa'i byang 
[\[31a.2\]]chub gdan thog gcig la mngon du byas te/_gsar du mngon par rdzogs par sangs rgyas par bzhed do/_/de ltar yang mdzod las/_ston dang bse ru byang chub bar/_/bsam gtan mtha' rten gcig la kun/_/de yi sngon du thar cha mthun/_/zhes so/_/de ltar rnam par grol ba'i 
[\[31a.3\]]chos kyi sku mya ngan las 'das pa'i dbyings su zhi nas 'khor bar skye ba'i rgyu 'bras ma lus pa dang bral ba dang*/_rnam par smin pa'i gzugs kyi sku mtshan dang dpe byad kyis brgyan zhing*/_yon tan dang phrin las kyis rnam par phye ba gnyis kyi bdag nyid du sangs rgyas nas/_kun shes nas 
[\[31a.4\]]bzung ste rab bzang gi bar la chos kyi 'khor lo bskor nas lhag ma med pa'i dbyings su mya ngan las 'das par bzhed do/_/gnyis pa theg pa chen po las 'byung ba la/_ji ltar sangs rgyas pa dang*/_de'i rang bzhin ngos bzung ba dang*/_thub pa'i mdzad pa bye brag tu bshad pa ste gsum las/_
[\[31a.5\]]dang po ji ltar sangs rgyas pa ni/_sa bcu rgyun gyi mtha' mar rdo rje lta bu'i ting nge 'dzin gyis sgrib pa bag chags dang bcas pa ma lus pa phyir mi ldog pa'i tshul gyis yongs su spangs pa mthar phyin pa dang*/_shes bya ji lta ba dang ji snyed pa'i don ma lus pa mngon sum du mkhyen pa'i ye shes brnyes pa'i 
[\[31a.6\]]rtogs pa mthar phyin pa'i byang chub chen po thob pa ni/_dper na rin po che snod du bcug pa sgrib byed kyi snod legs par bsal ba na mngon sum du gyur pa lta bu ste/_rgyan las/_sgrib pa kun gyi dri med pa/_/rnam pa thams cad mkhyen nyid thob/_/rin chen snod ni phye ba ltar/_/sangs 
[\[31a.7\]]rgyas nyid ni yang dag bstan/_/zhes so/_/gnyis pa de'i rang bzhin ngos bzung ba ni/_dang po rang don phun sum tshogs pa longs spyod rdzogs pa'i sku dang*/_gzhan don phun sum tshogs pa sprul pa'i sku ste/_de gnyis ka'i rten chos kyi sku dang*/_sku gsum gyis bsdus pa'i 
[\[31b\]]
[\[31b.1\]]rang bzhin can du sangs rgyas pa ste/_rgyan las/_sku gsum dag gis sangs rgyas kyi/_/sku bsdus par ni shes bya ste/_/sku gsum dag gis rang bzhin gyi/_/don 'di rten dang brten par bstan/_/zhes pa ste/_de'ang dbyings rang bzhin gyis rnam par dag pa dang*/_spang 
[\[31b.2\]]bya glo bur gyi dri mas dag pa'i rang bzhin gang la rnam par rtog pa mi mnga' yang*/_lhun gyis grub cing chags thogs mi mnga' ba'i mkhyen brtse nus pa'i sgo nas sems can gyi don 'bad pa med pa nyid du 'byung ba'i ye shes kyi sku ste/_sku gsum grub pa las/_dri med de bzhin nyid dang 
[\[31b.3\]]ni/_/mi rtog ye shes ma gtogs pa/_/sangs rgyas rnams kyi chos gzhan ni/_/'ga' yang yod pa ma yin no/_/zhes gsungs so/_/de nyid zag pa med pa'i yon tan dang dbyer mi phyed pa'i chos kyi dbyings dag pa gnyis ldan mngon du gyur pa'i cha nas ngo bo nyid kyi skur 'jog 
[\[31b.4\]]ste/_mngon par rtogs pa'i rgyan las/_thub pa'i ngo bo nyid sku ni/_/zag pa med pa'i chos gang dag_/thob gyur rnam kun rnam dag pa/_/de dag rang bzhin mtshan nyid can/_/zhes so/_/de nyid 'og min chen por rgyal sras 'phags pa rnams la mtshan bzang po sum cu rtsa gnyis dang 
[\[31b.5\]]dpe byad bzang po brgyad cus brgyan pa'i skur snang ba ste/_mtshan ni sum cu rtsa gnyis dang*/_/dpe byad brgyad cu'i bdag nyid 'di/_/theg chen nye bar longs spyod phyir/_/thub pa'i longs spyod rdzogs skur bzhed/_/ces so/_/de nyid gdul bya mtha' yas pa'i bsam pa dang 
[\[31b.6\]]mthun par rnam par 'phrul pa sna tshogs pas sems can gyi don rgyun mi chad par mdzad pa ni/_gang gis srid pa ji srid par/_/'gro la phan pa sna tshogs dag_/mnyam du mdzad pa'i sku de ni/_/thub pa'i sprul sku rgyun mi chad/_/ces gsungs so/_/des na gong du ji skad bshad 
[\[31b.7\]]pa rnams kyang gdul bya drang ba'i don du 'jig rten dang tshul mthun par bstan pa yin gyi/_nges pa'i don gyi dbang las ni bskal pa chen po dpag tu med pa'i gong rol du 'jig rten gyi khams gang+gA'i klung gi bye ma snyed kyi zhing gcig tu gyur pa der/_de bzhin gshegs pa dbang 
[\[32a\]]
[\[32a.1\]]po'i tog ces bya bar sangs rgyas shing*/_da dung yang 'tshang rgya ba dang*/_byang chub sems dpa'i tshul gyis gzhan don mdzad par yab sras mjal ba'i mdo las bshad de/_ji skad du/_sems can rnams la thugs brtse zhing*/_/sems can yongs su 
[\[32a.2\]]smin mdzad phyir/_/dpa' bo chen po rnam par 'phrul/_/bye ba brgyad cur rgyal ba nyid/_/sangs rgyas nyid du bstan gyur kyang*/_/da dung chog pa'i 'du shes bsal/_/zhes dang*/_da dung dang po thugs bskyed par/_/de dang der ni yongs bstan te/_/da dung du yang 'dren pa khyod/_/
[\[32a.3\]]sangs rgyas mang po ston par mdzad/_/ces dang*/_de nyid bsdus pa'i rgyud las/_bcom ldan 'das bskal pa bsam gyis mi khyab par mngon par rdzogs par sangs rgyas nas shAkya'i rigs su skye bar ston par mdzad do zhes bya ba la sogs pa mang du 'byung ba'i phyir ro/_/gsum 
[\[32a.4\]]pa thub pa'i mdzad pa bye brag tu bshad pa ni/_spyir de bzhin gshegs pa chos kyi sgron ma chen pos legs par brgyan pa'i bskal pa 'di la/_'phags pa bskal pa bzang po las ni de bzhin gshegs pa stong phrag gcig 'byon par bstan te/_gang dag bstan pa de rnams kyang so 
[\[32a.5\]]so'i yul dang*/_rigs dang*/_'od dang*/_yab dang*/_yum dang*/_sras dang*/_rim gro pa dang*/_shes rab can gyi mchog dang*/_rdzu 'phrul can gyi mchog dang*/_'dus pa'i grangs dang*/_sku tshe'i tshad dang*/_dam pa'i chos gnas pa'i tshad dang*/_sku gdung ste rnam pa 
[\[32a.6\]]bcu gsum mam mchod rten yod pa 'byung ba ltar na bcu bzhi re'i sgo nas bstan to/_/'phags pa dkon mchog brtsegs pa'i mdo sdelas kyang*/_bskal pa 'di nyid du sangs rgyas 'khor ba 'jig dang*/_gser thub dang*/_'od srungs dang*/_shAkya thub pa nas mos pa la thug pa'i 
[\[32a.7\]]bar gyi de bzhin gshegs pa stong 'byung ba sngon gyi lo rgyus dang bcas pa'i tshul gyis rgyas par bstan to/_/de bzhin du snying rje chen po pad+ma dkar po las kyang bskal pa bzang po 'di la thub pa'i nyi ma stong dang lnga 'byung ba/_sngon gyi de bzhin gshegs pa rin chen snying pos lung bstan pa'i 
[\[32b\]]
[\[32b.1\]]lo rgyus dang bcas pa'i tshul gyis gsal bar bstan to/_/ji ltar bstan pa'i rnam par 'dren pa de dag las bzhi par gyur pa thub pa'i dbang po 'di nyid kyi mdzad pa bsam gyis mi khyab pa bcom ldan 'das kho na las gzhan gyis rtogs pa'i yul las ring du gyur pa nyid do/_/de lta na'ang ston pa 'di 
[\[32b.2\]]nyid kyi rjes su 'jug pa'i gdul bya grangs kyi nges pa la mngon par dga' ba rnams rjes su gzung ba'i phyir/_mdzad pa'i gtso bo rnams ni sde tshan bcu gnyis kyi grangs su don gyis 'du bar mdo sde rnams su gsungs pa dang*/_de dag dang rjes su mthun par mgon po byams pas theg pa chen 
[\[32b.3\]]po rgyud bla ma las/_skye ba mngon par skye ba dang*/_/dga' ldan gnas nas 'pho ba dang*/_/lhums su 'jug dang bltams pa dang*/_/bzo yi gnas la mkhas pa dang*/_/btsun mo'i 'khor dgyes rol pa dang*/_/nges 'byung dka' ba spyod pa dang*/_/byang chub snying por gshegs pa 
[\[32b.4\]]dang*/_/bdud sde 'joms dang rdzogs par ni/_/byang chub chos kyi 'khor lo dang*/_/mya ngan 'das par gshegs mdzad rnams/_/yongs su ma dag zhing rnams su/_/srid pa ji srid gnas par ston/_/zhes gsungs pa'i go rim dang rjes su mthun par mdo tsam zhig gleng bar bya'o/_/
[\[32b.5\]]de las dang po dga' ldan gyi gnas na gnas pa'i mdzad pa la/_sangs rgyas rnams kyis ji ltar bskul ba dang*/_bskul nas 'pho bar brtsams pa'o/_/dang po ni/_bdag cag gi ston pa thugs rje dpag tu med pa'i bdag nyid can 'di bram ze'i khye'u bla ma zhes bya ba tshe 'phos te dga' ldan gyi 
[\[32b.6\]]gnas su lha'i bu dam pa tog dkar po'i skye ba bzhes te/_der skye ba blangs nas dga' ldan chos kyis mtho ba zhes bya ba'i khang bzang du seng ge'i khri la bzhugs nas lha'i 'khor dpag tu med pa la chos ston cing bzhugs pa la/_lha'i bu bye ba khrag khrig dpag tu med pas mdun bdar te/_chos 
[\[32b.7\]]kyi sgra 'byung ba'i sil snyan dang glu dbyangs rnams kyi mchod pa mang pos mngon par mchod pa byed do/_/dus ji tsam zhig na/_dzam+bu'i gling pa rnams gdul ba'i dus la bab pa dang*/_sngon gyi smon lam gyi mthu dang*/_phyogs bcu'i zhing gi stobs bcu mnga' ba rnams kyi byin gyis rlabs kyis/_
[\[33a\]]
[\[33a.1\]]rol mo'i sgra de dag las byang chub sems dpa' gzhan don du bskul ba'i tshigs su bcad pa byung ba ni 'di lta ste/_bsod nams rgya mtsho'i tshogs mnga' dran rtogs dang*/_/blo gros mtha' yas shes rab 'od mdzad pa/_/mtshungs med stobs mang sgyu rtsal rgya che ba/_/mar me mdzad 
[\[33a.2\]]kyis lung bstan dgongs par mdzod/_/ces bya ba la sogs pas skul bar byed do/_/ji ltar bskul ba'i tshig gi phreng ba de dag sprul pa'i byang chub sems dpa' des rjes su sems shing rjes su dgongs pa na/_da ste kho bo cag gis dzam+bu'i gling du 'gro ba'i dus la nges par bab bo zhes rtse gcig tu dgongs 
[\[33a.3\]]shing re zhig cang mi smra bar gyur to/_/gnyis pa ni/_de nas byang chub sems dpa' dga' ldan gyi gnas rgyal mtshan mthon por gshegs nas seng ge'i khri ga la ba der bzhugs so/_/de na dga' ldan gyi lha'i ris mtha' dag bsdus nas 'khor de dag la/_grogs po dag byang chub sems dpa'i lus 
[\[33a.4\]]bsod nams brgya'i mtshan gyis legs par brgyan pa ltos shig ces bskul ba dang*/_phyogs bcu kun tu byang chub sems dpa' dga' ldan gyi gnas na bzhugs pa thams cad kyang srid pa tha ma pa la mngon du phyogs pa/_lha'i 'khor gyis bskor ba 'chi 'pho ba'i rnam pas chos snang ba'i sgo yang 
[\[33a.5\]]dag par ston pa grangs med pa bstan to/_/de nas byang chub sems dpas lha'i 'khor de dag la chos snang ba'i sgo brgya rtsa brgyad bstan pas/_lha'i bu brgyad khri bzhi stong bla na med pa yang dag par rdzogs pa'i byang chub tu sems bskyed par gyur to/_/lha'i bu sngon yongs su sbyangs pa byas pa sum khri nyis 
[\[33a.6\]]stong ni mi skye ba'i chos la bzod pa thob par gyur to/_/lha'i bu bye ba sum cu rtsa drug ni chos rnams la chos kyi mig rdul med cing dri ma dang bral ba rnam par dag go_/dga' ldan gyi gnas thams cad kyang lha'i me tog gis pus mo nub tsam du khyab par gyur to/_/de nas dzam+bu'i gling du gshegs par dgongs 
[\[33a.7\]]nas gzigs pa bzhi'am lngas gzigs te/_de'ang 'gro ba gdul sla ba tshe lo brgya pa'i dus dang*/_gling ni dzam+bu'i gling dang*/_yul ni dbus 'gyur 'chang dang*/_rigs ni rgyal rigs te bzhi'am/_rigs dang*/_dus dang*/_yul dang*/_rus dang*/_bud med de lnga la gzigs so/_/de nas byang 
[\[33b\]]
[\[33b.1\]]chub sems dpas 'khor rnams la kho bo dzam+bu'i gling du 'tshang rgya ba'i phyir 'gro'o zhes gsungs pas/_de thos pa'i mod la lha rnams shin tu yid mi dga' bar gyur te smras pa/_dga' ldan gyi gnas 'dir khyed kyis bzhugs par mi mdzad na slan chad ston par 'os pa su zhig_/gzhan yang dzam+bu'i gling ni 
[\[33b.2\]]'od srungs rdzogs byed la sogs pa'i rtog ge pa drug dang*/_bram ze rgyus rgal la sogs pa'i rjes su sgrogs pa drug dang*/_rengs byed kyi bu lhag spyod la sogs pa snyoms par 'jug pa drug ste/_mu stegs kyi ston pa bco brgyad kyis ma rungs par bgyis pas 'di nyid du bzhugs par rigs so zhes gsol ba 
[\[33b.3\]]dang*/_de dag la byang chub sems dpas dung gcig gi sgras rol mo'i cha byad thams cad zil gyis gnon pa'i dpe rjes su bstan nas/_de bzhin du ngas kyang dzam+bu'i gling du song la de dag thams cad zil gyis mnan nas bdud rtsis 'gro ba thams cad tshim par bya'o/_/des na kho bo ni ma'i mngal du ji lta bu'i gzugs 
[\[33b.4\]]kyis 'gro bar bgyi zhes gsungs pa dang*/_tshangs ris kyi lha'i bu gzi brjid dam pas bram ze'i rig byed las 'byung ba ltar glang po che dam pa'i gzugs kyis 'jug par rigs so zhes gsol ba ltar/_de lta bu'i gzugs kyis 'jug par dgongs so/_/de nas byang chub sems dpa' 'pho ba'i dus la bab pa 
[\[33b.5\]]na/_'dod pa'i khams kyi lha'i gnas nas 'og min gyi mthar thug par gnas pa'i lha rnams kyis rjes su thos nas byang chub sems dpa' dzam+bu'i gling du gcig pu gnyis su med par gshegs su gsol na/_bdag cag gi byas pa ma shes par 'gyur bar bsams nas/_rgyal chen ris bzhi pa'i 
[\[33b.6\]]lha 'bum phrag brgyad cu rtsa bzhi dang*/_sum cu rtsa gsum gyi lha 'bum dang*/_'thab bral gyi lha 'bum dang*/_dga' ldan gyi lha 'bum dang*/_gzhan 'phrul dbang byed kyi lha 'bum dang*/_bdud kyi ris kyi lha drug khri dang*/_tshangs ris kyi lha drug khri brgyad stong dang*/_'og min gyi lha brgya stong mang po yang byang chub 
[\[33b.7\]]sems dpa' lhums su 'jug pa nas/_mya ngan las 'das pa chen po bstan pa'i bar du phan pa'i sems dang dga' ba'i sems kyis zham ring du 'brang zhing rtag tu bsrung ba'i phyir chas te/_byang chub sems dpa' ga la ba der lhags so/_/de bzhin du phyogs bcu'i phyogs re re nas kyang byang chub sems dpa' 
[\[34a\]]
[\[34a.1\]]skye ba gcig gis thogs pa/_dga' ldan gyi gnas dam pa na gnas pa brgya stong phrag mang po yang mchod pa'i phyir lhags so/_/'dod pa'i khams kyi lha'i bu mo 'bum phrag brgya cu rtsa bzhis sil snyan dang glu dbyangs rnam pa sna tshogs pas kyang mchod pa'i phyir byang chub sems dpa' 'chi 'pho 
[\[34a.2\]]bston pa'i drung du nye bar lhags so/_/ji ltar 'dus pa'i 'khor gyi tshogs chen po de dag gis kun nas bskor cing mdun gyis bltas te/_rang rang gi mchod pa'i bye brag dpag tu med pas phyogs kyi dkyil 'khor ma lus pa yongs su bkang ste mngon par mchod bzhin pas dus 'da' 
[\[34a.3\]]bar bgyis so/_/gnyis pa lhums su zhugs pa'i mdzad pa ni/_de nas sa ga zla ba'i tshes bco lnga'i rgyu skar rgyal la bab pa na/_byang chub sems dpa'i tshogs de dag dang*/_lha'i tshogs de dag gis kun nas yongs su bskor zhing mdun bdar nas/_dga' ldan gyi 
[\[34a.4\]]gnas nas bskyod pa'i tshe 'od zer gyi snang ba chen pos stong gsum gyi stong chen po'i 'jig rten gyi khams thams cad du khyab par bran te/_sa gzhi rnam pa bco brgyad du g.yos shing*/_lha bye ba khrag khrig mang po dag gis lhags pa dang spyi bos byang chub sems dpa' bzhugs pa'i 
[\[34a.5\]]gzhal med khang 'degs pa dang bcas te/_nam gyi gung la zas gtsang ma'i khyim du ngo mtshar ba'i snga ltas brgyad kyis yongs su dkrigs pa'i tshul gyis/_byang chub sems dpa' ni glang po'i phru gu dam pa kha ba dang dngul dang ku mu dA ltar dkar ba'i rnam pas sgyu 'phrul dga' ma'i glo 
[\[34a.6\]]g.yas pa nas zhugs so/_/zhugs nas kyang glo g.yas logs su lha rnams kyis sprul pa'i tsan+dan sbrul gyi snying po las byas pa'i khang bzang chung ngu rin po che'i bkod pa mdzes shing lta na sdug pa/_gru bzhi pa/_ka ba bzhi dang ldan pa cig tu byang chub sems dpa' sngon legs 
[\[34a.7\]]par spyad pa'i mthu las byung ba'i 'dod pa'i yon tan gyi mchod pa'i sprin dpag tu med pa'i bkur sti dang bcas te bzhugs so/_/de'i tshe lha mo sgyu 'phrul ma'i rmi lam du yang de ltar du snang bar gyur te/_ji skad du/_glang po kha ba dngul mdog che ba drug_/_rkang lag rab mdzes mgo 
[\[34b\]]
[\[34b.1\]]bo dmar sdug pa/_/'gros bzang lus tshigs rdo rje bzhin brtan pa/_/glang po mchog gcig khong du song snyam byed/_/des ni de 'dra'i bde ba brgya lam na'ang*/_/ma mthong ma thos myong bar ma gyur te/_/lus kyang bde zhing sems kyang bder gyur nas/_/bsam gtan mnyam 
[\[34b.2\]]par bzhag pa bzhin du gyur/_/zhes pa ltar gyi rnam pas lhums su zhugs so/_/gsum pa bltams pa'i mdzad pa la/_ji ltar bltams pa dang*/_bltams pa'i ltas kyi khyad par ro/_/dang po ni/_de ltar yum gyi lhums su zla ba bcu rdzogs par gnas nas lha mo sgyu 'phrul mas byang chub 
[\[34b.3\]]sems dpa' btsa' ba'i dus la bab par shes nas rgyal po la gsol pa dang*/_rgyal pos 'khor rnams la ji ltar bsgo ba bzhin du lum+bi nI'i tshal gyi kho ra khor yug thams cad yid du 'ong bar brgyan te/_rin po che'i phreng ba dang lha'i gos dag gis kun nas mdzes par byas pa'i 
[\[34b.4\]]shing rta mchog gi nang du lha mo sgyu 'phrul ma zhugs pa la/_'jig rten skyong ba bzhi dang*/_tshangs pa dang*/_dbang po la sogs pas mchod cing*/_shAkya'i bu mo stong phrag drug khris mdun du bdar/_shAkya bzhi khri dang*/_dpa' zhing rtul phod pa'i dpung tshogs go cha dang 
[\[34b.5\]]mtshon cha thogs pa brgyad khri bzhi stong rnams kyis kun nas yongs su bsrungs shing*/_lha dang*/_klu dang*/_dri za dang*/mi'am ci dang*/_lha ma yin gyi bu mo rnams re re la yang brgyad khri bzhi stong du tshang ba rgyan thams cad kyis brgyan pa/_glu dbyangs dang rol mo'i tshogs kyis mchod 
[\[34b.6\]]pa rnams rjes su 'brangs te lum+bi nI'i tshal ga la ba der zhugs so/_/nags tshal dam pa de na shing ljon pa ji snyed yod pa rnams kyang dus la ma bab par lo ma dang*/_me tog dang*/_'bras bu'i khur gyis yongs su dud par gyur pa la lha rnams kyis rgyan thams cad kyis kyang brgyan par 
[\[34b.7\]]byas so/_/der shing rta las bde bar bab nas nags dang shing drung rnams su 'chag cing song ba na/_sngon gyi rgyal ba rnams kyi yum gyis kyang bsten pa'i shing p+lak+Sha zhes bya ba lo ma dang*/_me tog dang*/_'bras bu sna tshogs pas brgyan pa'i sa gzhi lag mthil ltar mnyam pa 
[\[35a\]]
[\[35a.1\]]rtswa sngon po rma bya'i mgrin pa lta bu stug por skyes pa der byon pa na p+lak+Sha des kyang mngon par btud de phyag byas so/_/de nas lha mo sgyu 'phrul gyis shing de'i yal ga la 'jus te cung zad bzhugs pa'i glo g.yas pa nas khye'u byang chub sems dpa' de ni 'od dang 'od zer gyi phung 
[\[35a.2\]]po rab tu dkrigs pa'i snang ba chen pos phyogs bcu'i 'jig rten gyi khams mur thug pa med pa thams cad kyang rgyas par 'gengs pa dang bcas te/_rmi lam gyi ltad mo'i ya mtshan nyams su myong ba bzhin du gnod pa med par bltams so/_/ji ltar bltams pa'i mod de la tshangs pa dang brgya 
[\[35a.3\]]byin gnyis kyis kA shi ka'i ras mchog dri ma med pa'i sleb mos dran shes bzhin du blangs so/_/de'i tshe byang chub sems dpas nye bar spyad pa'i khang bzang ni tshangs ris kyi lha rnams kyis tshangs pa'i 'jig rten du mchod pa'i phyir bteg go_/de nas sa la bab ma thag tu sa'i lha mos 
[\[35a.4\]]pad+ma dkar po shin tu rgyas pa gdan du phul lo/_/klu'i rgyal po dga' bo dang nye dga' bo gnyis kyis nam mkha'i mthongs nas bsil ba dang dro ba'i rgyun gyis khrus byed do/_/de nas byang chub sems dpas phyogs drug tu gom pa bdun bdun bor te/_'jig rten gsum na mtshungs pa 
[\[35a.5\]]med par bya bar dam bca' ba'i tshig rnams seng ge'i sgra nyid du bsgrags pas gom pa gang dang gang du bor ba de dang de dag tu pad+ma rnams brtol te phyung ngo*/_/gnyis pa ni 'jig rten gyi khams su sa g.yo ba dang*/_lha dang mi'i sil snyan dang rol mo'i sgra 'byung ba dang*/_phyogs thams cad 'od 
[\[35a.6\]]kyis gang ba dang*/_yul chen po bzhi'i rgyal po chen po bzhi la sras bzhi yang btsas pa dang*/_ya rabs kyi rigs lnga brgya dang*/_grags 'dzin ma la sogs pa'i bu mo brgyad brgya dang*/_'dun pa la sogs pa'i bran lnga brgya dang*/_bsngags ldan la sogs pa'i rte'u nyi khri dang*/_ba 
[\[35a.7\]]lang gi be'u khri rnams kyang btsas so/_/gzhan yang gling gi dbus su byang chub kyi shing skyes pa dang*/_gter kha lnga stong dang*/_skyes mos tshal lnga brgya yang byung ngo*/_/mdor na sems can thams cad kyi 'dod pa'i don thams cad lhun gyis grub par gyur pas rgyal bu'i mtshan yang 
[\[35b\]]
[\[35b.1\]]don thams cad grub pa zhes btags so/_/rigs kyi lha mchod pa'i sar byon pas shAkya rnams kyi lha gnod sbyin shAkya 'phel gyis gzhon nu'i zhabs la phyag byas pas lha'i lha zhes btags so/_/shAkya mur cor smra ba rnams kyi nang na lus ngag 'du 'dzis dben pa thub pa bzhin du 
[\[35b.2\]]bzhugs pas shAkya thub pa zhes btags so/_/de nas gzhon nu skye dgu'i bdag mo la gtad de/_ma ma sum cu rtsa gnyis dang bcas pas rim gror byed cing bskyed bsrings so/_/gzhan yang byang chub sems dpa' bltams pa'i dus kyi ltas ngo mtshar ba dag gis bskul te/_
[\[35b.3\]]ri'i rgyal po gangs ri'i ngos la drang srong nag po zhes bya ba mngon par shes pa lnga dang ldan pa snag gi tsha bo mes byin zhes bya ba dang mnyam du 'grogs te byang chub sems dpa' blta ba'i phyir rdzu 'phrul gyis nam mkha' la lding zhing byung ngo*/_/ji tsam na ser skya'i grong khyer chen po ga la ba der 
[\[35b.4\]]phyin pa dang rdzu 'phrul brtul te rkang gis 'ongs nas rgyal po zas gtsang gi pho brang du phyin to/_/der rgyal po la smras pa/_rgyal po chen po khyod kyi sras shig bltams par gyur pa de blta bar 'dod do/_/der rgyal pos bstan pa na/_de'i lus la skyes bu chen po'i mtshan sum cu rtsa gnyis 
[\[35b.5\]]yod pa mthong ste/_'di ni gnyis su 'gyur gyis gzhan du mi 'gyur ro/_/gal te khyim la gnas na ni 'khor los sgyur ba'i rgyal po dang*/_rab tu byung na rdzogs pa'i sangs rgyas su 'gyur ro zhes lung bstan te/_rgya cher rol pa las/_'di yi sku la mtshan rab sum cu rtsa gnyis dri med 
[\[35b.6\]]mnga' ba las/_/rnam pa gnyis su 'gyur te gsum du ma mchis rgyal po mkhyen par mdzod/_/'khor los sgyur ba'i rgyal 'gyur yang na sangs rgyas 'jig rten gtso bor byon/_/'di ni 'dod pa'i yon tan bzhed par mi 'gyur nges par sangs rgyas 'gyur/_/zhes so/_/gzhan yang lha'i bu dbang 
[\[35b.7\]]phyug chen po gtsang ma ris kyi lha'i bu brgya stong phrag bcu gnyis kyis mdun bdar te 'ongs nas byang chub sems dpa'i rkang pa la phyag 'tshal te/_rgyal po chen po byang chub sems dpa' 'di ni gdon mi za bar rdzogs pa'i byang chub tu 'tshang rgya bar 'gyur ro zhes lung bstan du bsgrags te/_ji 
[\[36a\]]
[\[36a.1\]]skad du/_'di 'dra'i mtshan dang 'di 'drar lta ba dpal can dang*/_/'di 'dra'i bsod nams gzi brjid spyi gtsug mi mthong dang*/_/mdzod spu nas ni rgya chen 'od 'byung 'di 'dra las/_/bdud rnams pham mdzad byang chub brnyes 'gyur gdon mi 'tshal/_/zhes 'byung ba ltar ro//_//
[\[36a.2\]]bzhi pa bzo'i gnas la mkhas par sbyangs pa'i mdzad pa ni/_de nas gzhon nu de cung zad cher son pa na/_bskal pa bye ba mang po'i gong nas bstan bcos thams cad la ma bslabs pa 'ga' yang yod pa ma yin na'ang 'jig rten dang rjes su mthun par bstan pa'i phyir/_khye'u stong phrag bcus 
[\[36a.3\]]yongs su bskor cing lha dang bcas pa'i skye dgu'i tshogs mang pos 'dun gyis bltas te mchod pa'i dbus su byis pa'i slob dpon kun gyi bshes gnyen zhes bya ba las yi ge bslab pa'i grar zhugs so/_/zhugs nas kyang byang chub sems dpa'i phyag gis tsan+dan sbrul gyi snying po las 
[\[36a.4\]]byas pa'i gaN+Da lha'i tshon gyis byugs pa gser gyi yang mig gis btags pa/_mtha' mar nor bu rin po ches kun nas spras pa thogs te/_slob dpon kun gyi bshes gnyen la/_yi ge drug cu rtsa bzhi'i ming nas smos te/_kye mkhan po yi ge 'di rnams las bdag la gang dag bslab par 
[\[36a.5\]]bgyi zhes gsungs pas/_slob dpon kun gyi bshes gnyen nga rgyal ba yongs su chag ste/_ngo mtshar du gyur cing 'dzum pa'i mdangs phyung ste smras pa/_sems can dag pa ngo mtshar che/_/bstan bcos kun las bslabs gyur kyang*/_/'jig rten 'jig rten rjes bsnyag phyir/_/yi ge'i grwar 
[\[36a.6\]]ni byon par gyur/_/yi ge gang gi ming dag kyang*/_/bdag gis shes par ma gyur pa/_/de ni 'di la byang gyur kyang*/_/yi ge slob pa'i grwar byon to/_/zhes ched du brjod do/_/de'i tshe byis pa stong phrag bcu po la'ang byang chub sems dpa'i mthus yi ge'i phyi mo gang dag bslabs pa las chos kyi sgo mo 
[\[36a.7\]]brgya stong grangs med pa byung ste thams cad kyang bla na med pa'i byang chub tu smin par mdzad do/_/de bzhin du rtsis dang*/_'phang dang*/_rtsal dang*/_chu'i rkyal la sogs pa'i sgo nas rigs dang*/_stobs dang*/_rig pa'i gtsug lag gis kun nas khengs pa'i dregs pa can thams cad zil gyis mnan te 
[\[36b\]]
[\[36b.1\]]'jig rten na 'gran zla med pa nyid du mdzad do/_/de ltar yang mdo las/_mi yi 'jig rten 'di na bstan bcos gang yod pa/_/grangs dang yi ge rtsis dang khams kyi rgyud dag dang*/_/'jig rten bzo yi sbyor ba tshad med mang po dag_/bskal pa bye mang sngon chad 'dis ni de dag bslabs/_/'on kyang skye 
[\[36b.2\]]bo'i rjes su mthun pa tsam mdzad de/_/byis pa mang po theg pa mchog la smin mdzad dang*/_/sems can khrag khrig gzhan yang 'chi med dgod pa'i phyir/_/shin tu lobs pa'ang bslab phyir yi ge'i grwar zhugs so/_/zhes 'byung ba ltar ro/_/de nas gzhon nu de gzhon nu'i tshogs mang po dang 
[\[36b.3\]]thabs cig tu zhing pa'i grong du lta zhing dong ste/_rim gyis zhing blas kyi mtha'i skyed mos tshal du phyin to/_/de nas byang chub sems dpa' gcig pus byon te dzam+bu'i shing gi grib ma la skyil mo krung bcas te bzhugs nas bsam gtan bzhi'i ting nge 'dzin bsgrubs pas byang chub sems dpa'i 
[\[36b.4\]]sku ni shing gi grib mas ma spangs par bzhugs so/_/skabs der phyi rol gyi drang srong rdzu 'phrul thob pa lngas nam mkha' nas 'ongs pa byang chub sems dpa'i thad du phyin pa na 'gro bar ma nus par ngo mtshar skyes te tshigs su bcad pas bstod cing lan gsum du bskor ba byas te song ngo*/_/de'i tshe 
[\[36b.5\]]rgyal po zas gtsang gis/_/thub pa gang tshe bltams pa dang*/_/gang tshe 'od ldan bsam gtan mdzad/_/'dren pa 'di ltar lan gnyis su/_/mgon po khyod zhabs phyag 'tshal lo/_/zhes pa'i bstod pa phul lo/_/lnga pa btsun mo'i 'khor du dgyes par rol pa'i mdzad pa ni/_de nas 
[\[36b.6\]]shAkya rgan rabs rnams 'dus te rgyal po zas gtsang la/_gzhon nu 'khor los sgyur ba'i rgyal po'i gdung mi 'chad pa'i phyir khab mdzad par gsol ba na/_rgyal po zas gtsang gis smras pa/_de ltar bgyi na 'on kyang gzhon nu nyid la dri bar bya'o/_/de nas de dag 'dus te don de dag gzhon 
[\[36b.7\]]nu la gsol lo/_/de'i tshe byang chub sems dpa' 'dod pa'i skyon mtha' yas pa rig nas re zhig ma gnang ngo*/_/yang des rnam par brtags nas thabs la mkhas pa mngon du bya ba'i phyir dang*/_sems can yongs su smin par bya ba'i phyir dang*/_kha na ma tho ba spang bar bstan pa'i phyir dang*/_
[\[37a\]]
[\[37a.1\]]sngon gyi byang chub sems dpa' mkhas pa gang dag byung ba rnams kyi rjes su bslab pa'i phyir slar gsungs pa/_'dam dang ljan ljin khrod na pad+ma rnam par 'phel/_/mi rnams gang ba'i nang na rgyal po mchod pa 'thob/_/gang tshe byang chub sems dpa' 'khor mchog thob gyur pa/_/
[\[37a.2\]]de tshe sems can bye ba khrag khrig 'chi med 'dul/_/sngon gyi byang chub sems dpa' mkhas pa gang byung ba/_/de dag kun gyis btsun mo sras dang slas kyang bsten/_/'on kyang 'dod pas chags med bsam gtan bde ma nyams/_/bdag kyang de dag yon tan rjes su bslab par bya/_/zhes dang*/_bud 
[\[37a.3\]]med kyi yon tan thams cad tshigs su bcad par bris nas yab la phul lo/_/de nas rgyal po zas gtsang gis bram ze mdun na 'don la/_tshul 'di dang mthun pa'i bud med gang du yod pa rtog cig ces bsgo ba na des kyang ser skya'i grong khyer thams cad du bltas pa'i tshe shAkya lag na be con gyi bu mo 
[\[37a.4\]]zhig la yon tan de dag yongs su tshang ba mthong nas rgyal po la gsol lo/_/rgyal pos shAkya lag na be con can du pho nya btang nas dgug par brtsams so/_/de'i tshe lag na be con gyis smras pa/_'phags pa gzhon nu de ni pho brang na skyid nge bar 'khrungs pa lags la/_bdag cag gi rigs kyi chos 
[\[37a.5\]]ni sgyu rtsal shes pa ste/_sgyu rtsal mi shes pa la mi gtong ba lags na/_gzhon nu de la ji ltar gtong*/_de nas rgyal po zas gtsang gis byang chub sems dpa' la dngos po de dag gsol lo/_/byang chub sems dpa' de dag gi nga rgyal gzhom pa'i phyir smras pa/_grong khyer 'di na bdag dang sgyu rtsal 
[\[37a.6\]]'gran pa mchis na/_de dag gi mdun du bdag gis sgyu rtsal bstan par bgyi'o/_/de nas rgyal po zas gtsang mas ser skya'i grong khyer chen po kun du dril bsgrags te sgyu rtsal 'gran par dam bcas so/_/de nas ji tsam na sgyu rtsal 'gran pa thams cad kyi thog mar gzhon nu lhas byin grong khyer nas byung 
[\[37a.7\]]ste/_byang chub sems dpa'i bzhon pa glang po che'i mchog cig sgo na yod pa thal mos bsnun te bsad do/_/de'i 'og tu gzhon nu mdzes dga' bo byung nas glang po'i ro de'i mjug ma nas bzung ste grong khyer gyi sgo nas gud du bor ro/_/de'i 'og tu byang chub sems dpa' shing rta la zhon te byung 
[\[37b\]]
[\[37b.1\]]nas/ro de shing rta la gnas bzhin du rkang pa'i mthe bos blangs te rwa ba bdun rim dang*/_'obs bdun rim brgal ba'i phyi rol rgyang grags gcig tu 'phangs pas sa phyogs de na gshong chen po zhig tu gyur pa la glang po'i gshong zhes bya bar grags so/_/de'i tshe nam mkha'i dkyil du 'khod 
[\[37b.2\]]pa'i lha rnams 'di skad ces smra'o/_/glang po'i dbang po bde ba bzhin bzhud pa/_/zhabs kyi mthe bos glang po'i dbang po blangs/_/rwa ba bdun dang 'obs bdun yongs 'das nas/_/grong khyer 'di yi phyi rol rgyang ring 'phangs/_/mkhyen pa mchog mnga' 'dis ni gdon mi zar/_/nga rgyal stobs kyis mtho 
[\[37b.3\]]ba'i lus can rnams/_/'khor ba'i grong nas phyi rol rgyang ring du/_/shes rab stobs kyis 'dis ni 'phen par 'gyur/_/de nas shAkya gzhon nu dag gis sgyu rtsal ston pa'i sa phyogs der dong ste/_thog mar slob dpon kun gyi bshes gnyen dpang du bzhag ste yi ge dang*/_de bzhin du shAkya srid sgrub yod 
[\[37b.4\]]par rtsis dang*/_de'i 'og tu mchongs pa dang*/_rkyal dang*/bang la sogs pa dang*/_gzhan yang stobs 'gyed pa dang*/_'phong dang rkyal la sogs pa'i sgyu rtsal 'gran pa thams cad la byang chub sems dpa' nyid ni 'gran zla med par gyur te lha dang mir bcas pa'i 'gro ba brgya stong phrag mang po tshim 
[\[37b.5\]]zhing mgu la rangs te/_e ma a la la zhes bya ba'i ca co dang ga zha mang po sprin gyi sgra bzhin du sgrogs par gyur te/_shAkya lag na be con gyis kyang rang gi bu mo btsun mo'i mchog tu 'phul lo/_/de nas byang chub sems dpa' 'jig rten dang mthun pa'i tshul bstan pa'i phyir/_sa 'tsho ma dang grags 
[\[37b.6\]]'dzin ma dang*/_ri dwags skyes ma la sogs pa'i bud med brgyad khri bzhi stong gi tshogs kyi nang du bzhugs te dga' zhing rtse ba'i rnam pas sems can gyi don mdzad do/_/drug pa nges par 'byung ba'i mdzad pa la/_mngon par 'byung ba'i rkyen dang*/_ji ltar mngon par 'byung ba'i tshul lo/_/
[\[37b.7\]]dang po ni/_de ltar byang chub sems dpa' khab tu bzhugs nas bgrang ba'i gzhi nyi shu rtsa dgur son pa na phyogs bcu'i 'jig rten gyi khams na bzhugs pa'i de bzhin gshegs pa rnams kyi byin gyis rlabs kyis glu dbyangs dang sil snyan gyi sgra las byang chub sems dpa' mngon par 'byung bar bskul 
[\[38a\]]
[\[38a.1\]]ba'i phyir 'di skad du 'byin par byed de/_sdug bsngal brgyas gang sems can mthong nas ni/_/'gro ba'i mgon dang skyabs dang gnas 'gyur zhing*/_/phan byed mchog dang dpung gnyen gyur cig ces/_/khyod kyis sngon ni smon 
[\[38a.2\]]lam de skad btab/_/dge ba dpa' bo sngon gyi spyod pa dang*/_/'gro phan bya zhes smon btab dran par byos/_/'di ni khyod kyi dus dran tshod yin gyis/_/drang srong mchog rab mngon par 'byung bar byos/_/zhes bya ba la sogs pa byung bas bskul te byang chub 
[\[38a.3\]]sems dpa' mngon par 'byung ba la rtse gcig tu phyogs par gyur to/_/de nas gzhon nu phyi rol gyi skyed mos tshal gzigs pa'i phyir byon pas/_grong khyer gyi shar phyogs kyi sgo nas 'thon pa dang*/_lam ka na gnas gtsang ma ris kyi lhas sprul pa'i mi zhig 
[\[38a.4\]]rgas shing 'khogs pa'i sdug bsngal gyis nyen pa dang*/_lho phyogs kyi sgo nas byon pa'i lam ka na na ba'i sdug bsngal gyis nyen pa dang*/_nub phyogs kyi sgo nas byon pa'i lam ka na mi shi bar gyur pa khyogs la bzhag ste/_nye du'i tshogs kyis mtha' bskor nas 
[\[38a.5\]]smre sngags 'don pa dang*/_byang phyogs kyi sgo nas byon pa'i lam ka na dge slong zhi ba dang dul ba yang dag par bsdams pa rnams rim pa bzhin du gzigs pas khyim gyi nyes dmigs dang thar pa'i phan yon rjes su dran pa'i rkyen byas te/_shing rta mchog de slar 
[\[38a.6\]]bsgyur nas grong khyer du zhugs so/_/de ltar mngon par 'byung bar skul bar byed pa'i sprul pa'i gzugs kyi rnam pa ji ltar gzigs pa de dag rgyal po zas gtsang gis thos pas bud med rnams la gzhon nu mngon par mi 'byung ba'i glu dang rol mo rgyun mi chad pa sbyor 
[\[38a.7\]]cig_mgu bar 'gyur ba'i bud med kyi sgyu yang ston cig ces bsgo'o/_/de nas byang chub sems dpas phas ma gnang bar rab tu 'byung ba mi rigs so snyam nas/_mtshan mo mi nyal tsam na yab kyi khang pa na byon te gsungs pa/_lha gcig bdag ni mngon par 
[\[38b\]]
[\[38b.1\]]'byung ba'i dus bab rigs/_/gegs kyang ma mdzad mi dgyes pa yang ma mdzad cig_/rgyal po gnyen bcas yul 'khor bcas te bzod par gsol/_/de'i tshe yab kyis rnam pa du mas lan gsum du bshol yang bzlog par ma spobs te/_mthar khyod kyi 
[\[38b.2\]]bsam pa yongs su rdzogs par gyur cig ces smras so/_/gnyis pa ni/_de nas byang chub sems dpa' slar song ngo*/_/nam nangs pa dang zas gtsang gis dngos po de dag shAkya rnams la bsnyad pas thams cad kyis kyang bsrung bar bgros te/_grong khyer 
[\[38b.3\]]ser skya'i sgo 'byed pa na rgyang grags su grag pa'i sgra 'byung ba yang gtan pa dam por bcug ste grong khyer gyi sgo bzhi dang*/_lam gyi bzhi mdo dang*/_sum mdo thams cad nas dmag gis yongs su bskor bar byas so/_/de'i tshe byang chub sems dpa'i grogs su 
[\[38b.4\]]lhags pa'i lha bye ba brgya stong phrag mang po la la ni bud med kyi tshogs dang dmag gi tshogs rnams gnyid kyis myos par byas so/_/la las ni mchod pa'i las byed do/_/la las ni chab sgo 'byed par byed do/_/la las ni skyes pa dang bud med dang rta dang glang po che 
[\[38b.5\]]la sogs pa'i sgra mi grag par byed do/_/la las ni btsun mo'i 'khor mi sdug par sgyur bar byed pa dang*/_de'i tshe byang chub sems dpas btsun mo'i 'khor la dur khrod kyi 'du shes sgom par byed do/_/sngon gyi smon lam gyi tshig bzhi yang mngon du byed do/_/
[\[38b.6\]]de nas khang bzang gi steng du byon nas byang chub sems dpas sangs rgyas thams cad la thal mo sbyar ba'i phyag byas te bltas pas/_lha'i dbang po dang*/_rgyal po chen po bzhi dang*/_lha'i bu nyi ma dang zla ba yang byang chub sems dpa' la phyag 'tshal zhing 'dug 
[\[38b.7\]]pa mthong ngo*/_/de'i tshe nam mkha' la skar ma rgyal shar ba yang mthong bar gyur te/_'dun pa la smras pa/_nga yi bkra shis 'di ni don kun grub/_/do mod gdon mi za bar don grub kyis/_/'dun pa phyi shol ma byed la gor du/_/rta rgyal rgyan gyis 
[\[39a\]]
[\[39a.1\]]brgyan pa'ang nga la byin/_/des kyang byang chub sems dpa' mngon par 'byung ba shes nas lan mang du bzlog kyang 'dod pa'i nyes dmigs rjes su bstan te bzlog par ma nus par rta rgyal dam pa bsngags ldan zhes bya ba rgyan gyis brgyan pa 
[\[39a.2\]]phul lo/_/byang chub sems dpa' de la bcibs pa'i mod la 'jig rten skyong ba chen po bzhis nam mkha' la bteg ste byon pa na/_tshangs pa dang brgya byin gyis lam bstan pa dang*/_lha bye ba khrag khrig gis mdun bdar te gshegs so/_/de ltar mngon par 
[\[39a.3\]]byung nas/_me ne ya'i yul gyi grong rdal rjes su dpag pa zhes bya ba nas/_dpag tshad drug tu phyin pa nam nangs par gyur to/_/de nas byang chub sems dpa' rta las bab nas 'dun pa phyir btang nas/_mchod rten rnam dag gi drung du ral gri ut+pa la mthing ga 'dra bas 
[\[39a.4\]]bdag gi gtsug phud bcad do/_/de'i tshe dbu skra ni sum cu rtsa gsum pa'i lhas mchod pa'i phyir bteg go_/der rab tu byung ba'i tshul dang mthun pa'i gos yid la byas pa tsam nas/_lha'i bu rngon pa'i gzugs su sprul pas ngur smrig gi gos phul ba blangs te/_
[\[39a.5\]]rang gi na bza' rin thang shin tu che ba'i kA shi pa de la byin no/_/ngur smrig gi gos de sku la gsol nas bdag nyid rang byung gi rab tu byung ba dang bsnyen pa rdzogs par mdzad do/_/de ltar yang*/_mkha' la rdul gnag du ba mjug [{]rings [,]ring [}]dag_/mi chags bzhin du skyes 
[\[39a.6\]]mchog thugs mi chags/_/dri med yul gyi bde bas mi gos te/_/chu las pad+ma ji ltar 'phags pa bzhin/_/zhes so/_/bdun pa dka' ba spyad pa'i mdzad pa ni/_de nas byang chub sems dpa'i spyod pa dri ma med pa'i rjes su 'jug pa'i gdul bya rnams la byang chub dam pa ni dka' ba 
[\[39a.7\]]spyad pa dpag tu med pas sgrub dgos so zhes bstan pa'i phyir/_de nas rim par yangs pa can du sgyu rtsal shes kyi bu ring 'phur dang*/_rgyal po'i khab tu rengs byed kyi bu lhag spyod dag gis ci yang med pa'i skye mched dang srid rtse'i sems ston pa rnams su byon te/_de 
[\[39b\]]
[\[39b.1\]]dag gi tshul myur bar khong du chud par byas nas chos de dag gis nges par mi 'byung bar dgongs nas sun phyung ngo*/_/des na de bas lhag pa zhig btsal lo snyam du rkang gis ljongs rgyu zhing sde dpon gyi grong lteng rgyas su phyin pa'i shar phyogs na chu klung nai rAny+dza na gya gyur 'bab pa'i 
[\[39b.2\]]ngogs/_sa'i phyogs khod mnyam zhing nyams dga' ba mthong nas de nyid du bzhugs so/_/bzhugs nas kyang 'di snyam du dgongs te/_kye ma dzam+bu'i gling 'dir snyigs ma lnga'i dus la bab pa/_sems can dman pa la mos pa/_mu stegs can gyi 
[\[39b.3\]]sdes gang ba/_lta ba sna tshogs la zhugs pa/_skyabs ma yin pa la skyabs su 'du shes pa/_bkra shis pa ma yin par bkra shis su 'du shes pa/_dag pa ma yin pa la dag par 'du shes pa kho na ste 'di dag rnams yang dag pa'i lam du bsrang ba'i phyir dang*/_
[\[39b.4\]]sems can las dang bya ba chud gson pa rnams chud mi 'dza' bar bstan pa'i phyir dang*/_brtul zhugs ngan pa dang dka' thub ngan pas dag par 'dzin pa rnams sun dbyung ba'i phyir brtul zhugs dang dka' thub kyi khyad par brtsam par bya'o zhes dgongs nas lo drug tu 
[\[39b.5\]]mkha' khyab kyi ting nge 'dzin la mnyam par bzhag go_/de nas dka' thub kho nas grol bar 'dzin pa yang dgag pa'i phyir kha zas rags pa zos la lus kyi mthu bskyed de/_de nas byang chub kyi snying po la gshegs par dgongs te/_de ltar tshig tu brjod 
[\[39b.6\]]pas/_de'i tshe lnga sde bzang pos rim gro byas shing*/_til 'bru gcig dang*/_'bras 'bru gcig dang*/_rgya shug 'bru gcig rnams phul ba yang bzhes so/_/de nas phyag dar khrod pa'i gos 'ga' zhig rnyed na snyam ste sems btud pa na/_grong pa'i bu mo 
[\[39b.7\]]legs skyes ma'i bran mo grub ma zhes bya ba shi ba sha na'i ras kyis dkris te dur khrod du bor bar gyur pa de blangs te brgya byin gyis byin pa'i rdo la bzhag ste lag pa'i rdzing du bkrus pa las snam sbyar du drubs pa zhig dang*/_lha'i bu dri ma med pa zhes bya bas lha'i gos ngur smrig gi 
[\[40a\]]
[\[40a.1\]]tshon du btsos pa phul ba dag gsol te/_snga dror spyod yul gyi grong du phyogs pa dang*/_sngon du lha rnams kyis grong pa'i bu mo legs skyes ma la ji ltar sbran pa ltar/_des ba nyis stong gi 'o ma lan bdun du nying khur byas pa dang*/_'bras 
[\[40a.2\]]gsar pa dang phru ba gsar pa blugs te bsgrubs pas bsnyen bkur byas so/_/ji ltar stob pa legs par bzhes nas gser gyi yol go chu bo la bskyur ba klu'i rgyal po rgya mtshos blangs so/_/de las kyang mig stong pas nam mkha' lding gi gzugs su sprul te 'phrog 
[\[40a.3\]]par brtsams kyang*/_yang dbrog par ma nus par rang gi gzugs kyis bslangs nas sum cu rtsa gsum du khyer ro/_/de lta bu'i rags pa'i zas kyi mthus skad cig de nyid la lus snga ma'i kha dog bzang po rgyas pa dang*/_skyes bu chen po'i mtshan sum cu rtsa 
[\[40a.4\]]gnyis dang*/_dpe byad brgyad cu dang*/_'od 'dom gang ba'i dpal rnams shin tu gsal ba byung ngo*/_/brgyad pa byang chub kyi snying po la gshegs pa'i mdzad pa ni/_de lta bu'i rags pa'i zas kyis byang chub sems dpa'i sku lus stobs dang ldan par bskyed de/_shing 
[\[40a.5\]]gi rgyal po'i drung du skyes bu chen po'i stabs kyis gshegs so/_/der byang chub kyi snying po yongs su skyong ba'i lha'i bu bcu drug dang*/_gzhan yang lha'i bu dang rgyal ba'i myu gu mang pos deng byang chub sems dpa' 'dir 'dug ste mngon par rdzogs par 'tshang rgya 
[\[40a.6\]]bar 'gyur ro snyam ste/_byang chub kyi shing brgyad khri brgyan par byas te/_de'ang byang chub kyi shing kha cig ni me tog gi rang bzhin can dang*/_kha cig ni spos kyi rang bzhin can dang*/_kha cig ni tsan+da na'i rang bzhin can dang*/_kha cig ni rin po che thams cad kyi 
[\[40a.7\]]rang bzhin can du yod pa la/_shing re re'i drung na'ang seng ge'i khri dang stan sna tshogs pa dag bshams so/_/de nas byang chub sems dpas rol pa bkod pa zhes bya ba'i ting nge 'dzin la snyoms par zhugs ma thag tu skad cig nyid la byang chub kyi shing gi khri stan de 
[\[40b\]]
[\[40b.1\]]dag thams cad la byang chub sems dpa' mtshan dang dpe byad kyi rgyan gyis brgyan par 'dug pa/_rgyal ba'i myu gu dang lha'i bu so so'i yid la'ang bdag gi khri la bzhugs kyi gzhan la ni ma yin no snyam par gyur pa de lta bu dag mdzad do/_/gzhan yang ri dang nags 
[\[40b.2\]]tshal la sogs pa rnams kyang byang chub kyi shing la mgo phyogs te 'khod do/_/de nas lam gyi g.yas phyogs nas rtswa 'tshong bkra shis kyis rtswa brnga ba la/_bkra shis rtswa dag nga la myur du byin/_/de ring nga la rtswas ni don chen 'gyur/_/dpung dang bcas 
[\[40b.3\]]pa'i bdud ni bcom nas su/_/byang chub dam pa zhi ba reg par 'gyur/_/zhes dang*/_de ring nga la rtswa sbyin byas na ni/_/khyod la bsod nams stobs ni mtha' yas te/_/de ni khyod kyi ngan pa'i rgyur mi 'gyur/_/khyod kyang ston pa bla na med par 'gyur/_/zhes 
[\[40b.4\]]gsungs so/_/des kyang rtswa sngon shin tu 'jam pa phul ba khyer te/_byang chub kyi shing la lan bdun du bskor ba byas nas/_rtswa'i rtse mo nang du bstan te bting ba'i stan la skyil mo krung bcas te zhal shar du phyogs par bzhugs nas/_sku drang por bsrangs 
[\[40b.5\]]shing*/_dran pa mngon du bzhag ste yi dam du bcas pa/_stan 'dir bdag gi lus ni skams kyang rung*/_/pags pa rus pa sha rnams zhig kyang rung*/_/bskal mang rnyed dka' byang chub ma thob bar/_/stan 'di las ni lus bskyod mi bya'o/_/
[\[40b.6\]]zhes 'byung ba ltar ro/_/de'i tshe 'dod pa na spyod pa'i lha rnams byang chub sems dpa' bsrung ba'i phyir phyogs kun du 'khod do/_/byang chub sems dpas byang chub kyi snying po la bzhugs pa'i tshe smin mtshams nas byang chub sems dpa' bskul ba 
[\[40b.7\]]zhes bya ba'i 'od byung nas phyogs bcu kun du chos kyi dbyings mtha' klas par bzhugs pa'i byang chub sems dpa' bgrang ba las 'das pa bsdus te mchod pa'i phyir byang chub kyi snying po ga la bar 'dug pa dag mngon par bstan to/_/dgu pa bdud sde 'joms pa'i mdzad pa la/_
[\[41a\]]
[\[41a.1\]]bdud kyis tho btsams pa dang*/_de ji ltar bcom pa'o/_/dang po ni/_byang chub sems dpas 'dod pa khams kyi dbang phyug bdud sdig can la ma sbran par bdud las rnam par rgyal ba'i go 'phang mngon du mi 'gyur bar dgongs nas/_
[\[41a.2\]]de dag bskul bar bya ba'i phyir/_byang chub sems dpa'i smin mtshams nas bdud kyi dkyil 'khor thams cad 'joms pa zhes bya ba'i 'od zer phyung ste/_bdud kyi gnas thams cad du 'od kyis snang bar byas te/_de dag gi mdangs dang gzi brjid 
[\[41a.3\]]thams cad mog mog por byas so/_/'od kyi rtse mo las sgra 'di lta bu yang byung ste/_sems can shin tu dag pa bskal mang spyod spyad pa/_/zas gtsang sras po rgyal srid dag ni rab spangs te/_/phan byed de ni bdud rtsi mngon par 'dod pas byung*/_/byang 
[\[41a.4\]]chub shing drung 'ongs kyis de ring bsgrim par gyis/_/zhes dang*/_bdud kyi gtso bo la mi dge ba'i rmi lam sum cu rtsa gnyis kyang byung bas shin tu ma rangs par gyur te rang gi 'khor rnams bsdus te byang chub sems dpa' gzhom pa'i phyir 'gro bar brtsams so/_/
[\[41a.5\]]de'i tshe bdud kyi bu ded dpon zhes bya bas de ni thub par mi 'gyur ba'i ltas su nges pas/_der ma song na dge bar 'gyur ro zhes bya ba'i tshig gis bzlog kyang bshol du ma btub bo/_/gnyis pa ni/_de nas bdud kyi dmag yan lag bzhi dang ldan pa'i dpung chen po 'thab 
[\[41a.6\]]mo la shin tu dpa' ba gnod sbyin dang*/_grul bum dang*/_lto 'phye chen po dang*/_srin po dang*/_yi dwags dang*/_sha za dang*/_keng rus kyi gzugs 'jigs su rung ba spu zing zhes byed pa/_mgo bo dang lag pa dang rkang pa rnams gcig pa nas stong phrag pa'i 
[\[41a.7\]]bar du yod pa/_mtshon cha sna tshogs pas lag pa brel ba/_stag dang*/_sbrul dang*/_phag pa dang*/_glang po dang*/_rta dang*/bong bu dang*/_rnga mo dang*/_spre'u dang*/_seng ge dang*/_dred kyi kha gdong dang ldan pa/_ral pa brdzes shing kha mig nas me 'bar ba'i rnam pa 
[\[41b\]]
[\[41b.1\]]can dag sprul te dpag tshad brgyad cu'i kho ra khor yug tu bkang nas 'ongs so/_/de'ang bdud kyi bu ded dpon la sogs pa byang chub sems dpa' la mngon par dad pa rnams ni bdud sdig can gyi g.yas rol du 'khod cing phyir zlog par byed do/_/bdud kyi 
[\[41b.2\]]phyogs la dga' ba rnams kyis ni g.yon rol nas bskul te byang chub sems dpa' la mtshon cha sna tshogs pas char du phab bo/_/ji snyed phab pa'i mtshon cha thams cad kyang skad cig gcig gis me tog gi phreng ba dang*/_me tog gi bla re dang*/_byang chub kyi shing mdzes par 
[\[41b.3\]]byed pa'i rgyan du gyur to/_/der bdud kyis smras pa/_khyod kyi bsod nams de tsam gyis thar pa ga la thob/_byang chub sems dpas 'jam pa'i gsung gis smras pa/_sdig can khyod kyis gtan pa med pa'i mchod sbyin gcig gis 'dod pa'i dbang phyug 
[\[41b.4\]]thob par zad do/_/ngas ni gtan pa med pa'i mchod sbyin bye ba khrag khrig du ma byas so/_/bdud kyis smras pa/_kho bos mchod sbyin gtan pa med pa bgyis pa'i dpang po ni khyod nyid yod na/_khyod la ni dpang po su yang med do/_/byang chub sems 
[\[41b.5\]]dpas phyag g.yas pa mtshan gyi ri mos brgyan pa sa la bsnun te smras pa/_sa 'di 'gro ba kun gyi gnas yin te/_/rgyu dang mi rgyu snyoms shing nye 'khon med/_/'di ni bdag gi dpang ste bdag rdzun med/_/'di la khyod ni bdag gi dpang byos shig_/
[\[41b.6\]]ces gsungs ma thag tu sa rnam pa drug tu g.yos pa'i rum nas sa'i lha mo brtan mas lus phyed rgyan gyis spras pa mngon par phyung ste/_skyes bu chen po de de bzhin no/_/khyod kyis ji skad gsungs pa bzhin te/_'di ni bdag la mngon sum mo/_/'on 
[\[41b.7\]]kyang bcom ldan 'das nyid ni lha dang bcas pa'i 'jig rten kun gyi dpang du gyur pa dang tshad mar gyur pa dam pa'o zhes sgra chen pos brjod de mi snang bar gyur to/_/de'i tshe g.yon can dpung dang bcas pa yid mi bde ba dang skyengs bzhin par slar yang rjes su chags 
[\[42a\]]
[\[42a.1\]]pas bslang bar nus sam mi nus sad par bya'o snyam nas/rang gi bu mo rnams sad pa'i phyir btang ngo*/_/de dag gis kyang ji ltar nus pa'i g.yo sgyu sum cu rtsa gnyis kyi rnam pas bslus kyang ba spu'i rtse mo tsam yang g.yo bar ma nus te ched du brjod pa/_pad+ma 
[\[42a.2\]]dri ma med pa'i snying po 'dra zhing ston zla lta bu'i zhal/_/mar gyis sbyin sreg bgyis pa'i 'od 'phro ci 'dra gser gyi ri 'dra ba/_/srid pa brgya nas spyad cing dgongs dang smon lam btab pa grub gyur cig_/bdag nyid brgal nas sdug bsngal dag dang ldan pa'i 'gro ba bsgral du gsol/_/
[\[42a.3\]]zhes pas bstod cing song ngo*/_/de'i tshe shing gi lha mo bcu drug gis ni byang chub sems dpa' la bstod par byed do/_/gnas gtsang ma'i lha rnams kyis ni bdud kyi sde rnam pa bcu drug gis nyams dmas par byed do/_/lha mang pos ni rnam pa bcu drug gis bdud phyir bzlog par byas kyang ma 
[\[42a.4\]]log ste/_slar yang mtshon cha sna tshogs pa 'phen par byed kyang snga ma bzhin du gyur te/_mthar bdud kyi dpung thams cad mgo rmongs par gyur te/_lam yang stor nas zhag bdun du phrad pa med par 'thor bar gyur cing*/_de'i tshe bdud kyi ris mang pos kyang byang chub tu sems 
[\[42a.5\]]bskyed do/_/de ltar yang*/_mi mkhas gang zhig nam mkha' skrag par byed 'dod pa/_/de ni shing mchog drung nas nga 'dra slong bar 'dod/_/gang zhig stong gsum chen po bshig nas rdul 'grang dang*/_/gang zhig ba spu yis ni rgya mtsho'i chu 'byin dang*/_/skad cig gis 
[\[42a.6\]]ni rdo rje'i rang bzhin ri 'thor ba/_/des kyang shing drung 'dug pa nga la 'tshe mi nus/_/zhes gsungs pa lta bu'o/_/bcu pa mngon par byang chub pa'i mdzad pa ni/_de nas byang chub sems dpas nam gyi cha stod la ni bsam gtan bzhi mngon du mdzad do/_/gung thun 
[\[42a.7\]]la ni rig pa gsum bskyed de/_nam gyi cha smad skya rengs 'char ba rnga brdung ba'i tshod tsam la ni rten cing 'brel bar 'byung ba bcu gnyis dang*/_bden pa bzhi mngon du byas nas skad cig gcig dang ldan pa'i shes rab kyis mngon par rdzogs par sangs rgyas pa zhes bya ba de bzhin 
[\[42b\]]
[\[42b.1\]]gshegs pa'i chos kyi rgyal srid chen po la bzhugs so/_/de nas shing tA la bdun srid kyi nam mkha' la mngon par 'phags te/_lam gyi rgyud ni chad do zhes bya ba la sogs pa'i ched du rjod pas ched du brjod do/_/de'i tshe lha rnams kyis lha'i me tog pus mo nub pa tsam 
[\[42b.2\]]du gtor nas mchod pa byas so/_/de'i skad cig de la sems can thams cad kyang de srid du mchog tu bde ba la reg pa dang*/_'od kyi snang ba chen pos 'jig rten gyi khams thams cad snang bar byas shing sa rnam pa drug tu g.yos so/_/phyogs bcu'i sangs rgyas thams 
[\[42b.3\]]cad kyang phyag brkyang ste ka la ping+ka'i dbyangs kyis/_phyis kyi sangs rgyas de la bdag cag rnams ji ltar byang chub thob pa ltar khyod kyis kyang byang chub mngon du byas pa legs so zhes bya ba byin te chos kyi dag pa ba dag kyang bskur ro/_/gzhan yang 'dod pa na spyod pa'i lha'i bu mo rnams 
[\[42b.4\]]dang*/_lha'i bu dang*/_bdud dang bcas pa'i 'gro ba ma lus pas bstod pa'i tshogs ji snyed pas bstod cing*/_me tog gi sil ma rnam pa sna tshogs pas phyogs kun nas 'thor ba'i mchod pas mchod do/_/bcu gcig pa chos kyi 'khor lo bskor ba'i mdzad pa la/_thog mar bskul 
[\[42b.5\]]dgos par bstan pa dang*/_bskul bar zhal gyis bzhes pa dang*/_chos kyi 'khor lo bskor ba dngos so/_/dang po ni/_de ltar mngon par rdzogs par sangs rgyas nas zhag bdun phrag bdun la rim pa ltar skyil mo krung ma bshig par shing gi rgyal po la spyan mi 'dzum par gzigs nas 
[\[42b.6\]]dga' ba'i zas bkod pa zhes bya ba'i ting nge 'dzin gyi bde ba myong ba dang*/_stong gsum gyi 'jig rten rgyang ring du 'chag pa dang*/_byang chub kyi shing la spyan mi 'dzums par gzigs pa dang*/_shar gyi rgya mtsho nas nub kyi rgya mtsho'i bar mi ring bar 'chag cing*/_bdud sdig can gyis 
[\[42b.7\]]mya ngan 'da' bar gsol ba btab kyang zhal gyis ma bzhes pa la bdud sems khong du chud par gyur pas bdud kyi bu mo gsum bslu ba'i sems kyis ston pa'i gan du 'ongs ba rgan mor byin gyis brlabs pa dang*/_yul ngan gyi tshe klu btang bzung gi gnas su bzhugs pa dang*/_
[\[43a\]]
[\[43a.1\]]shing n+ya gro d+har skyong du bzhud pa'i tshe kun du rgyu la sogs pas dpyas 'dogs pa la ched du brjod pa gsungs pa dang*/_shing sgrol rgyu'i drung du bzhugs te tshong pa ga gon dang bzang po gnyis kyis sbrang rtsi dang*/_skyo ma dang bu ram gyi shing bshus pa 
[\[43a.2\]]rnams phul ba la sngon gyi rgyal ba rnams kyis snod kyi rnam pa ci 'dra bas bzhes par dgongs pa de'i tshe skad cig de nyid la rgyal po chen po bzhis rdo'i lhung bzed bzhi me tog gis bkang ste phul ba gcig tu byin gyis brlabs nas de nyid du bzhes par mdzad do/_/de nas tshong dpon ga gon dang bzang po 
[\[43a.3\]]gnyis kyis ba stong gi 'o ma nying khur byas pa'i spris ma rin po che'i gzhong par blugs te phul ba yang bzhes nas yol go de nyid du bor ba ni lha'i bu rab tshangs zhes bya bas mchod pa'i phyir khyer ro/_/de nas tshong dpon de gnyis la bkra shis kyi tshigs su bcad pa rnams gsungs nas sbrang rtsi 'byung ba zhes 
[\[43a.4\]]bya ba'i sangs rgyas su lung bstan no/_/de nas ston pa thugs las chung ngur gnas par dgongs te/_zab zhi rdul bral 'od gsal 'dus ma byas/_/bdud rtsi'i chos ni bdag gis thob par gyur/_/bdag gis bstan kyang gzhan gyis mi shes te/_/mi smrar nags 'dabs gnas par bya ba snyam/_/zhes 
[\[43a.5\]]gsungs so/_/gnyis pa ni/_de bzhin gshegs pa sems can ma rig pas ldongs pa rnams la rjes su brtse ba mi mnga' ba ma yin yang*/_ma bskul bar chos kyi 'khor lo mi bskor bar bstan pa'i phyir/_slar gsungs pa/_'jig rten kun la snying brtse mtha' yas nga*/_/gzhan gyis gsol 
[\[43a.6\]]ba btab la nga mi sdod/_/skye bo 'di dag tshangs la dad pa ste/_/de yis gsol ba btab na 'khor lo bskor/_/zhes gsungs nas smin mtshams nas 'jig rten gyi khams 'di snang ba'i 'od phyung ngo*/_/de sangs rgyas kyi byin gyi rlabs kyis tshangs pa gtsug phud can gyis rig nas/_rang gi 'khor 
[\[43a.7\]]tshangs pa 'bum phrag drug cu rtsa brgyad dang bcas pa 'ongs nas de bzhin gshegs pa'i zhabs la phyag 'tshal te thal mo sbyar nas gsol pa/_'phags pa'i nor la sems can dag ni mgron gnyer te/_/srog chags bye ba mang po dbugs phyung mdzad nas ni/_/gang slad mi gsung 'gro la btang 
[\[43b\]]
[\[43b.1\]]snyoms mdzad pa 'di/_/'jig rten rtsa lag khyod la rigs pa ma lags so/_/chos kyi dam pa'i rnga bo che ni brdung du gsol/_/dam pa'i chos kyi drung ni myur du 'bud du gsol/_/chos kyi mchod sdong chen po bsgreng bar mdzad du gsol/_/chos kyi mar me chen po sbar bar mdzad du gsol/_/
[\[43b.2\]]zhes bya ba la sogs pas bskul ba la cang mi gsung bas gnang bar rig nas dga' ba mchog tu skyes nas mi snang bar gyur to/_/slar yang thugs las chung ngur bzhugs pa tshangs pas rig nas brgya byin dang lhan cig tu 'ongs te brgya byin gyis/_zla ba nya ba gza' las thar ba ltar/_/
[\[43b.3\]]khyod kyi thugs ni rnam par grol ba lags/_/g.yul las rnam par rgyal ba bzhengs su gsol/_/'jig rten mun par shes rab 'od dbyung gsol/_/zhes dang*/_tshangs pas kyang slar yang gsol ba btab bo/_/de dag gi tshe yang cang mi gsung bar gyur pa rig nas de dag 'khor dang bcas 
[\[43b.4\]]pa yang yid mi dga' bzhin du mi snang bar gyur to/_/slar yang tshangs pa gtsug phud can gyis yul ma ga d+hA pa'i mi rnams kyi lta bar gyur pa dang*/_de bzhin gshegs pa'i thugs kyis ji ltar btud pa de lta bu yang rig nas/_slar yang ljon pa sgrol rgyu'i drung thams cad du lha'i snang bas snang 
[\[43b.5\]]bar byas te 'ongs nas 'di skad ces gsol to/_/ma ga d+hA yi yul 'dir sngon chad chos/_/ma dag dri mas rjes su 'brel ba byung*/_/bdud rtsi'i sgo mo dbye bar mdzod cig chos/_/rdul bral dri ma med pa bstan du gsol/_/zhes bya ba la sogs pas bskul lo/_/de ltar tshangs pa gtsug phud 
[\[43b.6\]]can gyis lan gsum gyi bar du gsol ba btab pa'i mthar/_bcom ldan 'das kyis 'jig rten thams cad la gzigs nas ma nges pa dang*/_legs par nges pa dang*/_yang dag par nges pa ste gsum du gnas pa las/ma nges pa la gzigs te gsungs pa/_tshangs pa ma ga 
[\[43b.7\]]d+hA yi sems can gang*/_/skal bar ldan zhing rigs dang ldan gyur la/_/mi 'tshe 'du shes rtag tu chos nyan pa/_/de dag la ni bdud rtsi'i sgo dbye'o/_/zhes gsungs nas chos kyi 'khor lo bskor bar zhal gyis 'ches par mdzad do/_/gsum pa ni/_de nas sngon gyi drang srong rnams 
[\[44a\]]
[\[44a.1\]]kyis chos kyi 'khor lo bskor ba'i gnas wA rA Na sI ga la ba der chos gsungs pa'i dgongs pa bzhag ste/_de'ang thog mar gdul bar bya ba ni rnam pa bzang ba/_gdul sla ba/_sbyong sla ba/_dug gsum gyi stobs chung ba/_rnam par shes pa klog tu ma gyur pa ste/_gal te 
[\[44a.2\]]chos thos par ma gyur na yongs su nyams par 'gyur ba'i rigs can zhig la bstan par bya'o dgongs pa dang*/_lhag spyod dang ring 'phur dag ni 'das par gyur pa gzigs nas/_de bas lnga sde bzang po rnams la bstan par bya'o snyam du sangs rgyas kyi spyan gyis gzigs pas/_de dag 
[\[44a.3\]]kyang wA rA Na sI'i drang srong lhung ba ri dwags kyi nags na 'khod pa gzigs so/_/gzigs nas kyang mthar gyis yul rgyu zhing grong khyer chen po wA rA Na sI ga la bar byon nas/_der bsod snyoms bzhes te zas kyi bya ba mdzad de/_drang srong lhung bar gshegs so/_/lnga sdes ston pa byon pa 
[\[44a.4\]]mthong ste/_dge sbyong gau ta ma lhod pa/_mang du za ba/_spong ba las nyams pa de 'ongs kyi sus kyang bsu bar mi bya'o/_/ldang bar mi bya'o/_/chos gos dang lhung bzed blang bar mi bya'o/_/stan dang yongs su spyad par 'os pa'i btung ba dang rkang pa zhag pa yang sbyin par mi bya'o/_/stan lhag 
[\[44a.5\]]ma gzhan ni ma gtogs te 'dod na 'dug cig par brjod do zhes 'og khrims bcas te/_kun shes kyis sems kyis khas ma blangs so/_/de nas ston pa byon pa dang lnga sdes ma bzod par khrims dral te stan las langs nas/la las bsu/_la las stan bting*/_la las zhabs 
[\[44a.6\]]bkru ba'i chu bshams nas khyod legs par byon tam/_stan 'di la bzhugs shig ces gsol pa dang*/_ston pas gdan la bzhugs nas lnga sde dag mgu bar bya ba'i gtam mang po mdzad do/_/lnga sde tshe dang ldan pa gau ta ma'i dbang po ni gsal lo/_/pags pa ni yongs su dag na ye shes 
[\[44a.7\]]mthong ba'i khyad par cung zad mngon du mdzad dam/_bka' stsal pa/_dge slong dag de bzhin gshegs pa la tshe dang ldan pa zhes ma brjod cig_khyed la yun ring por gnod pa dang mi phan pa dang mi bde bar gyur ta re/_dge slong dag ngas ni bdud rtsi thob bo/_/'chi ba med par 'gro ba'i lam mngon 
[\[44b\]]
[\[44b.1\]]du byas so/_/nga ni sangs rgyas so/_/thams cad mkhyen pa'o/_/thams cad gzigs pa'o/_/bsil bar gyur pa'o/_/zag pa zad pa'o/_/chos thams cad la dbang ba'o/_/dge slong dag ngas khyed la chos bshad kyis tshur shog_/nyon ciganan tan gyis shig_/rna ba lhogs shig dang*/_
[\[44b.2\]]ngas gdams shing rjes su bstan no zhes sogs nas/_khyod kyis 'og khrims 'di ltar ma bcas sam zhes bya ba la sogs pa bka' stsal pa dang*/_de dag gis mu stegs kyi rtags rnams skad cig de nyid la med par gyur te dge slong bsnyen par rdzogs nas lo brgya lon pa lta bur gyur to/_/de dag 
[\[44b.3\]]gis kyang nyes pa bshags te gus pa yang bskyed do/_/de nas ston pas sku bsil nas 'di snyam du dgongs te/_sngon gyi rdzogs pa'i sangs rgyas rnams gang du bzhugs nas chos kyi 'khor lo bskor snyam pa dang*/_sa phyogs der rin po che'i khri stong glo bur du byung ba'i khri snga ma gsum la bskor 
[\[44b.4\]]ba mdzad de/_khri bzhi pa la skyil mo krung bcas nas seng ge ltar bag tsha ba med par bzhugs so/_/de'i tshe bcom ldan 'das kyi sku las 'od bkye bas 'jig rten gyi khams thams cad khyab par byas so/_/ltas chen po rnam pa bco brgyad byung zhing*/_'od de las tshigs su bcad pa'i sgra 
[\[44b.5\]]byung ba/_'jig rten thugs rje bskyed nas su/_/thub pa yis ni snang ba mdzad/_/de ni thugs dam brtan pa ste/_/wA rA Na sI ri dwags nags/_/gshegs te 'khor lo bla med pa/_/shin tu rmad byung dpal ldan bskor/_/rgyal bas bskal pa khrag khrig bsgrubs/_/chos de nyan 
[\[44b.6\]]par gang 'dod pa/_/des ni rings par la gor du/_/chos nyan pa yi phyir shog cig_/ces bya ba la sogs pa'i sgras bskul te phyogs bcu'i 'jig rten gyi khams thams cad na gang dag yod pa'i byang chub sems dpa' dang*/_brgya byin dang*/_tshangs pa dang*/_'jig rten skyong ba la 
[\[44b.7\]]sogs pa'i lha'i 'khor dpag tu med pa 'dus te thams cad kyang chos kyi 'khor lo bskor bar mgrin gcig tu gsol ba 'debs so/_/sa bla'i lha rnams kyis chos kyi khyams dpag tshad bdun brgya yod pa sprul to/_/lha rnams kyis gdugs dang rgyal mtshan dang*/_seng ge'i khri 
[\[45a\]]
[\[45a.1\]]brgyad khri bzhi stong bshams nas ston pa la phul te 'khor lo dam pa bskor bar bskul lo/_/sngon gzhon nu sprin mar me mdzad kyis lung bstan pa'i tshe/_chos kyi 'khor lo bskor bar bskul bar smon lam btab pa'i byang chub sems dpa' sems bskyed ma thag chos kyi 'khor 
[\[45a.2\]]lo bskor ba zhes bya ba des/_gser gyi 'khor lo rtsibs stong dang ldan pa phul nas/_phyogs bcu dag nas sems can dam pa gang dag 'dir lhags pa/_/de dag thams cad 'jug pas bgrang bar nus pa ma lags te/_/btud cing thal mo sbyar nas zhabs gnyis la ni gtugs nas 
[\[45a.3\]]su/_/chos kyi 'khor lo bskor phyir shAkya'i rigs la dgyes par bskul/_/zhes bya ba la sogs pas gsol ba btab bo/_/de nas de'i nub mo nam gyi cha stod la cang mi gsung bar bzhugs so/_/gung thun la yang dag par 'chag par 'gyur ba'i gtam rnams gsungs so/_/cha 
[\[45a.4\]]smad la lnga sde la bka' stsal pa/_dge slong dag mtha' gnyis po 'di dag ni rab tu byung bas 'jug par bya ba ma yin te/_'dod pa bsod snyoms kyi mtha' dang*/_ngal zhing dub pa'i mtha'o/_/de bas mtha' gnyis spangs nas dbu ma'i lam gyi de bzhin gshegs pa chos ston to/_/de ni 'di 
[\[45a.5\]]lta ste 'phags pa'i lam yan lag brgyad do/_/dge slong dag bzhi po 'di dag ni 'phags pa'i bden pa ste gang zhe na/_sdug bsngal dang*/_kun 'byung dang*/_'gog pa dang*/_lam mo zhes bya ba la sogs pa dang*/_lan dang pos bden pa bzhi'i ngo bo dang*/_yang dge slong dag 
[\[45a.6\]]sdug bsngal yongs su shes par bya'o/_/sdug bsngal kun 'byung ba spang bar bya'o/_/sdug bsngal 'gog pa mngon du bya'o/_/sdug bsngal 'gog par 'gyur ba'i lam bstan par bya'o zhes sogs lan gnyis pas bden pa bzhi'i bya ba dang*/_yang dge slong dag sdug bsngal yongs su shes so/_/sdug bsngal kun 'byung ba spangs so/_/sdug 
[\[45a.7\]]bsngal 'gog pa mngon du byas so/_/sdug bsngal 'gog pas 'gro ba'i lam bstan no zhes lan gsum pa bden pa bzhi la mthar phyin par bzlas pa ste/_de ltar rnam pa bcu gnyis kyi 'khor lo bskor bas bzlas pa dang po la kauN+Di n+ya dang lha mang po 
[\[45b\]]
[\[45b.1\]]la mthong lam skyes/_gnyis pa la kauN+Di n+ya dgra bcom pa thob/_gzhan bzhi la mthong lam skyes/_gsum pa la bzhi pos kyang dgra bcom pa thob bo/_/de bzhin du gdul bya so so'i bsam pa dang mthun par/_bar pa mtshan nyid med pa'i chos kyi 'khor lo dang*/_tha ma legs par 
[\[45b.2\]]rnam par phye ba'i chos kyi 'khor lo rnams bskor bar mdzad do/_/de dag gi bar skabs dang gzhan du yang rung ste lha dang bcas pa'i 'gro ba dpag tu med pa'i don mdzad pa'i tshul 'dul ba'i sde snod la sogs pa nas 'byung ba'i don cung zad brjod na/_bcom ldan 'das 'khor lnga sde dang 
[\[45b.3\]]bcas pa 'bab chu gnod pa can gyi 'gram du 'chag kyin bzhugs pa na/_wA rA Na sI'i khyim bdag rigs kyi gtso bo'i bu grags pa zhes bya ba bros te 'ongs pa dang*/_de btsal ba'i phyir rigs kyi gtso bo nyid byung ba gnyis ka la chos bstan pas mthong ba'i lam rtogs par mdzad do/_/gzhan yang 
[\[45b.4\]]rigs kyi gtso bo'i bu gang po dang dri med dang ba lang bdag dang lag bzang ste bzhi po dag kyang rab tu byung nas dgra bcom pa'i 'bras bu la gnas par mdzad do/_/de'i 'og tu wA rA Na sI'i grong mi'i gtso bo rnams kyi khye'u lnga bcus rab tu byung bas dgra bcom pa thob par gyur te/_dus der 'jig rten 
[\[45b.5\]]na dgra bcom pa drug cur langs pa byung ngo*/_/de nas lteng rgyas kyi grong khyer sde can du byon nas rjes su gdams pa bstan pas bzang sde tshogs drug cu dang*/_bram ze lha chung ma dang bcas pa rnams kyang bden pa mthong ba dang rgyun du zhugs pa'i 'bras bu la bkod pa dang*/_lteng rgyas 'od srungs ral pa can zhes pa lo 
[\[45b.6\]]brgya dang nyi shu lon pa 'khor lnga brgya dang bcas pa dad par gyur te tshur shog gis bsnyen par rdzogs so/_/de'i spun zla chu klung 'od srungs dang ga ya 'od srungs gnyis kyang rang rang gi 'khor nyis brgya lnga bcu re dang bcas pa'ang bsnyen par rdzogs par mdzad do/_/de ltar dge slong stong phrag gcig dang 
[\[45b.7\]]thabs cig tu ga ya'i mgor byon te/_dge slong de dag la rdzu 'phrul gyi cho 'phrul dang*/_kun brjod pa'i cho 'phrul dang*/_rjes su bstan pa'i cho 'phrul te cho 'phrul rnam pa gsum gyis rjes su gdams pas thams cad kyang dgra bcom pa thob par gyur to/_/de nas ma ga d+hA'i rgyal po gzugs 
[\[46a\]]
[\[46a.1\]]can snying pos de bzhin gshegs pa spyan 'dren par gsol ba ltar dgra bcom pa stong phrag gcig dang bcas pa ltang brang gi tshal mchod rten legs par rab gnas yod pa ga la ba der byon te/_der chos gsungs pas rgyal po 'khor dang bcas pa dang lha brgyad khri tsam gyis kyang 
[\[46a.2\]]bden pa mthong ngo*/_/rgyal po'i khab kyi 'ong ma'i tshal zhes pa bya ka lan+da ka gnas pa de nyid bzhugs pa'i gnas su phul te/_ji srid 'tsho ba'i bar la bsnyen bkur ba bgyid par gsol lo/_/de'i tshe mu stegs kyi ston pa rgyal ba can zhes bya ba shi nas/_de'i slob ma'i gtso bor gyur pa kun du rgyu nye rgyal 
[\[46a.3\]]dang pang na skyes gnyis la rta thul gyis chos bshad pas bden pa mthong nas/_slar yang de gnyis rang rang gi 'khor brgya lnga bcu re dang bcas te bcom ldan 'das kyi drung du song ba na rdzu 'phrul dang ldan pa'i mchog dang*/_shes rab dang ldan pa'i mchog zung du 'gyur bar lung bstan te tshur shog gis 
[\[46a.4\]]bsnyen par rdzogs nas dgra bcom pa thob par gyur to/_/de nas khyim bdag mgon med zas sbyin gyis bsil ba'i tshal gyi dur khrod du ston pa dang mjal te/_de nyid du rjes su bstan pa thos pas bden pa mthong ngo*/_khyim bdag des kyang rgyal byed kyi tshal du bcom ldan 'das 'khor dang bcas 
[\[46a.5\]]pa ji srid 'tsho ba'i bar du bsnyen bkur bgyid par khas blangs so/_/de'i tshe rgyal bu rgyal byed dang*/_ko sa la'i rgyal po gsal rgyal zhes bya ba la sogs pa srog chags mang po yang dad pa la rab tu bkod do/_/de skabs shig tu rgyal po zas gtsang gis ston pa spyan 'dren pa'i phyir pho nya rim 
[\[46a.6\]]par btang ba rnams kyang rab tu byung nas phyir 'ong bar ma gyur pa dang*/_slar yang 'char kas zas gtsang gis bskur ba'i 'phrin yig thogs te dong pa yang shA ri'i bu la gtad de rab tu byung ngo*/_/de nas de nyid pho nya'i tshul tu btang bas/_des rgyal byed tshal gyi bkod pa ci 'dra ba'i gzugs brnyan 
[\[46a.7\]]rnams ri mor bris te bstan pas de nyid la dper byas te/_rgyal pos n+ya gro d+ha'i kun dga' rwa ba'i gtsug lag khang dam pa brtsig go_/der bcom ldan 'das dge slong gi dge 'dun dang bcas pa rdzu 'phrul gyis nam mkha' la 'dab chags kyi rgyal po bzhin du lding ste byon pas rgyal po la sogs 
[\[46b\]]
[\[46b.1\]]pa'i 'gro ba dpag tu med pa dad par gyur pa dang*/_rdzu 'phrul brtul te chos kyi bdud rtsi legs par bstan pas zas gtsang dang lhas byin gnyis ma gtogs pa'i shAkya bdun khri bdun stong dang*/_bre bo zas bdun khri drug stong dang*/_bdud rtsi zas la sogs pa bdun khri lnga stong rnams rgyun du 
[\[46b.2\]]zhugs pa'i 'bras bu la bkod de/_gzhan mang po yang de bzhin gshegs pa'i chos la gzhol bar byas so/_/yab la phan gdags pa'i phyir maung gal gyi bu la rdzu 'phrul rnam pa mang po bstan du bcug ste/_bcom ldan 'das nyid ni n+ya gro d+ha'i kun dga' rwa ba na lha rnams kyi khang bzang gi 
[\[46b.3\]]bkod pa phun sum tshogs pa mi'i las shin tu 'das pa bskrun te de'i nang du lha'i 'khor 'ba' zhig la chos ston cing bzhugs pa'i tshe/_zas gtsang gis nang du son par ma nus par phyi rol du lus pa la/_ston pas khang bzang de nyid rin po che shel gyi rang bzhin du mngon par sprul te de'i nang na sku ma 
[\[46b.4\]]bsgribs par bzhugs pa snang bar byas nas chos bstan pas rgyun du zhugs pa'i 'bras bu thob par gyur to/_/des na shAkya phal che ba dag gis bden pa mthong bas shAkya bzang ldan rgyal srid la bzhag par bgros te/_n+ya gro d+ha'i kun dga' rwa ba bcom ldan 'das la phul bas de'i tshe bcom ldan 
[\[46b.5\]]'das kyis yon yongs su bsngo ba mdzad do/_/zas gtsang gis ston pa bcom ldan 'das 'khor gyi tshogs mang pos mdzes par bya ba'i phyir khyim re re nas kyang mi re re rab tu 'byung dgos par dril gyis bsgrags pas de bzhin du bgyi bar khas blangs te/_rgyal po bzang ldan la sogs pa 
[\[46b.6\]]shAkya lnga brgya shing rta la zhugs te 'byor pa chen pos phyir byung ba na/_zas gtsang gis shAkya rnams kyi tha ma'i 'byor pa la lta zhing*/_mtshan mkhan gyis de dag gi mtshan la brtag pa na/_ko ka li ka dang*/_khaN+Da dra bya dang*/_ko Ta mo ra ta tiSh+ya dang*/_rgya mtshos byin rnams phyir byung ba 
[\[46b.7\]]na bong bu'i skad grag par gyur pa dang*/_lhas byin byung ba na gtsug gi nor bur bya khras phrogs pa mthong ste/_de dag gis ston pa dang ston pa'i 'khor la tshig ngan smras pas dmyal bar gzhol bar 'gyur ba dang*/_gzhan rnams kyis ni ston pa mnyes par byed par 'gyur ro zhes bya 
[\[47a\]]
[\[47a.1\]]bar lung bstan no/_/de nas de dag gis bcom ldan 'das kyi drung du phyin nas rab tu byung ba blangs par gyur to/_/de dag gi tshe 'dreg mkhan du gyur pa'i nye ba 'khor ni tshur shog gis bsnyen par rdzogs par mdzad do/_/der rgan rim gyis 'dud par byed pa na/_bzang 
[\[47a.2\]]ldan gyis nye ba 'khor gyi rkang pa la btud pa'i tshe dogs pa skyes nas ci 'di'i rkang pa la 'dud par byed dam zhus pas/_bcom ldan 'das kyis rab tu byung ba ni nga rgyal spang ba'i phyir yin pas thud cig gsungs nas btud pas de'i mod la sa 'di rnam pa drug tu g.yos so/_/gzhan yang 
[\[47a.3\]]grags 'dzin ma la sogs pa'i btsun mo drug khri rgyun du zhugs pa'i 'bras bu la bkod pa dang*/_yangs pa can du skye dgu'i bdag mo la sogs pa shAkya mo lnga brgya rab tu byung ba dang*/_n+ya gro d+ha skyes ston par khas blangs kyi bsnyen par rdzogs pa dang*/_drang srong mes byin ka t+ya'i bur 
[\[47a.4\]]grags pa 'khor lnga brgya dang bcas dgra bcom pa la bkod pa dang*/_sum cu rtsa gsum du dbyar gnas mdzad cing slar yang bai DUr+Ya'i them skas la brten nas lha las bab pa'i mdzad pa bstan pa dang*/_mnyan du yod par cho 'phrul chen po bstan pa la sogs pa mtha' yas pa mdo 
[\[47a.5\]]sde rnams las rgya cher 'byung ba las shes par bya'o/_/mdor na bye brag tu bshad pa las/_chos 'khor gnas dang yangs pa can/_/sa dkar can dang lha yi gnas/_/byis pa gsod dang ko shAm+bIr/_/'brog dang mchod rten ri dang ni/_/'od ma'i grong dang sgrar bcas dang*/_/ser 
[\[47a.6\]]skya'i gnas kyi grong khyer te/_/'di rnams su ni thub pa yi/_/skyes mchog lo re lo re bzhugs/_/nyi shu rtsa gsum mnyan yod du/_/sman gyi nags su lo bzhi ste/_'bar ba'i phug gi gnas su gnyis/_/rgyal po'i khab kyi grong du lnga/_/dka' ba spyad pa lo drug ste/_/nyi shu rtsa 
[\[47a.7\]]dgu khab gnas su/_/rgyal ba de ltar brgyad cu la/_/thub mchog dam pa mya ngan 'das/_/zhes 'byung ba ltar ro/_/bcu gnyis pa mya ngan las 'das par ston pa'i mdzad pa la/_mya ngan las 'da' ba'i ltas dang*/_ji ltar mya ngan las 'das pa dang*/_sku gdung rgyas pa ste gsum 
[\[47b\]]
[\[47b.1\]]las/_dang po mya ngan las 'da' ba'i ltas ni/_gser 'od dam pa las/_sangs rgyas mya ngan yongs mi 'da'/_/chos kyang nub par mi 'gyur te/_/sems can yongs su smin mdzad cing*/_/yongs su mya ngan 'da' bar ston/_/zhes gsungs pa ltar/_spyir bcom ldan 
[\[47b.2\]]'das ni bskal pa dpag tu med par bdud bzhi las rnam par rgyal ba'i go 'phang la gnas pas mya ngan las 'da' ba med kyang*/_gdul bya rtag 'dzin can rnams kyi rtag par 'dzin pa bzlog pa'i phyir dang*/_skal ba dman pa'i gdul bya 'ga' zhig la sangs rgyas nye bar mi snang ba 
[\[47b.3\]]tsam la mya ngan 'da' ba'i tha snyad du gdags pa'i phyir/_de ltar snang ba yin te/_de'ang 'di ltar 'gro ba rgya mtsho'i don mdzad cing bzhugs pa'i skabs shig tu ston pas kun dga' bo la bskul ma 'debs pa dran pa'i phyir 'di skad gsungs te/_gang su rdzu 'phrul gyi rkang pa bzhi la 
[\[47b.4\]]brten nas sgom mang du byas pa de 'dod na bskal pa'am bskal pa las lhag gi bar du yang 'dug go zhes bya ba la sogs pa lan gnyis lan gsum gyi bar du bzlas kyang bdud kyi stobs kyis bsgribs par byas te cang gsol ba'i dran pa ma shar ro/_/de'i tshe bdud sdig can gyis lhags 
[\[47b.5\]]nas dben pa zhig tu mya ngan las 'da' bar gsol ba btab pas ston pas kyang zla ba gsum nas des ji skad gsol ba bzhin du bgyid par zhal gyis bzhes nas btang ngo*/_/de nas bcom ldan 'das kyi 'tsho ba'i 'du byed ni byin gyis brlabs/_tshe'i 'du byed ni spangs pa'i ting nge 'dzin 
[\[47b.6\]]la snyoms par zhugs so/_/dus de nyid du sa 'di rnam pa drug tu g.yo ba la sogs pa'i ltas kyi rnam pa mang po byung ste/_gang dag byung ba rnams kyang kun dga' bos ston pa la zhus pa na/_de bzhin gshegs pa sku tshe'i 'du byed spangs pa'i ltas su bstan to/_/de'i dus su kun dga' bo 
[\[47b.7\]]ni ston pa mya ngan las mi 'da' ba'i gsol ba 'debs pa la zhugs par gyur kyang de bzhin gshegs pa ni gnyis su mi gsung ba yin pa'i phyir gnang bar ma gyur to/_/de nas tsa ba li'i dge slong rnams la dus tha ma'i gdams ngag rnams kyang ci rigs pa bstan nas mthar gyis ljongs 
[\[48a\]]
[\[48a.1\]]rgyu zhing yangs pa can dang*/_br-i dza dang*/_longs spyod kyi grong gi byang rol shing sha pa'i tshal rnams su byon te de dag gi lam du yang 'gro ba mang po'i don mdzad pa dang*/_khyad par du kun dga' bo la/_mdo sde la 'juga'adul ba la snang*/_chos nyid dang mi 
[\[48a.2\]]'gal na chos su gzung la/_de lta ma yin na mi gzung bar gdams so/_/de nas grong khyer rtswa can du gshegs pa'i lam nas cung zad bsnyung ba'i tshul bstan nas ngal bso ba dang*/_kun dga' bo la chu bo ka ku sta las chu byin cig ces gsungs pa na chu rnyog ma can las rnyed par ma gyur 
[\[48a.3\]]kyang chu des zhal bkrus so/_/de nas kyang grong khyer rtswa can du gyad kyi yul dang nye ba shing sA la zung gi tshal du byon te der mya ngan las 'da' ba'i dgongs pa nye bar zhag go_/gnyis pa ni/_gnas de nyid du dus tha ma'i gdan khri 'phang byang gi phyogs su bstan par bcas te/_de la glo g.yas pa 
[\[48a.4\]]phab ste zhabs kyi steng du zhabs bzhag pa'i stabs kyis snang ba'i 'du shes dang*/_dran pa dang shes bzhin dang*/mya ngan las 'das pa'i 'du shes par mdzad de gzims so/_/de'i dus na rtswa can gyi gyad rnams 'dus pa la chos bstan nas kun dga' bo la bslab pa'i gzhi 'bogs 
[\[48a.5\]]su bcug go_/de ltar dus tha ma'i khri la bzhugs bzhin du sku dngos kyis gdul bar bya ba'i skye bo dri za'i rgyal po rab dga' ste/_de 'dul ba'i don du dri za'i cha byad du sprul te lag pa na pi wang rgyud stong dang ldan pa bsnams nas rab dga'i sgo drung na phyin te/_de dang glu dbyangs len pa 
[\[48a.6\]]dang pi wang 'khrol ba'i khyad par la 'gran pa'i tshe ston pas rgyud stong phrag yod pa nas gcig gi bar la rim gyis bcad kyang sgra gdangs snyan pa la khyad par ma byung ba dang*/_mthar rgyud gcig pu de yang bcad pas nam mkha' las sgra gdangs snga ma bzhin du 'byung bar byin gyis brlabs pas 
[\[48a.7\]]de ngo mtshar du skyes nas nga rgyal gyi ri bo gzhig par mdzad do/_/de nas dad par gyur pa gzigs nas sku dngos su snang bas chos gsungs nas bden pa rtogs par mdzad do/_/de bzhin du kun du rgyu rab bzang zhes pa lo brgya dang nyi shu lon pa des u dum+bA ra'i me tog gi tshal rnyings par 
[\[48b\]]
[\[48b.1\]]gyur pa mthong ste/_de bcom ldan 'das mya ngan las 'da' ba'i ltas su shes nas/_bdag gi the tshom 'ga' zhig sel bar 'gyur grang snyam ste byung ba la dga' ba'i gtam mang po mdzad pa'i mthar/de bzhin gshegs pas chos bstan pas bden pa mthong bar gyur pa dang*/_
[\[48b.2\]]tshur shog gis bsnyen par rdzogs nas dgra bcom pa thob par mdzad do/_/des kyang ston pa mya ngan las 'da' ba mthong ba la spro bar ma gyur te gnas lngar byin gyis brlabs nas mya ngan las 'das so/_/de nas ston pas 'khor rnam bzhi la mdo 'don pa la sogs pa'i bslab gzhi phran tshegs 
[\[48b.3\]]kyi rigs 'ga' zhig gdams pa dang*/_dkon mchog gsum dang bden pa bzhi la the tshom med pa'i nges pa mdzad do/_/de nas sku'i stod g.yogs bsal te/_dge slong dag de bzhin gshegs pa'i sku la ltos shig_de bzhin gshegs pa blta ba ni rnyed par dka' ste me tog u 
[\[48b.4\]]dum wA ra bzhin no/_/dge slong dag cang ma smra zhig dang*/_'di ltar 'dus byas thams cad ni 'jig pa'i chos can no zhes pa gsung gi tha ma nyid du stsal to/_/de nas bsam gtan bzhi dang gzugs med bzhi dang 'gog snyoms lugs 'byung lugs bzlog la mnyam par zhugs nas/_
[\[48b.5\]]slar yang bsam gtan bzhi la zhugs te rab mtha' la mya ngan las 'das so/_/de ma thag tu sa g.yo ba la sogs pa'i ltas kyis stong gsum gyi stong chen po'i 'jig rten gyi khams 'di dag ni shin tu 'khrugs par gyur to/_/gsum pa ni/_de nas kun dga' bos zhag bdun gyi bar du sku 
[\[48b.6\]]gdung zhugs la bzhen pa'i nyer bsdogs rnams bshams te/_bdun pa la gyad kyi chung ma dang bu mo rnams kyis bla re bres pa dang*/_gyad gzhon nu rnams kyis ni khyogs bteg pa dang*/_lha bye ba phrag khrig du ma rnams kyis ni dri dang*/_phreng ba dang*/_me tog dang*/bdug pa dang*/_sil 
[\[48b.7\]]snyan rnam pa sna tshogs kyis bkur sti dang bcas te/_rtswa can gyi nub sgo nas dbus su zhugs shing shar sgo nas 'thon te chu bo dbyig ldan brgal ba'i pha rol/_gyad kyi dbu rgyan btags pa'i mchod rten gyi drung ga la bar bzhugs su gsol lo/_/de nas gyad gzhon nu rnams kyis sku 
[\[49a\]]
[\[49a.1\]]gdung shing bal gyi 'da' ba dang*/_ras zung lnga brgyas g.yogs te lcags kyi sgrom bur bcug nas 'bru mar gyis bkang ba kha bkab ste/_dri zhim po'i shing spungs pa dang lhan cig tu zhugs la bzhen par brtsams kyang me 'bar bar ma gyur to/_/ji tsam zhig tu 
[\[49a.2\]]rgyal po'i khab nas gnas brtan 'od srungs chen po 'khor lnga brgya dang bcas te byon pas lhags nas sgrom gyi kha phye zhing shing dang ras bal rnams legs par bsal nas sku ma nyams pa la phyag byas te/_de nas zhugs 'bul bar byed pa'i nyan thos chen po rnams ni 'di lta ste/_kun shes 
[\[49a.3\]]kauN+Di n+ya dang*/_skul byed dang*/_stobs bcu 'od srungs dang*/_'od srungs chen po ste bzhis shing bal gyi 'da' ba gzhan yang bsabs te g.yogs pa la sogs pa snga ma ji lta ba bzhin du byas nas bzhag pas me rang 'bar du byung ste tshig par gyur to/_/de nas me de 'o ma'i chab kyis bsad 
[\[49a.4\]]pa las/_me tog gser can dang*/_ser skya dang*/_rta don dang*/_u dum+bA ra bzhi skyes so/_/de nas sgrom bu kha phye nas bltas pa'i tshe gdung yungs 'bru lta bu'i ring bsrel gyi phung por gyur pa dang*/_ras zung thams cad kyi'ang phyi ma shos dang nang ma shos gnyis po ma tshig par gnas pa dang bcas pa gyad rnams 
[\[49a.5\]]kyis grong khyer gyi dbus su spyan drangs nas bzhugs su gsol lo/_/de'i tshe phyogs kyi rgyal po la sogs pas so so'i gnas su sku gdung gi mchod rten brtsigs pa'i phyir dang dus ston bya ba'i phyir ring bsrel gyi skal ba len du byung ba rnams la cha brgyad du bgos te so sor 
[\[49a.6\]]byin no/_/de ltar yang lung las/_spyan ldan sku gdung bre bo brgyad dag las/_/bdun ni dzam+bu'i gling pa'i mchod par thob/_/skyes bu mchog de'i bre bo gang zhig ni/_/grong khyer sgra sgrogs klu yi rgyal pos mchod/_/skyes mchog de yi mche ba bzhi dag las/_/mche ba gcig ni rtsa 
[\[49a.7\]]gsum 'jig rten mchod/_/gnyis pa tshig 'dzin grong khyer yid 'ong na/_/gsum pa ka ling rgyal po'i yul na ste/_/skyes mchog de yi mche ba bzhi pa ni/_/grong khyer sgra sgrogs klu yi rgyal pos mchod/_/mya ngan med rgyal skya snar bur gnas pas/_/mchod rten bdun po rgya 
[\[49b\]]
[\[49b.1\]]cher spel byas te/_/de yi mthu yis dbyig 'dzin 'dir yang ni/_/smon lam dngos pos mngon par brgyan gyur te/_/'di ltar spyan ldan sku gdung de la ni/_/lha dbang kru dbang mi yi dbang po dang*/_/mi dang klu dang gnod sbyin bdag po yis/_/rab tu bkur nas bkur ste mchod pa 
[\[49b.2\]]byas/_/zhes so//_//gnyis pa chos kyi 'khor lo ji ltar bskor ba la/_mtshan nyid theg pa'i chos kyi 'khor lo ji ltar bskor ba dang*/_rdo rje theg pa'i chos kyi 'khor lo ji ltar bskor ba'o/_/dang po la rim can du 'dod pa brjod pa dang*/_cig car du 'dod pa brjod pa'o/_/dang 
[\[49b.3\]]po ni bcom ldan 'das kyis chos kyi 'khor lo rim pa can du bskor ba yin te/_'di ltar yul wA rA Na sIr lnga sde la sogs pa'i gdul bya nyan thos kyi theg pa la zhugs pa rnams drang ba'i don du dang po bden pa rnam pa bzhi'i chos kyi 'khor lo lan gsum du bzlas pa'i tshul du bskor ro/_/de'ang 
[\[49b.4\]]ji ltar na dge slong dag khur yang yod/_khur khyer ba po yang yod ces gzung ba dang 'dzin pa yod par gsungs te/_de lta ma yin na ni skrag par 'gyur ba'i phyir de ltar du bstan no/_/des ni med par 'dzin pa las bzlog par byas pas/_yod par 'dzin pa shas che bar gyur to/_/de 
[\[49b.5\]]nas gnas bya rgod phung po'i ri bo la sogs pa na gdul bya theg pa chen po la yang dag par zhugs pa rnams kyi don du/_bar pa mtshan nyid med pa'i chos kyi 'khor lo bskor ro/_/de'ang ji ltar na gzugs nas brtsams te rnam pa thams cad mkhyen pa'i bar gyi chos thams cad ngo bo nyid med pa'i 
[\[49b.6\]]stong pa nyid du ston par byed pa shes rab kyi pha rol tu phyin pa rnams bstan to/_/des ni yod par 'dzin pa las bzlog par byas pas chos thams cad med par 'dzin pa shas che bar gyur to/_/de nas yul mnyan du yod pa la sogs pa na gdul bya theg pa thams cad la yang dag par 
[\[49b.7\]]zhugs pa rnams kyi don du/_tha ma legs par rnam par phye ba'i chos kyi 'khor lo bskor ro/_/de ni ji ltar zhe na/_chos kyi 'khor lo snga ma de gnyis ni yod par 'dzin pa dang med par 'dzin pa shas che bas drang ba'i don rtsod pa can yin la/_tha ma 'dis ni kun brtag med/_gzhan dbang kun 
[\[50a\]]
[\[50a.1\]]rdzob tu yod/_yongs su grub pa gnyis don dam pa nyid du yod par bstan pas mtha' gnyis su 'dzin par bzlog pa dbu ma'i lam yin pa'i phyir/_nges don rtsod pa dang bral ba yin te/_de ltar ni rnal 'byor spyod pa dag 'dod cing*/_de'ang ji skad du 'phags pa 
[\[50a.2\]]dgongs pa nges par 'grel pa las/_de nas bcom ldan 'das la don dam yang dag 'phags kyis 'di skad ces gsol to/_/bcom ldan 'das kyis dang po yul wA rA Na sIr drang srong lhung ba ri dwags kyi nags su nyan thos kyi theg pa la yang dag par zhugs pa rnams la 'phags pa'i 
[\[50a.3\]]bden pa bzhi rnam par bstan pas chos kyi 'khor lo ngo mtshar rmad du byung ba sngon lhar gyur pa'am/_mir gyur pa sus kyang chos dang mthun par 'jig rten du ma bskor ba cig rab tu bskor te/_bcom ldan 'das kyis chos kyi 'khor lo bskor ba de yang bla na mchis pa/_skabs mchis pa/_
[\[50a.4\]]drang ba'i don/_rtsod pa'i gzhi'i gnas su gyur pa lags la/_bcom ldan 'das kyis chos thams cad ngo bo nyid ma mchis pa nyid las brtsams te/_skye ba ma mchis pa dang*/_'gag pa ma mchis pa dang*/_gzod ma nas zhi ba dang*/_rang bzhin gyis yongs su mya ngan las 
[\[50a.5\]]'das pa nyid las brtsams nas theg pa chen po la yang dag par zhugs pa rnams la stong pa nyid smos pa'i rnam pas ches ngo mtshar rmad du byung ba'i chos kyi 'khor lo gnyis pa bskor te/_bcom ldan 'das kyis chos kyi 'khor lo bskor ba de yang bla na mchis pa/_skabs mchis pa drang ba'i 
[\[50a.6\]]don rtsod pa'i gzhi'i gnas su gyur pa lags la/_bcom ldan 'das kyis chos rnams kyi ngo bo nyid ma mchis pa nyid las brtsams te/_skye ba ma mchis pa dang*/_'gag pa ma mchis pa dang*/_bzod ma nas zhi ba dang*/_rang bzhin gyis yongs su mya ngan las 'das pa nyid las 
[\[50a.7\]]brtsams nas theg pa thams cad la yang dag par zhugs pa rnams la legs par rnam par phye ba dang ldan pa ngo mtshar rmad du byung ba'i chos kyi 'khor lo gsum pa bskor ro/_/bcom ldan 'das kyis chos kyi 'khor lo bskor ba 'di ni bla na ma mchis pa/_skabs ma mchis pa/_nges 
[\[50b\]]
[\[50b.1\]]pa'i don lags te/_rtsod pa'i gzhi'i gnas su gyur pa ma lags so zhes gsungs so/_/ngo bo nyid med par smra ba dag ni/_de nyid tshol bas thog mar ni/_/thams cad yod ces brjod par bya/_/'di nyid rig 'dod de nas ni/_/phyi nas rnam par dben pa nyid/_/ces pas tha 
[\[50b.2\]]ma mtshan nyid med pa'i chos kyi 'khor lo yin par 'dod do/_/gang ltar yang gdul bya rim gyis drang dgos pa rnams kyi ngor chos kyi 'khor lo gsum rim pa can du bskor ba'i lugs so/_/gnyis pa ni/_bcom ldan 'das kyi gsung gcig gis dus tha dad pa med pa nyid du gsungs pa 
[\[50b.3\]]yin na'ang gdul bar bya ba'i sems can gyi mos pa tha dad pa dang rjes su 'tsham par chos mi 'dra ba gsum du go ba ni yang dag pa nyid de/_dgongs pa lung ston pa las/_rtog pa med cing 'khrul med pa/_/yid 'ong rdo rje'i tshig gcig pu/_/gdul bya'i bsam pa'i dbang gis 
[\[50b.4\]]ni/_/bye brag mang por 'gyur ba yin/_/zhes dang*/_mdo sde rgyan las kyang*/_sngar lung ma bstan lhan cig byung*/_/zhes gsungs so/_/de ltar du bshad pa'i tshul 'dis ni gong gi dgongs pa nges par 'grel ba'i lung dang mi mthun pa nyid du yang mi 'gyur te/_de nas kyang 
[\[50b.5\]]chos ni tha dad par gsungs pa nyid du bstan mod kyi/_dus dang gnas dag ni tha dad pa ci yang bstan pa med pa'i phyir ro/_/de bas na ston pa'i gsung gcig nyid kyis dus gcig tu chos tha dad pa mang po gsungs par go ba ni gsung gi bkod pas chos ston pa zhes bya ba yin no/_/de 
[\[50b.6\]]bzhin du dus gcig la gnas tha dad pa dag na sku tha dad par bzhugs par snang ba ni sku'i bkod pas sems can gyi don mdzad pa zhes bya ba yin no/_/nges pa'i don du ni de bzhin gshegs pas ngag kun nas slong ba'i bag chags ma lus pa yongs su spangs pa'i phyir mngon par rdzogs 
[\[50b.7\]]par sangs rgyas pa nas mthar mya ngan las 'das pa'i bar la tshig gam yi ge gcig kyang ma gsungs te/_dkon mchog brtsegs pa'i mdo las/_phyag na rdo rjes zhi ba'i blo gros la smras pa/_zhi ba'i blo gros de bzhin gshegs pas yi ge gcig kyang ma gsungs so/_/ma brjod do 
[\[51a\]]
[\[51a.1\]]zhes sngar kho bos ma bshad dam/_de lta mod kyi smon lam gyi dbang gis de bzhin gshegs pa'i gsung sems can rnams kyis dmigs so/_/smras pa/_gsungs na nyes pa ci yod/_ngag gi las kyi nyes par 'gyur ro/_/smras pa/_ngag gi las 
[\[51a.2\]]las nyes pa ci zhig 'byung*/_yi ge la sems pas bklags pa'i nyes par 'gyur ro/_/smras pa/_nyes pa med pa gang yin/_gang mi smra mi brjod pa de la rnam par rig pa gang yang med do/_/rnam par rig pa med pa nyid ni nyes pa med pa'o/_/gang bdag la rnam par rig 
[\[51a.3\]]par mi byed pa dang*/_gzhan la rnam par rig par mi byed pa de ni nyes pa med pa'o zhes gsungs so/_/de bas na de bzhin gshegs pa ngag kun nas slong ba'i bag chags mi mnga' bas/_nang gi shes pa phyi rol gyi sgra zhen pa yongs su spangs bzhin du sngon gyi smon lam gyi mthu dang ye 
[\[51a.4\]]shes kyi stobs dang*/_gdul bya rnams kyi mos pa'i dbang las dam pa'i chos kyi snang ba sna tshogs pa dag byung ba yin te/_de nyid las/_ji ltar sil snyan 'khrul 'khor byas/_/rlung gis bskyod pa'i sgra 'byung ba/_/sgra 'byin byed pa 'ga' yang med/_/'on kyang sgra rnams de 
[\[51a.5\]]dag 'byung*/_/de bzhin sngon chad rnam dag phyir/_/sems can rnams kyi bsam pas bskyod/_/sangs rgyas kyi ni gsung 'byung yang*/_/'di la de ni rtog mi mnga'/_/ji ltar brag cha rnams kyi sgra/_/nang dang phyi rol mi gnas pa/_/de ltar mi yi dbang po'i gsung*/_/nang dang phyi rol 
[\[51a.6\]]mi gnas so/_/ji ltar rin chen mi rtog par/_/snang bas sems can tshim byed pa/_/de ltar rgyal ba mi rtog gsung*/_/sgra kun rab tu rdzogs par byed/_/ces gsungs so/_/gnyis pa thun mong ma yin pa rdo rje theg pa'i chos kyi 'khor lo ji ltar bskor ba ni/_spyir gsang ba sngags 
[\[51a.7\]]kyi rgyud sde rin po che mtha' dag kyang ji ltar bshad ma thag pa'i tshul de lta bus bskal pa bzang po'i 'dren pa bzhi pa shAkya thub pa 'di'i snga rol gyi dus na sprul pa'i sku mchog gi rnam pas legs par gsungs zin pa la/_slar yang shAkya thub pa nyid kyis bzlas nas gsungs pa dag 
[\[51b\]]
[\[51b.1\]]kyang yod de/_dper na phyag na rdo rje dbang bskur ba'i rgyud gzhi dang snying po me tog gi rgyan gyis brgyan par kun du bzang po dbang bskur ba'i gleng gzhi gsungs nas/_slar yang mi mjed kyi zhing du phyag na rdo rje dbang bskur ba gsungs pa lta bu'o/_/phyi nas bzlas te gsungs pa ma 
[\[51b.2\]]yin pa dag kyang yod de/_dper na bde mchog gi rgyud ni bskal pa 'jig pa'i dus su'ang dpa' bo dang dpa' mo rnams kyi nyams su blangs te ma nub pa nyid du yod par bshad pa lta bu'o/_/gzhan pa mang po zhig ni shAkya thub pa rang nyid dang de'i rnam par 'phrul pa'am gzhan dag 
[\[51b.3\]]byin gyis brlabs nas des gsungs pa dag kyang yod de/_dper na 'dus pa'i rgyud chen po la sogs pa'i rgyud sde phal che ba rnams lta bu'o/_/gal te thub pa 'di'i gong du sngags kyi lam yod par gyur na ni gsang ba 'dus pa las/_bcom ldan 'das de bzhin gshegs 
[\[51b.4\]]pa thams cad sngon byung ba brjod kyis mi lang ba'i sangs rgyas kyi zhing rdul phra rab dang mnyam pa'i bskal pa yang 'das/_bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mar me mdzad 'das pa nas thub pa chen po 'od srungs sangs rgyas pa'i 
[\[51b.5\]]bar gyis kyang ma gsungs par bshad pa dang ci'i phyir mi 'gal snyam na/_de ni de'i che ba brjod pa'i phyir yin gyi gsang ba sngags kyi theg pa ni dus gsum du gshegs pa'i rgyal ba thams cad kyang gsungs pa dang gsung bar 'gyur ba'i chos yin te/_de ltar yang 'jam dpal 
[\[51b.6\]]mtshan brjod las/_'das pa'i sangs rgyas rnams kyis gsungs/_/ma 'ongs rnams kyang gsung 'gyur la/_/da ltar byung ba rdzogs sangs rgyas/_/yang dang yang du gsungs pa gang*/_/zhes 'byung ba ni nges pa'i don du bshad pa nyid kyis so/_/de dag gis ni bstan pa dang po ji 
[\[51b.7\]]ltar byung ba brjod zin to/_/'dir smras pa/[ (]thob byed kyi rgyu/[)]'jig rten mgon po grangs med mnyes byas shing*/_/zhing rab sbyangs dang sems can yongs smin pa'i/_/spyod mchog smon lam yangs pa'i tshogs bdag gis/_/bskal pa dpag tu med par bsgrubs pa'i zhing*/_/[(*]sems ldan rab rtog[)]yon 
[\[52a\]]
[\[52a.1\](*]sems ldan brtog/[)]tan mi zad dpal kun stug po ru/_/bkod pa'i ya mtshan pha rol ma mthong bar/_/rgyal ba'i myu gu rnams ni chos sprin rtser/_/langs te ye shes mig gis blta ba snyam/_/[(*]yon tan gyi rang bzhin brjod pa/[)]zhing gi rgyal po deng bdag gsang ba gsum/_/mi zad rgyan gyi 'khor lor grub pa'i sku/_/
[\[52a.2\]]theg gzhan zil gyis gnon pa'i chos rdzogs par/_/longs su spyod dang 'byin par lhun gyis grub/_/[(*]'byor pa rgya che ba/[)]mi shigs sku yi ba spu'i 'khri shing gi_/skye ba re yang sangs rgyas sprul pa'i skus/_/rtsen pa rab 'byams zhing gi rnam pa nyid/_/snang 
[\[52a.3\]]mdzad sgyu ma'i rgyal po bcom ldan 'das/_/[(*]bsam pa rgya che ba/[)]gang de 'khor ba mya ngan las 'das pa/_/kun gyi khyab bdag bla nas bla ma ru/_/yongs su lud pa'i go 'phang rtag pa de/_/grangs med bskal pa nyid nas mngon du mdzad/_/'on te ye shes dag pa'i gter gyi rlabs/_/chos kyi 
[\[52a.4\]]dbyings mthar klas pa'i zhing khams su/_/'gro ba yongs su smin phyir sprul pa'i sku/_/lhun grub zlos pa'i gar la chog shes med/_/[(*]yan lag gcig pa'i gzugs can/[)]gang phyir thub pa'i spyan sngar thog ma'i sems/_/byang chub mchog tu 'dun dang 'jug pa yi/_/g.yar dam brtan pa'i go cha lus med kyi/_/
[\[52a.5\]]nus pa yongs su 'gongs pa nyid du bgos/_/[(*]ma bsdus pa'i gzugs can/[)]zab cing yangs pa'i tshogs kyi rkang pa dag_/mi zad brgyad cu'i lam du bkod pa yis/_/bskal pa grangs med gsum gyi thang mo che/_/snying stobs do zla med pa'i shugs kyis brgal/_/[(*]rigs brjod pa bar gyi gsal byed/[)]gong nas gong ma'i them pa 
[\[52a.6\]]'gongs tsam gyis/_/yon tan brgya stong la sogs bsgyur ba'i sa/_/chos sprin rtse mo la chags skye mtha' yi/_/rgyal sras tshul gyi spyod pas gdul ba btul/_/[(*]yan lag gcig pa'i gzugs can/[)]lus med thul ba mang pos byang chub pa'i/_/byin rlabs sngags kyis legs 
[\[52a.7\]]btab rdo rje'i gdan/_/gang du dpa' bas bgrod byed rdo rje yi/_/skyil krung mdud pa bor ba gcig cig tu/_/[(]mi ldan pa'i gzugs can/[)]byang chub snying po len pa dam bca'i mkha'/_/brtan pa de la 'gro 'dod sog le'i so/_/snying la yongs su rdzogs pa'i yid 
[\[52b\]]
[\[52b.1\]]srub dpung*/_/bye ba khrag khrig lhags pa'i g.yul gyis gtses/_/[(*]rab spel gyi rgyan/[)]gang tshe bzod dang byams pa chen po yis/_/bzhin gyi dkyil 'khor bkrus pa'i 'dzum bsu bas/_/rtsub mo'i mtshon cha rnams kyang me tog gi_/rgyan du len pa tsam gyis pham par mdzad/_/[(*]'gal ba'i gsal byed/[)]rgyu des sa 'di 
[\[52b.2\]]dga' ba brgyas g.yos te/_/bden dpang ched du brjod pa glur len yang*/_/'dod lha'i snying ni mi bzad mya ngan gyis/_/bcir la ma bzod dbugs ni shugs ring brtsegs/_/[(*]yan lag gcig pa'i gzugs can/[)]de mthar thub pa kho na'i khyad par chos/_/mtha' dag rdzogs 
[\[52b.3\]]par byed pa 'phrin gyi rnga/_/'og min bar du lud par brdungs pa las/_/rgol ba med par thams cad mkhyen par bstan/_/[(*]zla bo dngos po'i dpe/[)]'jig rten phan bde sgrub pa mang yod kyang*/_/thub pa chos kyi 'byung gnas 'dra ba med/_/mkha' dbyings 
[\[52b.4\]]'od zer 'byin pa grangs med dbus/_/bdud rtsi'i 'od can gnyis pa 'di na su/_/[(*]mang po'i dpe/[)]rin chen 'byung gnas chu ni snyim pas dang*/_/kun gsal pha rol rkang drug 'phur lding gis/_/sems can bsam pa'i bye brag byis pas bzhin/_/
[\[52b.5\]]thub pa'i spyod mtha' brjod pas gtugs pa med/_/[(*]dngos po'i dpe/[)]'on te dri med lung las 'byung ba'i don/_/cung zad bris pa 'dis kyang mdzub mo yis/_/nam mkha' bstan pa bzhin du 'jig rten na/_/thugs rje yangs pa dran pa'i rgyu tsam 
[\[52b.6\]]byed/_/thams cad mkhyen pa chen po nyi ma'i gnyen gyi bka' lung spyi dang bye brag gi dgongs don rnam par 'grel ba'i bstan bcos gangs can pa'i skad du 'gyur ro 'tshal gyi chos sbyin rgyun mi chad pa'i ngo mtshar 'phrul gyi phyi mo rdzogs 
[\[52b.7\]]ldan bskal pa'i bsod nams kyi sprin phung rgyas par dkrigs pa'i tshul las brtsams pa'i gtam ngo mtshar chu gter 'phel ba'i zla ba gsar pa las/_yid ches bskyed pa'i ched du bstan pa gang las byung ba'i sarga ste dang po'o//_//
[\[53a\]]
[\[53a.1\]]ab+h+yAram+b+hashAs+t+raMkiny+tsake\u0f85saMkalbenaniHsamyakatshutsistasmAyut+tarAShAMb+hAShanaHkIr+t+tiHshAsanabr-id+d+hash+tsire/
[\[53a.2\](]spangs nas med pa'i byed rgyu/[) ]brtsams pa'i bstan bcos ci dang cir/_/dpyad pas yang dag ma bgrungs med/_/de phyir smra ba'i mchog rnams kyi/_/grags pa bstan pa srid du 'phel/_/
[\[53b\]]
[\[53b.1\](*]gnyi ka'i thog mar yod pa chod pa'i zung ldan/[) ]thams cad mkhyen pa'i gdung 'tshob pa/_/thams cad kyi ni blo gros kyang*/_/thams cad mkhyen ltar dag pa'i las/_/thams cad phan par smra ba byung*/_/[(*]sbyar ba'i gzugs can/[)]brtan par bcas pa'i rwa ba na/_/khrims gtsang tsan+da na yi shing*/_/mtshar du dngar bas bskyed pa'i dri/_/gang la reg pa 
[\[53b.2\]]bsil ba'i dpyid/_/[(*]bya ba lhan cig brjod pa/[)]bdag don mngon par zhen pa'i blo/_/'khor ba'i dpal dang lhan cig spangs/_/gzhan la phan pa'i byang chub sems/_/dka' spyad dag dang mnyam du bzung*/_/[(*]'jigs rung gi nyams dang ldan pa/[)]chos mngon la sbyangs shes rab kyi/_/bslab ldan 
[\[53b.3\]]rnams kyi mdun sa ru/_/rmongs pa'i rang gzugs brtan byed pa'i/_/cho ga yid srubs kyis mi shes/_/[(*]bsdus shing ma bsdus pa'i gzugs can/[) ]thos bsam sgom pa'i gru chen bskyod/_/sngags gzhung rgya mtsho'i pha rol du/_/brgal ba'i snying po lung rtogs kyi/_/yon tan 
[\[53b.4\]]nor bu ci yang blangs/_/[(*]khyad par la gnas pa'i don gzhan bkod pa/[) ]snying rjes gzhan dbang gyur pa rnams/_/rtag tu bdag don khom ma yin/_/dag byed ldan pa'i sprin gyi phreng*/_/chu ru gron pa rang don nam/_/[(*]ting nge 'dzin gyi yon tan/[)]zab cing yangs pa bdud rtsi'i gtam/_/mi zad tshogs kyis phye ba'i 'dzum/_/tshems 
[\[53b.5\]]dkar 'od kyi thigs pa dag_/snang ba'i mun pa bkru phyir rgyu/_/[(*]rigs rang bzhin brjod pa/[)]sems can khams kyi dri ma gsum/_/dag pa'i snying po ster ba'i chos/_/ris su bsdus pa'i sde snod bzhis/_/bstan par bya ba bslab pa'i gnas/_/[(*]rgyu 'gog pa/[)]mtha' dag 'doms 
[\[53b.6\]]pa'i dbang phyug ces/_/mchog tu ngo mtshar su zhig smra/_/gang phyir thub pas lung bstan pa'i/_/bstan skyong kun gyi las 'di yin/_/[(*]sngon byung gi gtam dang sbyar ba'i bsdus pa'i gzugs can/[)]rigs par smra mchog lha rnams kyis/_/sgrub dang sun 'byin dpung ba yis/_/lta ngan 'bigs byed ri bsnyal te/_/dam chos 
[\[53b.7\]]nyi ma rab gsal byas/_/[(*]skyed byed 'dul ba'i rgyu/[)]rgyal sras rnams kyi so so rang*/_/rig pas ji bzhin mthong ba dang*/_/mi mchog kun gyis gshegs pa'i lam/_/ma nor bde ba'i 'phrin dam pa/_/[(*]bya ba rang bzhin brjod pa/[)]phyi nang rig pa'i gtsug lag sde/_/
[\[54a\]]
[\[54a.1\]]bcu phrag gcig tu bcings pa gang*/_/mtha' dag dbyangs kyi rgyal mo yang*/_/dgyes bskyed tshig gi bstan bcos byas/_/[(*]mang ba'i dpe/[)]rab rib can la mig gi dpal/_/'da' ka ma la mi shigs srog_/de bzhin thams cad mkhyen 'dod la/_/legs bshad 
[\[54a.2\]]'dra ba'i phan byed dkon/_/[(*]mdzes pa'i yon tan/[)]e ma phan mdzad rnams kyi drin/_/che ba'i do zlar stong gsum gyi/_/ri rab phyogs gcig spungs na yang*/_/byed po'i srang la mnyam mi 'gyur/_/[(*]bya ba thog ma'i gsal byed/[)]gleng bar bgyi'o stobs bcu pa'i/_/bstan pa snang byed gang byon pa/_/byon pa'i 'phags pa 
[\[54a.3\]]gang dag gis/_/bya ba ji ltar byas pa'i tshul/_/spyi don gnyis pa spro ba bskyed pa'i ched du bstan skyong rnams kyis bya ba byas pa la/_bsdu ba ji ltar byas pa dang*/_'grel byed ji ltar byon pa'o/_/dang po bsdu ba ji ltar byas pa la'ang theg pa thun mong 
[\[54a.4\]]ba dang*/_theg pa chen po gnyis las/_dang po theg pa thun mong ba ltar na 'di lta ste/_ston pa thub pa'i dbang po 'khor dge slong khri brgyad stong dang bcas pa mya ngan las 'das/_de'i sngon du shA ri'i bu 'khor brgyad khri dang bcas pa dang*/_maung gal gyi bu 'khor bdun khri dang bcas pa 
[\[54a.5\]]dag kyang mya ngan las 'das so/_/de'i dus na tshe lo bskal pa mang por 'tsho ba'i lha rnams ni 'di skad du smra ste/_ston pa'i gsung rab ni dud pa tsam du gyur/_dge slong dbang yod pa dag kyang 'das par gyur pas/_mdo sde dang*/_'dul ba dang*/_ma mo dag mi sgrogs so zhes 'phya 
[\[54a.6\]]bar byed do/_/de bsal ba'i ched du gnas brtan 'od srungs chen pos gang po la dge slong gi dge 'dun rnams sdus shig ces bsgos pa dang*/_des kyang 'od srungs kyi ltar mnyan te gaN+DI brdungs pas/_dge slong gi dge 'dun lnga brgya la gcig gis ma tshang ba 'dus so/_/gcig ni ba 
[\[54a.7\]]lang bdag ste de 'bod pa'i phyir gang po la khyod song nas ba lang bdag la 'di skad ces smros shig_/'od srungs la sogs pa'i dge slong gi dge 'dun rnams 'di skad du nad med par gyur cig_/dge 'dun gyi bya ba cung zad yod pas myur du bos shig ces byos shig_/des kyang 'di ltar 
[\[54b\]]
[\[54b.1\]]grong khyer rtswa can nas mi snang zhing*/_sum cu rtsa gsum shing shi ri sha ka'i gzhal med khang stong pa na 'dug pa de lta bu'i ting nge 'dzin la snyoms par zhugs nas ba lang bdag ga la ba der song ste phyin nas/_ji ltar bsgo ba de ltar du gsol ba dang*/_ci gang po bcom ldan 'das gdul ba'i don 
[\[54b.2\]]du 'jig rten gzhan du ma gshegs sam zhes bya ba la sogs pa'i rgyu dris pas/_des smras pa/_blo ldan bstan pa gnas bya'i phyir/_/nyan thos dge 'dun tshogs nas ni/_/de dag der ni 'dus gyur te/_/khyod la sdod cing de brtson byed/_/de'i tshe ba lang bdag gis 'di skad du bsgo ste/_gang 
[\[54b.3\]]po chog gis de skad ma smra shig_'gro ba'i dus ma yin no/_/'on kyang jo co gang po/_'gro ba'i sgron ma mgon po bzhugs na der/_/bdag ni 'gro bar bya ba'i blo yod kyang*/_/de nas pha rol rab zhir gshegs gyur na/_/blo ldan gang zhig 'jig rten de dag 'gro/_/lhung bzed chos 
[\[54b.4\]]gos rnam gsum mchog 'di dag_/khyod kyis dge 'dun dag la dbul bar gyis/_/bdag ni zhi ba yang srid med par 'gro/_/bdag gis bsams pa 'phags la bzod par gsol/_/zhes gsungs nas spar ba dang*/_dro ba dang*/_char dbab pa dang*/_gsal ba mchog dag gi cho 
[\[54b.5\]]'phrul bstan te mya ngan las 'das so/_/de'i rang lus las me 'bar bas tshig ste de las chu'i rgyun rnam pa bzhi bab pa so so'i sgra las tshigs su bcad pa re re yang byung ngo*/_/de nas gang pos rus pa la mchod pa byas te rdzu 'phrul gyis dgra bcom pa rnams kyi nang du phyin te/_ba lang bdag 
[\[54b.6\]]gi lhung bzed dang chos gos dag phul nas/_mgon po'i sku ni med par des thos nas/_/bsod nams las kyis rab tu zhi bar song*/_/de yi lhung bzed chos gos 'di yin te/_/des bsams dge 'dun dag la bzod par gsol/_/zhes smras so/_/de nas 'od srungs chen 
[\[54b.7\]]pos dge slong rnams la gsungs pa/_kye tshangs pa mtshungs par spyod pa dag nyon cig_ji ltar de ni 'phags pa'i tshul gyis 'das/_/gzhan gyis de bzhin rab zhir 'gro mi bya/_/de bas ji srid dgos pa'i don bya zhing*/_/dbang chen tshogs nas de srid bgro bar bya/_/zhes dang*/_slar 
[\[55a\]]
[\[55a.1\]]yang re zhig dge slong lnga brgya po mya ngan las mi 'da' ba'i phyir khrims su bca' ba/_ji ltar bsod nams las kyis zhi gyur pa/_/shi ri sha ka'i sems mchog ba lang bdag_/de ltar khyed kyis de bzhin mi bsam ste/_/'gro don dgos phyir tshogs nas 
[\[55a.2\]]blo gros bya/_/zhes bcas nas/_gnas 'dir chos bgro ba la ni g.yeng ba che bas/_ma ga d+hA'i phyogs dben pa zhig tu 'dong ngo zhes kun dga' bo chu 'brim pa'i zhal ta bar bskos te dge slong gzhan dang lhan cig tu ci dga' bar ljongs rgyus la song zhig_/nga ni lam drang po nas 'gro'o 
[\[55a.3\]]zhes 'od srungs chen po rgyal po'i khab tu byon no/_/der ma skyes dgra ni sngon yang gang du ston pa mthong ba na dad pas rta dang glang po las rang lhung nas bcom ldan 'das kyi mthus ma smras par sa la 'jog pa yin te/_der yang de bzhin du 'od srungs chen po 'byon pa mthong ba na'ang bcom ldan 
[\[55a.4\]]'das rjes su dran pas sa la lhung ba dang*/_'od srungs chen po'i rdzu 'phrul gyis cang ma snad par bzung ste smras pa/_rgyal po chen po sangs rgyas ni rtag tu mnyam par bzhag pa yin la/_nyan thos rnams la ni mnyam par bzhag pa dang mnyam par ma bzhag pa ci rigs pa srid pas 
[\[55a.5\]]slad chad 'di lta bu mi bgyid par bcas so/_/slar yang smras pa/_rgyal po chen po deng dge slong gi dge 'dun rnams lam du zhugs te/_lha'i gnas 'dir chos kyi tshul bgro bar 'tshal lo/_/des smras pa/_legs kyis bdag gis yo byad thams cad bstab par bgyi'o 
[\[55a.6\]]zhes dang*/_yang smras pa/_bdag la bcom ldan 'das mya ngan las 'da' ba ni sbran par ma byas kyi/_khyod kyis nam mya ngan las 'da' bar bzhed pa na bdag la sbran par mdzod cig_/'od srungs kyis kyang de bzhin du bgyi bar zhal gyis 'ches so/_/de nas gang du chos bgro 
[\[55a.7\]]bar bya ba'i gnas ni/_n+ya gro d+hA'i phug tu dben par gzigs nas de nyid du byon no/_/ji tsam na dge slong de dag gi nang nas mdo sde 'don pa'i 'os su gyur pa ni kun dga' bo yin na'ang*/_de'i sems 'od srungs chen pos brtags pas dgra bcom pa ma thob par mkhyen te/_de 
[\[55b\]]
[\[55b.1\]]'dul bar byed pa la spro ba'am spyo ba gang gis 'dul bar 'gyur snyam du rnam par dpyad pas spyo ba'i thabs kyis 'dul bar rig nas/_des de la nged ni mchog 'dus pa yin la/_kun dga' bo khyod ni zag pa rnams la sems rnam par grol bar ma gyur pas deng lhan cig tu bgro bar 
[\[55b.2\]]mi bya bas khyod longs shig ces dang*/_sngon gyi nyes pa brgyad kyang rnam par bsgrags nas phyir bskrad do/_/de'i dus na nam mkha' nas lha rnams kyis/_a la la/_kye da lta lha rnams kyi lus ni rgyas par 'gyur/_lha ma yin gyi lus rnams ni rmas par 'gyur/_bcom ldan 
[\[55b.3\]]'das kyi bstan pa ni rgyas par 'gyur te/_de ltar ston pa dang 'dra ba'i nyan thos chen pos ston pa dang 'dra ba'i nyan thos chen po la nyes pa rnam pa brgyad glengs pas so zhes kyang gtam du brjod do/_/de nas kun dga' bos dge slong gi tshogs de las byung ste br-i dzi'i grong du gshegs 
[\[55b.4\]]nas/_de'i g.yog ni br-i dzi'i bus byas te 'khor bzhi la chos 'chad pa dang bcas te bzhugs pa dang*/_nam zhig na br-i dzi'i bus mkhan po'i sems la bltas pas/_'dod pa'i 'dod chags dang bcas pa'i slob pa zhig tu mthong nas smras pa/_gau tam khyod ni bag med ma mdzad 
[\[55b.5\]]par/_/shing drung thibs por brten nas mya ngan 'das/_/thugs la bzhag ste bsam gtan mdzod cig dang*/_/ring por mi thogs zhi ba'i gnas thob 'gyur/_/des ji ltar bskul ba ltar nyin par dang mtshan gyi thun dang po la 'chag pa dang 'dug pas sgrib par 'gyur ba'i chos 
[\[55b.6\]]rnams la sems yongs su sbyong bar byed do/_/mtshan gyi gung thun la gtsug lag khang gi phyi rol du rkang pa bkrus nas nang du glo g.yas pa phab ste/_sngas nang tshangs can la mgo ma bzhag pa kho nar len pa med par zag pa rnams las sems rnam par grol te dgra bcom pa thob bo/_/
[\[55b.7\]]thob nas kyang slar yang rgyal po'i khab kyi n+ya gro d+ha'i phug ga la ba der phyin to/_/de nas gnas brtan 'od srungs chen po dang dge slong rnams kyis ma 'ongs pa'i dus su dge slong brjed ngas pa rnams dang*/_lus nyam chung bar gyur pas mdo'i tshigs su bcad pa ma yin par/_sde snod 
[\[56a\]]
[\[56a.1\]]gsum 'dzin par mi nus na/_de bas na snga dro ni mdo'i tshigs su bcad pa dang*/_phyi dro ni sde snod gsum bgro bar bya'o/_/de'ang thog mar mdo sde bgro bar bgros te/_'od srungs chen po seng ge'i khri la bzhugs te/_kun dga' bo la spro ba dris 
[\[56a.2\]]nas/_gsol ba dang gnyis kyi las kyis mdo sde bsdu ba sgrub par bskos te/_kun dga' bo bzhugs pa'i seng ge'i khri la dgra bcom pa lnga brgyas snam sbyar bting ngo*/_/de nas kun dga' bos phyogs bzhir rnam par bltas te/_sems can la snying rje'i sems nye bar bzhag pa 
[\[56a.3\]]dang*/_chos la gus pa bskyed pa dang*/_tshangs pa mtshungs par spyod pa la zhe sar dmigs nas seng ge'i khri la g.yas su bskor cing spyi bos gtugs te/_rgan rims su ji ltar 'os pa la phyag byas nas seng ge'i khri gang la bag tsha ba med par bzhugs so/_/bzhugs 
[\[56a.4\]]nas kyang bcom ldan 'das kyis mdo sde gang dag lha dang klu la sogs pa la gsungs pa dang*/_dngos dang brgyud nas thos pa ji snyed bzung ba thams cad bshad par bya'o snyam du bsams pa dang*/_lha rnams kyis kyang shes par gyur te chos mnyan pa'i phyir lhags so/_/de nas 'od srungs chen 
[\[56a.5\]]pos kun dga' bo la 'di skad do/_/ston pa 'jig rten phan bzhed pa/_/rgyal bas gsungs pa'i chos rnams kyi/_/rnam pa mchog ni gar bshad pa/_/tshe dang ldan pas mdo sde gsungs/_/des de ma thag par bcom ldan 'das rjes su dran pa'i thal mo sbyar nas dbyangs 
[\[56a.6\]]kyis khyab par byas te/_'di skad bdag gis thos pa dus gcig na/_bcom ldan 'das yul wA rA Na sIr drang srong smra ba ri dwags kyi tshal na bzhugs so/_/de nas bcom ldan 'das kyis dge slong lnga po la 'di skad ces bka' stsal te/_dge slong dag sngon ma thos pa'i chos 
[\[56a.7\]]'di ni sdug bsngal 'phags pa'i bden pa'o zhes bya ba la sogs pas mdo sde bshad do/_/de'i tshe kun shes kauN+Di n+yas 'od srungs chen po bdag gis chos kyi rnam grangs 'di mngon sum du thos te/_bdag gi don du mdo sde 'di bshad cing rjes su bstan pas/_bdag gi khrag dang 
[\[56b\]]
[\[56b.1\]]mchi ma'i rgya mtsho ni bskams/_rus pa'i ri las ni brgal/_ngan song gi sgo ni bcad/_mtho ris dang thar pa'i sgo ni phye ste/_mdo sde rin po che 'di bshad pas bdag dang lha stong phrag brgyad cus chos rnams la chos kyi mig rdul med cing dri ma dang bral ba skyes so/_/de ring 'dir 
[\[56b.2\]]'di skad thos nas bshad de/_kye ma thams cad mi rtag pas khyad par med do zhes smras nas stan las babs pa dang*/_kun dga' bo de blta ba'i phyir dgra bcom pa gzhan thams cad kyang rang rang gi stan las babs nas/_skye bo'i nang na thams cad mkhyen pas stongs par mngon mthong 
[\[56b.3\]]na/_/dge ba'i blo gros gang dag srog la chags shing dam por byed/_/ces dang*/_nam mkha' nas lha rnams kyang ston pa rjes su dran te/_gang la bdag gis mngon thos pa/_/chos ni thar pa'i bde ba byed/_/'di skad thos zhes rab sbyar te/_/de yang de ring bsgrags pa 
[\[56b.4\]]yin/_/zhes smras so/_/de nas dgra bcom pa lnga brgyar gcig gis ma tshang pas/_kun dga' bo la khyod kyi lung de yin nam/_des bdag gi lung de lags so/_/bdag gi lung de lta bu lags sam/_kun dga' bo de kho na'o zhes phan tshun yid ches par byas so/_/de 
[\[56b.5\]]nas 'od srungs chen pos bdag gis bcom ldan 'das kyi mdo sde dang po bsdus na tshangs par spyod pa gang gis kyang ma bzlog cing gshe bar ma gyur to/_/de lta bas na 'di ni chos so/_/'di ni 'dul ba'o/_/'di ni ston pas bstan pa'o snyam du shes so/_/yang des de la bcom ldan 
[\[56b.6\]]'das kyis mdo sde gnyis pa gang du bshad/_des gsal bar yul wA rA Na sI kho nar dge slong lnga po'i ched du ste/_de yang 'di skad bdag gis thos pa nas/_dge slong dag 'di ni 'phags pa'i bden pa bzhi ste/_sdug bsngal 'phags pa'i bden pa dang*/_sdug bsngal 
[\[56b.7\]]kun 'byung ba dang*/_sdug bsngal 'gog pa dang*/_sdug bsngal 'gog par 'gro ba'i lam ste/_'phags pa'i bden pa bzhi'o/_/sdug bsngal 'phags pa'i bden pa gang zhe na/_skye ba'i sdug bsngal dang zhes bya ba nas 'gog par 'gro ba'i lam 'phags pa'i bden pa'o 
[\[57a\]]
[\[57a.1\]]zhes bya ba'i bar gyi chos kyi rnam grangs 'di bshad pa de'i tshe/_tshe dang ldan pa kun shes kauN+Di n+ya len pa med par zag pa las sems rnam par grol lo/_/lhag ma dge slong bzhi po yang chos rnams la chos kyi mig rdul med cing dri ma dang bral ba skyes so zhes 
[\[57a.2\]]bya ba dang*/_kun shes kyis kyang yid ches par bskyed pa man chad snga ma ji lta ba bzhin no/_/yang des de la bcom ldan 'das kyis mdo sde gsum pa gang du bshad/_des gsal bar yul wA rA Na sI kho nar dge slong lnga po'i ched du ste/_de yang 'di skad bdag gis thos pa zhes bya 
[\[57a.3\]]ba nas/_dge slong dag gzugs ni bdag ma yin no/_/dge slong dag gal te gzugs bdag yin par gyur du zin na/_gzugs la gnod pa'am/_sdug bsngal bar mi 'gyur zhing*/_gzugs 'di lta bu dang*/_'di lta bur ni gyur cig_'di lta bur ni ma gyur cig ces 
[\[57a.4\]]pa 'di 'gyur ro zhes bya ba nas/_'di las srid pa gzhan med par rab tu shes so zhes pa'i bar gyi chos kyi rnam grangs 'di bshad pa na/_dge slong lhag ma bzhi po len pa med par zag pa las sems rnam par grol lo/_/dgra bcom pa gcig gis ma tshang ba zhes bya ba nas/_'di ni ston 
[\[57a.5\]]pas bstan pa'o snyam du shes pa'i bar snga ma bzhin no/_/de ltar bcom ldan 'das kyis mdo sde grong dang*/_grong khyer dang*/_yul 'khor dang*/_rgyal po'i pho brang 'khor gang dang gang du bshad pa de dang de kun dga' bos bzlas nas/_dgra bcom pa lnga brgyar gcig gis ma tshang bas 
[\[57a.6\]]mdo sder byas te/_de'i tshe gang phung po dang ldan pa'i mdo sde ni phung por bsdus te bzhag go_/de bzhin du skye mched dang yang dag par ldan pa ni skye mched drug tu'o/_/rten cing 'brel bar 'byung ba 'phags pa'i bden pas rig pa dang yang dag par ldan pa ni gleng gzhi dang yang dag par ldan par 
[\[57a.7\]]ro/_/gang nyan thos kyi bshad pa mang ba ni nyan thos kyi bshad par ro/_/sangs rgyas kyi bshad pa mang ba ni sangs rgyas kyi bshad par ro/_/byang chub kyi phyogs kyi chos dang yang dag par rab tu ldan pa ni lam gyi yan lag tu'o/_/yang dag par brjod pa mang ba ni yang dag par brjod pa'i sder 
[\[57b\]]
[\[57b.1\]]ro/_/tshigs su bcad pa dang bcas par yang dag par ldan pa ni yang dag par ldan pa'i lung zhes bya ba rnams su bsdus te bzhag go_/mdo sde ring po ni lung ring por bzhag go_/bar ma bar ma dag ni lung bar mar bzhag go_/tshig gcig dang tshig gnyis zhes bya ba nas/_tshig bcu 
[\[57b.2\]]zhes bya ba'i bar ni gcig las 'phros pa'i lung zhes bya'o/_/de nas 'od srungs chen pos kun dga' bo la khyod kyi lung de snyed cig gam/_'od srungs chen po de snyed cig lags te/_'di las lhag pa med do zhes smras nas seng ge'i khri las babs so/_/de nas 'od srungs 
[\[57b.3\]]chen pos dge slong dag des ni bcom ldan 'das kyi mdo sde ma lus par bsdus zin pas da ni 'dul ba bgro bar bya ste/_de'ang nye ba 'khor mkhas par gyur pa ni 'dul ba'i gleng gzhi dang byung ba la mkhas te/_bcom ldan 'das kyis kyang 'dul ba 'dzin pa'i mchog tu lung bstan 
[\[57b.4\]]no zhes bgros nas/_'od srungs chen po seng ge'i khri la 'dug ste nye ba 'khor spro bar byas nas gsol ba dang gnyis kyi las kyis 'dul ba'i sdud pa por bskos so/_/de nas nye ba 'khor seng ge'i khri la bzhag nas/_'od srungs chen pos nye ba 'khor la/_gang du bcom 
[\[57b.5\]]ldan 'das kyis dang por bslab pa'i gzhi bcas/_des gsal bar smras pa/_yul wA rA Na sIr ro/_/gang gi don du/_dge slong lnga'i ched du ste/_gang gi phyir/_'di lta ste sham thabs zlum por bgo bar bya'o zhes bslab pa bca' ba mdzad do/_/de nas dgra bcom pa lnga 
[\[57b.6\]]brgyar gcig gis ma tshang ba rnams rab kyi mthar phyin pa'i bsam gtan bzhi la snyoms par zhugs nas smon pa'i shes pas bltas nas zhes bya ba nas/_'di ni ston pas bstan pa'o snyam du rig pa'i bar du'o/_/yang des de la bcom ldan 'das kyis bslab pa'i gzhi gnyis 
[\[57b.7\]]pa bcas pa gsung shig_des yul wA rA Na sIr ro/_/gang gi ched du dge slong lnga po'i don du ste/_gang gi tshe 'di ltar de chos gos zlum por bgo bar bya'o zhes bslab pa bca' ba mdzad do/_/de nas dgra bcom pa lnga brgya zhes bya ba nas/_'di ni ston pas bstan pa'o 
[\[58a\]]
[\[58a.1\]]snyam du rig pa'i bar snga ma bzhin no/_/yang des de la gang du bcom ldan 'das kyis bslab pa'i gzhi gsum pa bcas pa gsung shig_des ka lan+da ka'i grong du'o/_/gang gi ched du ka lan+da ka'i bu bzang sbyin gyi ched du ste/_gang gi phyir 'di ltar 
[\[58a.2\]]yang dge slong gang dge slong rnams dang lhan cig bslab pa mtshungs shing mnyam pa las bslab pa ma phul/_bslab pa nyams par ma byas par mi tshangs par spyod pa 'khrig pa'i chos bsten pas tha na byol song gi skye gnas su skyes pa la yang rung ste/_dge slong des phas pham par 
[\[58a.3\]]gyur pa yin pas gnas par mi bya'o/_/de nas dgra bcom pa lnga brgya zhes bya ba nas/_'di ni ston pas bstan pa'o zhes bya ba'i bar snga ma bzhin no/_/de ltar bcom ldan 'das kyis bslab pa'i gzhi lhag ma gang dang gang du bshad pa de dang de dge slong rnams la nye ba 'khor gyis bzlas 
[\[58a.4\]]nas dgra bcom pa lnga brgyar gcig gis ma tshang bas gzhung du byas te/_phas pham pa bzhi dang*/_dge 'dun lhag ma bcu gsum dang*/_ma nges pa gnyis dang*/_spang ba'i ltung byed sum cu dang*/_ltung byed dgu bcu dang*/_so sor bshags par bya ba bzhi dang*/_bslab pa mang po 
[\[58a.5\]]dang*/_rtsod pa zhi bar bya ba bdun dang*/_bcas pa dang*/_rjes su bcas pa dang*/_so sor spang ba dang*/_gnang ba dang*/_rab tu byung ba dang*/_gso sbyong dang*/_dgag dbye dang*/_phra mo dang*/_gleng gzhi dang*/_mos pa ste 'di dag ni 'di dang 'di'o zhes 'dul bar yang dag par bsdus 
[\[58a.6\]]nas/_nye ba 'khor seng ge'i khri las babs so/_/de nas 'od srungs chen pos ma 'ongs pa'i gang zag shes rab zhan pa rnams kyi ched du ma mo bshad par bya ba'i phyir don du gnyer bas gsol ba dang gnyis kyi las byas te/_seng ge'i khri la 'dug nas dge slong dag ma mo lta bu zhes bya ba de 
[\[58a.7\]]bdag kho nas smra bar bya ste/_ma mo lta bu ni shes bya'i mtshan nyid rab tu gsal bar byed pa yin te/_'di ltar dran pa nye bar gzhag pa bzhi dang zhes bya ba nas rdzogs par bshad do/_/de nas dgra bcom pa lnga brgya zhes bya ba nas/_'di ni ston pas bstan pa'o zhes bya ba'i bar snga ma bzhin 
[\[58b\]]
[\[58b.1\]]no/_/de ltar sde snod gsum gyi bka'i bsdu ba re re la'ang dgra bcom pa rnams kyis 'di ni bdag la gsungs so/_/'di ni bdag la gsungs so zhes bya ba la sogs pas rjes su mthun par brjod cing bsdus so/_/de'i tshe sa bla'i gnod sbyin rnams nas brtsams te 'og min pa'i bar gyi lha 
[\[58b.2\]]rnams ni 'di skad ces smra ste/_a la la/_'phags pa 'od srungs la sogs pa dgra bcom pa lnga brgyas bde bar gshegs pa'i sde snod gsum yang dag par bsdus pas lha rnams kyi lus ni mngon par 'phel bar gyur to/_/lha ma yin gyi lus rnams ni yongs su 'gribs par gyur to zhes 
[\[58b.3\]]mgrin gcig tu sgrogs so/_/de dag ni dgra bcom pa lnga brgyas bsdus pas lnga brgyas yang dag par bsdus pa zhes bya ba'i tha snyad du gdags so/_/de nas 'od srungs chen pos 'di snyam du bdag gis sde snod gsum gyi bsdu ba ni yang dag par byas/_ji ltar bcom ldan 'das kyis bdag la 
[\[58b.4\]]lung bstan pa dang bstan pa gtad pa'i bya ba ni ma lus par byas so/_/da ni phung po'i khur dang lus rnag can 'dis kyang skyo na/_bdag ni mya ngan las 'da' ba'i dus la bab bo snyam du bsams nas smras pa/_bdag gis thub pa'i mdo sde ni/_/yang dag bsdus nas chos lam bzhag_/gcig nas 
[\[58b.5\]]gcig tu yun ring bar/_/ston pa'i gsung rab 'di gnas 'gyur/_/ngo tsha med rnams chad pas bcad/_/ngo tsha byed ni yongs su bzung*/_/bdag gis phan dang dge byas pas/_/bdag ni mya ngan 'das dus bab/_/de nas 'od srungs kyis kun dga' bo'i drung du phyin te/_kun dga' bo shes 
[\[58b.6\]]par gyis shig_bcom ldan 'das kyis ni bdag la bstan pa gtad de yongs su mya ngan las 'das so/_/da ni bdag kyang zhi ba la 'gro bas/_khyod kyis bstan pa legs par skyongs shig_khyod kyis kyang sha na'i gos can zhes bya ba 'byung ba de rab tu byung la bstan pa gtod cig ces 
[\[58b.7\]]gdams nas/_mi'i yul dang*/_klu'i yul dang*/_sum cu rtsa gsum gyi yul rnams su song ste/_de dag tu bzhugs pa'i sangs rgyas bcom ldan 'das kyi sku gdung dang tshems mcho ba rnams la mchod pa byas nas/slar yang rgyal po'i khab tu byon te/_rgyal po'i chab sgo ba la rgyal po 
[\[59a\]]
[\[59a.1\]]la 'od srungs ni yongs su mya ngan las 'da'o zhes sgron par gdams te/_lho phyogs kyi ri bo bya gag rkang ga la bder 'dzegs te/_ri gsum gyi dbus su rtswa bting ba'i stan du ston pas stsal ba'i phyag dar khrod pa'i snam sbyar sku la bgos nas/_rgyal ba byams pa'i 
[\[59a.2\]]gsung rab rgyas par gyur gyi bar du mi nyams par bya bar dgongs te/_bcom ldan 'das kyi phyag dar khrod kyi snam sbyar sku la gsol te nam zhig ma pham mgon gyi gsung rab rgyas par gyur pa de srid du mi shigs par byin gyis brlabs nas cho 'phrul du ma bstan te mya ngan las 'das so/_/
[\[59a.3\]]de'i dus na gser mngal can dang*/_mig stong ldan pa la sogs pa'i lha brgya stong mang po dag gis kyang nye bar lhags nas/_ston pa gnyis pa'i sku gdung de la lha'i me tog ut+pal dang*/_pad+ma dang*/_ku mu dA dang*/_tsan+dan dang*/_a ga ru la sogs pas mngon par mchod cing phyag 
[\[59a.4\]]byas te de nyid du mi snang bar gyur to/_/de tsam zhig nas rgyal po ma skyes dgras kyang 'od srungs chen po mya ngan las 'das pa thos nas/_yid mya ngan dang bcas te 'od ma'i tshal na kun dga' bo bzhugs pa'i drung du 'ongs pa na/_des lam bstan te bya gag rkang gi ri la 'dzegs pa na/_der 'khod 
[\[59a.5\]]pa'i gnod sbyin rnams kyis ri bo de dag lag pa'i spar ba gdangs pa bzhin du bstan no/_/de'i tshe rgyal pos bsreg shing bsags te sreg par brtsams pa dang*/_kun dga' bos/_rgyal po chen po 'di ni byams pa'i gsung rab rgyas pa'i bar du mi nyams par byin gyis brlabs te/nam 
[\[59a.6\]]zhig byams pa 'khor nyan thos bye ba phrag drug cu rtsa dgus bskor nas 'dir 'byon par 'gyur ro/_/byon nas kyang 'phags pa'i lus 'di nyan thos de dag la bstan te 'di ni 'od srungs chen po zhes bya ba bcom ldan 'das shAkya thub pa'i nyan thos/_sbyangs pa'i yon tan 'chang ba'i mchog tu 
[\[59a.7\]]gyur pa ste/_'dis thub pa de'i bstan pa yang dag par bsdus so zhes nyan thos rnams la bstan pa dang*/_dge slong bye ba phrag dgu bcu rtsa dgus sbyangs pa'i yon tan yang dag par blangs nas ci nus kyis bsgrubs te/_dgra bcom pa mngon du byed pa de ltar du byin gyis brlabs pas sreg par 
[\[59b\]]
[\[59b.1\]]byed mi nus so/_/'on kyang steng du mchod rten zhig rtsigs shig ces gsungs nas/_slar yang rgyal pos phyir phyung ba dang ri bo gsum gyis snga ma bzhin du bsgribs so/_/de'i steng du rgyal pos mchod rten brtsigs nas mchod pa'i phreng ba mang pos kyang mngon par gtams nas bzhag go_/de'i tshe 
[\[59b.2\]]rgyal po ma skyes dgras ston pa dang 'od srungs chen po gnyis ka mya ngan las 'da' ba ma mthong bas yid yongs su gdung bar gyur nas kun dga' bo la/_'phags pa nam zhig mya ngan las 'da' ba blta bar bgyi'o smras pa dang*/_des kyang de ltar du bgyi bar zhal gyis 'ches so/_/de nas gnas brtan 
[\[59b.3\]]kun dga' bo 'khor dge slong gi dge 'dun dang bcas pa 'od ma'i tshal la sogs par bzhugs nas/_bstan pa skyong ba'i bgyi ba kho nas dus 'da' zhing*/_skye bo'i tshogs mang po 'bras bu rnam pa bzhi la bkod pa la sogs pa'i ngo mtshar mdzad pa'i phreng ba mtshar du dngar ba dag gis skye 'gro thams cad kyi 
[\[59b.4\]]yid yongs su phrogs nas/_'phags pa kun dga' bo ni ston pa dang mtshungs so zhes lha dang mi'i 'gro ba mang pos dus gcig tu sgrogs pa byung ngo*/_/dus gzhan zhig na sde dpon gyi bu btsas pa'i tshe sha na'i gos dang lhan cig tu btsas pas sha na'i gos can du grags pa de rgya mtsho chen po nas rnyed pa 
[\[59b.5\]]legs par thob nas bde bar brgal te 'ongs pa des/_gnas brtan kun dga' bo 'od ma'i tshal gyi dri'i gtsang khang gi sgo na 'chag pa mthong nas phyag byas te smras pa/_bdag gis bcom ldan 'das 'khor dang bcas pa lo lnga'i bar du dus ston bgyid par 'tshal na/_ston pa gang na bzhugs zhes dris pa la/_gnas 
[\[59b.6\]]brtan gyis smras pa/_bu khyod kyis ma thos sam/_de bzhin gshegs pa mya ngan las 'das so/_/de skad thos ma thag nas brgyal te sa la 'gyel lo/_/de las sad pa dang*/_nyan thos chen po mchog zung 'od srungs dang bcas pa rnams kyang dris pas/_de dag kyang mya ngan las 'das so/_/de skad ces 
[\[59b.7\]]thos nas kun dga' bo dge 'dun dang bcas pa lo lnga'i bar du mngon par mchod pa'i mthar gnas brtan chen pos bskul nas rab tu byung ngo*/_/de nas ring por ma thogs par thos pa 'dzin pa'i rtse mor phyin par gyur to/_/ji tsam na kun dga' bo 'od ma'i tshal na bzhugs pa dang*/_dge slong gis mdo'i 
[\[60a\]]
[\[60a.1\]]tshig log par 'don pa thos nas/_de ltar bcom ldan 'das kyis ma gsungs zhes lan gcig lan gnyis su bzlog kyang bcos su ma btub nas/_gal te bdag nyid kyis smras na ni 'thab mor 'gyur la/_de'i mkhan po gang yin pa de ni bdag la 'dud par mi 'gyur zhing*/_
[\[60a.2\]]bdag ni der 'gro ba'i dus la cha ma yin par dgongs nas mya ngan las 'da' ba la mngon par phyogs nas smras pa/_rnying pa gang dag sngar 'das te/_/gsar bu de dang bdag mi mthun/_/bdag ni gcig pu bsam gtan la/_/sgo nga las skyes bzhin du gnas/_/bdag gi grogs dang mdza' bo kun_/
[\[60a.3\]]sngon du 'das shing song bar gyur/_/ji ltar bsam gtan gnas dran pa/_/de 'dra'i bshes gnyen 'di na med/_/dri ma byang nas zhir song 'gro ba'i sgron ma ste/_/bdag nyid chen pos gti mug mun nag rab rib bsal/_/de dag gis ni gdul ba tshad med btul gyur nas/_/gcig pu dgon pa 
[\[60a.4\]]mchod rten tshal shing lhag ma 'dra/_/zhes smras nas sha na'i gos can la bstan pa gtad de/_slad ma'i dus na yul bcom brlag gi ri mu run+d+har tshong dpon gyi bu na ta dang pha ta zhes bya bas gtsug lag khang brtsigs pa dang yon bdag byed par bcom ldan 'das kyis lung bstan no/_/de na spos 
[\[60a.5\]]'tshong sbas pa'i bu nyer sbas zhes bya ba zhig 'byung ste de rab tu byung shig dang*/_ston pas nga mya ngan las 'das nas lo brgya na de nyid mtshan med pa'i sangs rgyas su 'gyur te sangs rgyas kyi bya ba byed do zhes lung bstan pas de la gtod cig ces par gdams so/_/de nas kun dga' bos bdag yul spong byed 
[\[60a.6\]]dam yangs pa can gang rung cig tu mya ngan las 'das na ni cig shos de mi dga' bar 'gyur ro/_/de na chu bo gang+gA'i dbus su song la mya ngan las 'das nas ring bsrel so sor thob par bya'o snyam ste ma skyes dgra sbran par bskul nas/_kun dga' bo grur zhugs te gang+gA'i dbus su rdzu 'phrul gyis sa 
[\[60a.7\]]ji ltar bya ba bzhin du bzhugs so/_/de skad thos pa dang ma skyes dgra dpung dang bcas pa yid mi dga' zhing gang+gA'i 'gram du song bas/_lits+tsha bI rnams kyang dpung gi tshogs dang bcas te gang+gA'i 'gram du phyin nas ring bsrel gyi phyir 'khod do/_/de'i tshe sa g.yo ba chen po byung ste de ni 'phags 
[\[60b\]]
[\[60b.1\]]pa kun dga' bo mya ngan las 'da' ba'i ltas su rig pa'i drang srong gcig cig 'khor lnga brgyas bskor te byung nas rab tu 'byung bar gsol ba btab bo/_/de'i tshe 'phags pas gang+gA'i dbus su gling yid du 'ong ba sprul te/_de nyid du nyi ma gung la bab pa'i dus su gsol ba'i las byas pas phyir mi 
[\[60b.2\]]'ong ba dang*/_las gsum pa byas pas dgra bcom pa'i 'bras bu thob par gyur to/_/de la chu dbus pa'am nyi ma gung pa zhes bya bar grags so/_/des ni bcom ldan 'das yongs su mya ngan las ma 'das pa'i sngon du bzang ldan mya ngan las 'das pa ltar/_mkhan po'i sngon du bdag nyid mya ngan 
[\[60b.3\]]las 'da' bar zhus kyang*/_mkhan pos 'di skad du gsungs te/_bcom ldan 'das kyis kha che ni bsam gtan dang mthun pa'i gnas mal gyi mchog go zhes lung bstan pa dang*/_ston pa mya ngan las 'das nas lo brgya lon pa na dge slong nyi ma gung pa zhes bya ba 'byung ste/_des de na bstan pa 
[\[60b.4\]]'dzin par 'gyur ro zhes lung du bstan pas/_khyod kyis kha cher song la bstan pa zung zhig ces gdams so/_/de nas 'phags pa kun dga' bo nam mkha' la mngon par 'phags te cho 'phrul rnam pa mang po bstan nas mya ngan las 'das nas sku gdung ni rang gi rdzu 'phrul gyi mthus sbyangs 
[\[60b.5\]]nas ring bsrel dum bu gnyis su song ba gcig ni ma skyes dgra dang gcig ni lits+tsha bI rnams kyis thob ste/_de dag gis kyang skya snar gyi bu dang yangs pa can du mchod rten brtsigs so/_/nyi ma gung ba ni ston pa'i lung bstan rjes su bsgrub pa'i phyir kha cher byon te/_de na klu hu lun+ta zhes bya ba 
[\[60b.6\]]gdug pa can zhig gis rten bcas nas 'gro ba mang po la 'tshe bar byed pa zhig yod pa/_de gdul ba'i don du ting nge 'dzin la mnyam par bzhag pas/_klu des shin tu ma bzod par khros nas rdzi char drag po dang*/_mda' bo che dang*/_dgra sta dang*/_rdo rje la sogs pa'i mtshon cha char du phab 
[\[60b.7\]]bo/_/gnas brtan gyis mtshon cha de thams cad me tog ut+pal dang*/_pad+ma dang*/_puN+DA rI ka rnams su bsgyur te glags rnyed par ma gyur pa dang*/_slar gnas brtan gyi bka' mnyan pa'i phyir drung du byung ba la/_gnas brtan gyis smras pa/_gnas 'di nga la byin cig_de dag gis 
[\[61a\]]
[\[61a.1\]]'bul bar rngo mi thog go_/gnas brtan gyis gnas 'di bcom ldan 'das kyis nga'i gnas su lung bstan pas nga'i gnas yin no/_/de ltar yin na ji tsam dgos pa'i tshad dang rjes su mthun pa zhig de bzhin du gyur cig ces phul lo/_/de ltar phul ba dang 'phags pas 
[\[61a.2\]]de na grong dang*/_grong khyer dang*/_yul 'khor dang*/_gtsug lag khang mang po byas te/_skye bo'i tshogs dag zhugs pa dang*/_de rnams 'phel ba'i ched du skye bo de dag khrid de/_ri spos kyi ngad ldang las gur gum thob cig gsungs pa dang*/_de na gnas pa'i klu gnyan rnams khros pa'ang 'phags 
[\[61a.3\]]pas rdzu 'phrul gyis btul nas nam zhig sangs rgyas kyi bstan pa ji srid gnas par gyur pa de srid du gnang ba phul lo/_/ji tsam na gnas brtan gyis kha che'i yul du gur gum skye bar byin gyis brlabs te cho 'phrul rnam pa mang pos sbyin pa po dang*/_tshangs pa mtshungs par spyod pa rnams kyi yid 
[\[61a.4\]]dga' bar byas te mya ngan las 'das so/_/'phags pa sha na'i gos can gyis ni ma ga d+har bzhugs nas bstan pa skyong ba'i dus na/_ma ga d+hA dang nye ba'i sa phyogs shig gnod sbyin mi srun pa zhig gis bdag gir byas nas skye bo rnams la 'tshe ba zhig yod pa de gdul ba'i phyir/_de'i bsti 
[\[61a.5\]]gnas su song ste me'i cho 'phrul gyi ting nge 'dzin la snyoms par bzhugs pas gnod sbyin de legs par btul ba dang*/_legs par gsungs pa'i chos 'dul ba la rab tu byung ba dang rjes su bstan pa'i sgo nas/_rgyal po gzhu bzang zhes bgyi ba'i 'khor dang zho shas 'tsho ba la sogs pa dgra 
[\[61a.6\]]bcom pa khri phrag gcig dang*/_bden pa mthong ba 'bum phrag tsam byung bar grags shing*/_bye brag tu spos 'tshong sbas pa zhes bya ba'i bu nyer sbas rab tu byung zhing bsnyen par rdzogs nas dgra bcom pa'i 'bras bu la bkod de/_sangs rgyas kyi bstan pa de'i lag tu bzhag ste yul tsa mA na mya 
[\[61a.7\]]ngan las 'das so/_/de'i 'og tu 'phags pa nyer sbas kyis bstan pa bskyangs te/_'phags pa 'dis ni lus 'phags zhes bya ba'i gnas su gshegs te/_khyim bdag dbyig gi snying pos bzhengs pa'i gtsug lag khang dang*/_gan+d+ha ra zhes bya ba'i ri dang*/_mgo bo'i ri la gar mkhan dpa' 
[\[61b\]]
[\[61b.1\]]bo'i gtsug lag yod pa rnams su bzhugs shing skye bo mang po la chos bstan pas dgra bcom pa thob pa dang bden pa mthong ba mang du byung ste/_mdor na 'phags pa rang gis chos bstan pas dgra bcom pa thob pa re res shing bu sor mo bzhi pa re bskyur bas phug pa srid du khru bco brgyad pa/_rgyar khru bcu 
[\[61b.2\]]gnyis pa/_dpangs su khru drug pa cig khengs pa byung ba la sogs pa ston pa 'das pa'i 'og tu 'di las 'gro don che ba ma byung bar grags shing*/_khyad par du grong khyer chen po 'phags rgyal gyi bram ze'i gtso bo'i bu d+hi ti ka rig byed mang po'i pha rol du son cing slob ma bram ze lnga brgya yod pa des 
[\[61b.3\]]phyogs kun na gnas pa'i bram ze la sogs pa mkhas par grags pa rnams la tshangs spyod kyi lam la brtsad cing dris bas mgu bar ma nus par/_mthu rar 'phags pa 'di nyid bzhugs pa'i gan du 'ongs nas dris pas shin tu yid ches shing dad par gyur te/_dam pa'i chos 'dul ba las 
[\[61b.4\]]rab tu byung zhing bsnyen par rdzogs pas dgra bcom pa rnam par thar pa brgyad dang ldan pa'i bdag nyid can du bsgrubs so/_/ji zhig gi dus na de la bstan pa gtad de/_rang nyid zhi ba'i dbyings su mnal ba na/_sku gdung ni shing bu de dag spungs pa'i zhugs la bzhen pas ring bsrel gcig tu 
[\[61b.5\]]gyur pa lha rnams kyis mchod pa'i phyir bskyod do/_/de'i 'og tu 'phags pa d+hi ti kas bstan pa bskyangs te/_'phags pa 'dis tho gar gyi rgyal po 'khor dang bcas pas gnam mchod pa bya'o zhes 'bru dang gos la sogs pa me la bsregs nas mchod pa byed pa dag yod de/_de na 'phags pa 'di 
[\[61b.6\]]dgra bcom pa lnga brgya'i 'khor gyis bskor nas rdzu 'phrul gyis nam mkha' la gshegs nas de'i bkad sar bzhugs pas/_de dag gis gnam gyi lha yin pa'i 'du shes kyis mchod pa rgya cher byas pa la chos bstan pas bden pa mthong ba mang du byung ba dang*/_gzhan yang mal+la bar bram 
[\[61b.7\]]ze dregs med ces bya bas nyin re la ra skyes stong dang ba lang stong gi mchod sbyin byed pa'ang chos la bcug pa dang*/_shar phyogs kA ma rU pa'i bram ze sing+ha zhes bya ba 'khor dang bcas pas nyi ma mchod pa'i tshe rdzu 'phrul gyis nyi ma'i dkyil 'khor gyi dbus su byon te chos bstan nas/_bden pa 
[\[62a\]]
[\[62a.1\]]mthong ba la sbyar te yul der dge 'dun gyi gtsug lag khang bzhengs te dus ston gyi rgyun btsugs pa la sogs pa bstan pa rgyas par mdzad do/_/bye brag tu ang+ga'i yul gyi khyim bdag bsod nams kyi mthu dang ldan pa/_dgos 'dod phal cher rang gi khyim du skyes pa'i 
[\[62a.2\]]shing ljon pa las 'byung ba zhig yod de/_de la lha nag po zhes bya bas byin pa'i bu gcig byung ba de'i ming du yang nag po zhes btags so/_/nam zhig cher son nas rgya mtsho chen po lan bdun du brgal ba'i phyi ma de la/_srin po'i ris khrung khrung gzhon nu zhes bya bas bzung ba/_'phags 
[\[62a.3\]]pa d+hi ti kas 'jigs pa de las yongs su bskyabs nas dzam+bu'i gling du phyin pa'i tshe/_ded dpon nag pos phyogs bzhi'i dge 'dun la lo gsum du dus ston chen po byas nas/_mthar rab tu byung zhing bsnyen par rdzogs nas dgra bcom pa la bzhag go_/de nas 'phags pa d+hi ti 
[\[62a.4\]]kas 'phags pa nag po la bstan pa gtad de/_grong khyer 'phags rgyal du mya ngan las 'das so/_/de'i rjes su 'phags pa nag pos bstan pa skyong ba'i tshe/_kaSh+mi ra'i yul na dge slong gnas pa zhes bya bas log pa'i chos kyis skye bo mang po bdag tu lta ba la dkris pas cung zad 
[\[62a.5\]]cig tu bstan pa rtsod pa'i dri ma can du gyur te/_de'i tshe ma ru'i yul gyi puSh+ka ra Na'i dri'i gtsang khang du gnod sbyin ser skya zhes bya bas sbyin bdag byas te dge slong gi dge 'dun rnams bsdus nas rtsod pa phyir bcos shing*/_de'i tshe 'phags pa 'dis chos bstan pas lta ba yang dag 
[\[62a.6\]]par bcug ste bden pa mthong ba mang du byung ngo*/_/dus gzhan zhig na dzam+bu'i gling gi tshong pa rnams kyis 'phags pa nag po'i yon tan gyi khyad par rnams gtam du gleng ba rjes su thos nas/_sing+ga la'i gling gi rgyal po sing+ha zhes bya bas spyan 'dren pa'i rkang mgyogs kyis nye bar son 
[\[62a.7\]]no/_/ji ltar son pa de dag gi ngor 'phags pa dgra bcom pa'i 'khor lnga brgya dang lhan cig tu rdzu 'phrul gyi bgrod pas gling der byon te/_rgyal po dang 'khor dang*/_yul mi'i skye bo dang bcas pa la chos bstan pas bden pa mthong ba dang*/_zag pa rnams la sems rnam par 
[\[62b\]]
[\[62b.1\]]grol ba la bkod de/_gling de na sngon dus bcom ldan 'das kyis gshegs shing bstan pa gnas pa yin na'ang*/_phyi nas nub par gyur pa la/_'phags pa 'dis byon te slar yang shin tu dar bar mdzad par grags so/_/de'i mthar nub phyogs b+ha ru kats+tsha na skya bseng gi rigs 
[\[62b.2\]]las byung ba mthong ba can gyi bu legs mthong zhes bya ba/_nyi ma re la me tog gi phreng ba kho na'i phyir yang gser pa Na lnga stong gis bsgrubs pa la longs spyod pa'i 'byor pa phun sum tshogs pa dang ldan pa zhig yod de/_des srid pa'i 'byor pa thams cad mchil ma'i thal ba bzhin du 
[\[62b.3\]]spangs nas dgra bcom pa su kA yA na las rab tu byung nas zag pa rnams las rnam par grol ba'i dgra bcom par gyur to/_/dus nam zhig na 'phags pa nag pos de la bstan pa gtad de rang nyid byang phyogs ku sha'i tshal du mya ngan las 'das so/_/de nas legs mthong chen pos 
[\[62b.4\]]bstan pa skyong ba'i dus su/_nub phyogs sin+d+hu'i yul na gnod sbyin mo sha khrag la mngon par dga' ba zhig gnas te/_de la mchod pa ma byas na ni skye 'gro rnams la rnam par 'tshe zhing*/_mchod na ni nyin re'i gtor ma la yang*/_skyes pa dang*/_bud med dang*/_rta dang*/_ba lang dang*/
[\[62b.5\]]bza' bca'i rnam pa mang po bstab dgos te/_de bdag nyid kyis gdul bar bya ba nyid du mkhyen nas/_lhung bzed bshal ba'i chus de phyogs su mngon par gtor ro/_/de'i rkyen gyis de rab tu khros nas mtshon gyi char pa 'bebs par byed kyang*/_'phags pas mtshon cha thams 
[\[62b.6\]]cad me tog gi sil ma'i rnam par bsgyur ro/_/slar yang 'phags pas de gnas pa'i phyogs kyi 'dzin ma'i dkyil 'khor thams cad du me rab tu 'bar bas khengs par sprul pa dang*/_de'i 'jigs pa la ma bzod de skyabs su 'gro ba dang*/_bslab pa'i gnas 'dzin par khas blangs te/_
[\[62b.7\]]phyin chad yul der sha khrag gi mchod sbyin med par grags so/_/gzhan yang dzam+bu'i gling gi yul mang po dang*/_gling phran gzhan du yang rdzu 'phrul gyis byon nas sangs rgyas kyi bstan pa btsugs te mthar 'bar ba la sogs pa'i cho 'phrul du ma bstan nas mya ngan las 'das par gyur to/_/de rnams 
[\[63a\]]
[\[63a.1\]]kyis 'dul ba phran tshegs nas bshad pa'i bstan pa'i gtad rabs bdun rdzogs pa yin no/_/theg pa chen po mdo sde lang+kar gshegs pa las ni/_bde gshegs mya ngan 'das nas ni/_/yang dag bstan pa su zhig 'dzin/_/zhes bya ba la sogs pa'i 'grel par 
[\[63a.2\]]'od srungs chen po nas/_d+hi ti ka'i bar lung dang 'dra zhing*/_de nas rim pa bzhin du/_bi d+ha ka_btsun pa bud+d+hA nan+dI/_bud+d+ha mi tra/_dge slong rtsibs/_su na sha ta/_rta skad/_ma shi ba/_klu sgrub/_Ar+Ya de wa/_rA hu la/_saM g+hA nan+dI/_dge slong dgra bcom pa ka la sha_/ku mA ra ta/_
[\[63a.3\]]sha ya ta/_ba su nan+da/_ma no ta/_ha ka li ka_na ya nA sha ste dge slong de rnams snga ma snga mas phyi ma phyi mar bstan pa gtad par gsungs so/_/bsdu ba gnyis pa ni/_ston pa 'das nas lo brgya dang bcu lon pa 'phags pa d+hi ti kas bstan pa bzung ba'i skabs tsam na/_yangs 
[\[63a.4\]]pa can gyi dge slong rnams kyis rung ba ma yin pa'i gzhi bcu/_mdo sde las 'das/_'dul ba las 'das/_ston pa'i bstan pa dang bral te/_mdo sde la mi 'jug_'dul ba la mi snang*/_chos nyid dang 'gal ba'i mi rung ba'i gzhi bcu la kun du spyod par gyur te/_de'ang*/_
[\[63a.5\]]hu lu hu lu yi rang dang*/_/kun spyod snod dang lan tshwa dang*/_/lam dang sor gnyis dkrugs dang gding*/_/gser gyis rung ba zhes bya ste/_/'di dag rung min gzhi bcu yin/_/zhes pa'am/_yang na/_a la la dang rjes su yi rang spyod pa dang*/_/brtag pa dang ni lan tshwa dag dang lam 
[\[63a.6\]]dang ni/_/sor mo rnams kyis rung dang dkrugs dang gding ba dang*/_/gser dngul byas pa 'di ni bar sdom yang dag bsdus/_/zhes pa lta bu'i bzhi bcu ste/_de'ang chos min gyi las chos kyi las su byas te dge slong rnams kyis/_a la la zhes bya bas rung bar byed pa dang*/_de 
[\[63a.7\]]bzhin du las byas te/_thams cad kyis rjes su yi rang bas rjes su yi rang ngo zhes bya bas rung ba byed pa dang*/_rang gi lag gis sa brko zhing rkor 'jug par kun du spyod pas rung bar byed pa dang*/_chang blugs pa'i snod nas nad pas srin bu pad pas khrag gzhibs pa ltar gzhibs 
[\[63b\]]
[\[63b.1\]]shing 'thung ba nad pas rung bar byed pa dang*/_ji srid 'tsho'i bar du byin gyis brlabs pa'i lan tshwa dus su rung ba dang bsres nas kun du spyod pas rung bar byed pa dang*/_lam dpag tshad dang dpag tshad phyed du song ste 'dus shing zas zos nas lam gyis rung bar byed pa dang*/_lhag mar 
[\[63b.2\]]ma byas pa'i bza' ba dang*/_bca' ba sor mo gnyis kyis spyad de sor mo gnyis kyis rung bar byed pa dang*/_'o ma bre gang dang zho bre gang dkrugs nas dus ma yin par za zhing bsres pas rung bar byed pa dang*/_gding ba rnying pa bde bar gshegs pa'i mtho gang gi tshad kyis gsar pa la ma glan 
[\[63b.3\]]par yongs su spyod cing gding bas rung bar byed pa dang*/_lhung bzed dri zhim pos byugs shing me tog gi phreng bas brgyan pa khri rten dang bcas pa dge sbyong gi mgo bor bzhag ste lam po che dang*/_srang dang*/_lam gyi bzhi mdor lhung bzed 'dir byin nam/_ldug par byas pa don chen 
[\[63b.4\]]por 'gyur ba gleng zhing*/_gser dang*/_dngul dang*/_rin po che gang dag rnyed pa blangs nas spyod cing gser dngul gyis rung bar byed pa rnams so/_/de'i tshe grong khyer nor can nas dgra bcom pa grags pa zhes bya ba rnam par thar pa brgyad dang ldan pa de 'khor lnga brgya dang bcas pa 
[\[63b.5\]]ljongs rgyus shing yangs pa can du phyin pas/_mi rung ba'i gzhi bcur kun du spyod pa mthong ngo*/_/mthong nas kyang de bstan pa gnas par bya ba'i phyir dgra bcom pa thams cad 'dod ces bya ba rnam par thar pa brgyad dang ldan pa zhig ste de'i drung du song ste mi rung ba'i gzhi de dag gleng ngo*/_/
[\[63b.6\]]des kyang de dag btang snyoms su bgyir mi btub pas/_khyod kyis song la phyogs tshol zhig dang*/_ngas kyang chos bzhin du phyogs bya'o zhes gsungs pa dang*/_des kyang de ltar bgyi'o zhes rim gyis song ste/_grong khyer nor can na dgra bcom pa g.yo ldan dang*/_grong khyer saM ka sha 
[\[63b.7\]]na gnas brtan nor can dang*/_dmar bu can na yid dga' dang*/_srug na na mang po pa dang*/_ma he ldan na yang dag skyes dang*/_lhan cig skyes na nam gru ste/_de dag la'ang gzhi bcur spyod pa glengs te phyogs btsal lo/_/nam grus grags pa lam gyis dub pa shes nas/_byed[(] khyed[)]
[\[64a\]]
[\[64a.1\]]kyis ngal bsor zhugs dang lhag ma ngas btsal lo zhes smras nas song ngo*/_/de'i tshe yangs pa can gyi dge slong rnams grags pa'i nye gnas rnams yod pa gang na bar song ste khyod kyi mkhan po gar song zhes dris so/_/des smras pa/_phyogs tshol du song ngo*/_/
[\[64a.2\]]ci'i phyir/_khyed rnams gnas nas dbyung ba'i phyir zhes bya ba nas rdzogs par smras pa dang*/_de nyid nas song ste ji ltar bskrun pa 'gro zhing rab tu bgros pa'i mthar grags pa'i nye gnas rnams la lhung bzed dang chos gos sogs byin nas bsdus la gzod ji ltar rigs par bya'o zhes smras 
[\[64a.3\]]nas de ltar du byas so/_/de nas grags pas phyogs btsal te byung ba dang nye gnas rnams kyis thugs de lta bu ni bshol bar rigs so zhes gsol bas/_de dag las bdag gir bya ba blangs par shes nas de dag la bslab pa lhod pa'i phyogs dag 'phel bas rings par 'ong ba rig pas 
[\[64a.4\]]bstan pa'i dgos pa la bshol bar ma byed cig ces smras nas ma bzlog go_/de nas grags pas yangs pa can gyi kuSh+ma pu ri'i gtsug lag khang gi khyams su zhugs nas/_rab kyi mthar phyin pa'i bsam gtan la snyoms par zhugs te smon nas shes pas brtags nas gaN+DI brdung ba'i mod 
[\[64a.5\]]la dgra bcom pa bdun brgya 'dus te de'i sbyin bdag rgyal po mya ngan med kyis byas so/_/der grags pas rung ba ma yin pa'i gzhi bcu rgyas par bzlas nas re re bzhin du sun phyung ste/_thams cad kyis de dag bdag cag gis dor bar bya'o zhes mi rung bar spyod pa rnams yongs su spangs so/_/de 
[\[64a.6\]]la bdun brgyas yang dag par brjod pa zhes tha snyad du byung ba la/_phyi nas bsdu ba gnyis pa zhes 'bod do/_/bsdu ba gsum pa ni/_de'ang ji ltar 'byung ba'i rgyu/_sdom pa gsum gyi rab tu dbye ba las/de ltar dag par gnas pa'i rjes/_/lha chen zhes bya'i dge slong zhig_/
[\[64a.7\]]bstan pa 'di yi chom rkun byung*/_/zhes bya ba la sogs pas bstan pa ltar/_rgya gar lho phyogs ma ru Ta'i ded dpon zhig gi chung ma las bu btsas pa na de'i ming du lha chen por btags pa zhig yod de/_nam zhig gi dus na ded dpon gyis tshong pa mang po dang bcas te rgya mtsho chen por rin po che 
[\[64b\]]
[\[64b.1\]]len pa'i phyir song ba'i tshe lha chen po rang gi ma dang lhan cig tu 'dus par gyur to/_/de nas ci zhig na ded dpon gyis rnyed pa legs par rnyed nas khyim du 'ongs pa na/_de'i gtam thos nas lam gol ba cig tu song nas bsad do/_/ring zhig nas ma yang skye bo gzhan dang 'grogs par shes 
[\[64b.2\]]nas bkums so/_/rang gi slob dpon du gyur pa'i dgra bcom pa zhig gis sdig pa'i rnam par smin pa bstan pas/_'dis ni rang gi bya ba ngan pa thams cad yongs su shes so snyam nas bkrongs so/_/de nas mkhan slob la ma ltos par dge slong byas nas mtshams med kyi las byas 
[\[64b.3\]]pa'i sdig pa thams cad gsang nas dben pa bsten pas bdud kyis byin gyis brlabs pa la brten nas dad can gyi blun po mang du 'dus pa la/_sde snod gsum byang bar shes pas log par brtag pa mang pos bslad nas ston cing dgra bcom par khas blangs nas/_tho rangs kyi dus 
[\[64b.4\]]shig tu rang rgyud kyi sdig pa'i khur chen po yongs su dran pa'i shugs kyis/_kye ma sdug bsngal lo zhes smre sngags bton pa 'khor rnams kyis thos nas rgyu mtshan dris pa na/_bdag gis 'phags pa'i bden pa bzhi bsgoms pas sdug bsngal gyi bden pa mngon sum du mthong nas bos pa 
[\[64b.5\]]yin zhes bya ba la sogs pa'i g.yo sgyu mang po bstan pas sems can rnams kyi mgo bo bskor bzhin du nam zhig tshe'i dus byas ma thag nas mnar med pa'i sems can dmyal ba chen por skyes so/_/de ltar yang rtog ge 'bar ba las/_bcom ldan 'das yongs su mya ngan las 'das 
[\[64b.6\]]pa nas bzung ste/_lo brgya dang sum cu rtsa bdun lon pa na/_rgyal po dga' bo dang pad+ma chen po zhes bya ba'i dus/_grong khyer pA Ta li pu tra'i nang du sdud par byed pa la sogs pa'i 'phags pa yang len pa med par bsil ba'i dngos po thob par gyur pa na/_'phags pa 'od srungs chen po dang*/_'phags pa sbu chen po dang*/_
[\[64b.7\]]gtong ba chen po dang*/_bla ma dang*/_re wa ta la sogs pa so so yang dag par rig pa thob pa'i dgra bcom pa'i dge 'dun de ltar bzhugs pa na/_bdud sdig to can bzang po thams cad kyi mi mthun pa'i phyogs su gyur pa/_dge slong gi cha byad 'dzin 
[\[65a\]]
[\[65a.1\]]pas rdzu 'phrul sna tshogs pa bstan nas/_bzhi lngas dge 'dun gyi dbyen chen po bskyed de/_gnas brtan klu zhes bya ba dang*/_yid brtan zhes bya ba mang du thos pa dag gis gzhi lnga bsngags par byed/_rjes su ston par byed cing de gzhan la lan gdab pa dang*/_mi 
[\[65a.2\]]shes pa dang*/_yid gnyis dang*/_yongs su brtag pa dang*/_bdag nyid gso bar byed pa ni lam yin te 'di ni sangs rgyas kyi bstan pa yin no zhes zer ro/_/de nas sde pa gnyis su chad nas gnas te/_gnas brtan dang*/_dge 'dun phal chen sde zhes bya'o/_/de ltar lo 
[\[65a.3\]]drug cu rtsa gsum gyi bar du dge 'dun bye nas 'khrugs long gis gnas so zhes 'byung ba 'dir kha cig gong du bshad pa'i lha chen po dang*/_rtog ge 'bar ba nas bshad pa'i bdud sdig to can sngon rjes kyi rim pas byung bar 'dod pa dang*/_kha cig ni don gcig ming gi rnam grangs su 'dod 
[\[65a.4\]]pa ste mi mthun pa cung zad byung ngo*/_/'on kyang rtog ge 'bar ba nas 'byung ba'i tshig ris 'di la dpag na/_bdud sdig to can bzang po zhes pa'i tshig 'di rdzogs par de'i ming du 'dod pa ni cung zad mi rigs par sems te/_ci'i phyir zhe na/_bzang po zhes pa de'i ming yin na/_thams cad 
[\[65a.5\]]kyi mi mthun pa'i phyogs su gyur pa zhes pa 'di mar sbyar dgos par 'gyur la/_de ltar dgos na mi mthun pa'i phyogs su gyur pa de la phyogs bya ba'i rjes su 'brang ba 'ga' yang yod par mi 'gyur ba'i phyir ro/_/de med na 'dis gzhi lnga bsgrags pa la rjes su bsngags pa mang po byung nas 
[\[65a.6\]]dge 'dun bye ste bstan pa lo grangs mang por 'khrugs long byung bar gsungs pa'i phyir ro/_/des na bdud sdig to can zhes bya ba 'di ni spyi'i ming tsam las ma smos par zad la/_bzang po thams cad ces pa ni/_de'i skabs kyi mkhas pa legs par smra ba dang*/_rigs par smra ba dang*/_drang 
[\[65a.7\]]por smra ba dang*/_yang dag par smra ba'i mkhas par gtogs pa dang*/_bzang por gtogs pa ji snyed cig yod pa zhes bya ba'i don to/_/de dag gi mi mthun pa'i phyogs su gyur pa gang yin pa de ni bdud sdig to can nam/_de dge slong gi cha byad 'dzin pa des zhes bya ba'i don du bshad kyang mi 
[\[65b\]]
[\[65b.1\]]'brel ba med par sems kyang da dung brtag par bya'o/_/de lta bas na rtog ge 'bar ba nas bshad pa dang dge slong lha chen po gnyis don gcig tu dgongs nas mkhas pa chen po slob dpon bsod nams rtse mo dang*/_chos kyi rje sa skya paN+Di ta la sogs pa yongs su grags pa mang po'ang bsdu ba gsum pa'i dgos 
[\[65b.2\]]ched kyi gtso bo ni dge slong lha chen po kho na smos pa'i phyir ro/_/de lta bu'i bdud kyi las de dag byung nas bstan pa la chu bur chen po bskyed pa'i dus ni/_snying rje pad+ma dkar po las/_nga 'das nas lo brgya na grong khyer skya snar gyi bur mu ra ta'i rigs su rgyal po mya ngan med ces bya ba 'byung ste/_nyin 
[\[65b.3\]]gcig la nga'i sku gdung gi mchod rten brgyad khri bzhi stong byed par 'gyur ro zhes 'byung ba dang*/_rtog ge 'bar ba las/_sangs rgyas bcom ldan 'das yongs su mya ngan las 'das nas lo brgya drug cu lon pa na grong khyer me tog gis rgyas pa zhes bya ba na rgyal po a shwa kas rgyal srid byed 
[\[65b.4\]]pa'i tshe rtsod pa'i chos 'ga' zhig byung ba'i dbang gis rtsod pa'i chos 'ga' zhig byung bar gyur to zhes dang*/_btsun pa dbyig gi bshes gnyen gyis/_sangs rgyas bcom ldan 'das yongs su mya ngan las 'das shing rgyal ba'i nyi ma nub nas lo brgya lon te/_dus cung zad cig 'das 
[\[65b.5\]]nas shing skya snar gyi bu me tog gi grong bar gyi rten na rgyal po mya ngan med pa gdugs gcig pa'i sa skyong zhing rgyal srid mdzad pa'i tshe/_dge 'dun phal chen bgyes pa byung ste 'di lta ste/_gzhan gyis nye bar bsgrub pa dang*/_mi shes pa dang*/_som nyi dang*/_gzhan gyis rnam par dpyod 
[\[65b.6\]]pa dang*/_lam sgra 'byin pa dang bcas pa 'di ni sangs rgyas kyi bstan pa yin no zhes gnas lnga rjes su brjod cing rjes su sgrogs pa gnas brtan klu dang*/_shar phyogs pa dang*/_mang du thos pa byung bar gyur to/_/gnas lnga po de dag rjes su brjod cing rjes su bsgrags nas kyang dge 'dun phal chen pa'i 
[\[65b.7\]]sde pa dang*/_gnas brtan pa'i sde pa zhes bya ba sde pa gnyis su rnam par gzhag go zhes bya ba la sogs pa 'byung ba dang*/_'od ldan las/_de nas rgyal po d+harmA shwa ka shi ba dang*/_dgra bcom pa rnams kyis tha mal pa dang*/_zur chag pa dang*/_bar mar 'don pa'i tshig la mngon par 
[\[66a\]]
[\[66a.1\]]zhen pa gdul ba'i dbang gi phyir/_rim gyis gzhung gzhan dang gzhan du sbyar te/_rgya chen po'i skad du sbyar ba'i mdo sde la sogs pa lta bu ste bstan pa rnam pa bco brgyad kyi bar du gyur pa yin no zhes bshad pa ltar na/_rgyal po mya ngan med kyis rgyal srid mdzad pa'i dus 
[\[66a.2\]]na/_rgyal po dga' bo byung ba'i dus nas brtsams te de nyid 'das pa'i bar gyi lo ste lo drug cu rtsa gsum gyi bar du byung bar gsal lo/_/de lta bu'i bdud kyi las rlung dmar drag po dang 'dra ba rab tu g.yos te chos kyi tshul rnam par dkrugs pas the tshom gyi tsher ma rnon po mang pos bstan pa la 
[\[66a.3\]]rma srol byung bas/_gzhan lan gdab pa dang*/_mi shes pa dang*/_yid gnyis dang*/_yongs su brtag pa dang*/_bdag nyid gso bar byed pa ste bzhi lnga yongs su bsgrags pas so so skye bo'i dge slong gi dge 'dun blo gros gsar bur gyur pa rnams ni som nyi'i drwa ba na chud de mthun par 
[\[66a.4\]]ma gyur pa'i dbang gis mdo 'don pa'ang rnam pa sna tshogs pa nyid du gyur nas yang dag par rnal du gnas par ma 'dod do/_/de'i tshe grong khyer skya snar gyi bur 'phags pa 'od srungs dang spu chen po la sogs pas bstan pa skyong ba dang*/_rgyal po dga' bo dang pad+ma chen po zhes bya ba byung ba'i 
[\[66a.5\]]dus su/_slar yang dge slong klu zhes bya bas kyang bzhi lnga rjes su bsngags pa'i rtsod pa chen po 'phel bar byas pas sde pa so sor gyes so/_/de'i rjes su de'i slob ma yid brtan zhes bya bas kyang rtsod pa'i gzhi chen por bskyed pa na de'i dus su sde pa rnams so sor gyes par 'dod do/_/de bas na 
[\[66a.6\]]de dag dag par bya ba'i phyir nam bsdu ba byas pa'i dus ni/_rtog ge 'bar ba las bshad pa ltar na/de ltar lo drug cu rtsa gsum gyi bar du dge 'dun rnams 'khrugs long gis gnas so zhes pa'i rjes thogs su/_de nas lo brgya phrag gnyis 'das pa'i rjes la gnas brtan gnas ma'i bus 
[\[66a.7\]]bstan pa yang dag par bsdus zhes so/_/des na ston pa mya ngan las 'das nas lo brgya dang sum cu rtsa bdun nas sde pa so sor gyes par gyur pa dang*/_de'i khar lo drug cu rtsa gsum gyi bar 'khrugs long byung bar gsungs pa'i lo 'di bsnan pas brgya phrag gnyis 'byung ba'i phyir ro/_/de bzhin 
[\[66b\]]
[\[66b.1\]]du kun mkhyen bu ston gyis kyang*/_sde pa so sor gyes nas lo drug cu rtsa gsum na gnas brtan gnas ma'i bus bsdus so zhes lugs so sor smos pas kyang gsal ba'i phyir ro/_/yang lugs tha dad pa gcig las ni/_dus ni ston pa mya ngan las 'das nas lo sum brgya na bsdu ba byas par bshad 
[\[66b.2\]]pa'ang yod de/_'di ltar gyes pa bco brgyad po bka' ma yin pa'i dogs pa bsal ba'i phyir/_gnas kha che'i yul gyi bye brag kun sa na zhes bya ba'i dgon par/_dzA lan+d+ha ra'i rgyal po ka niSh+kas sbyin bdag byas nas/_gnas brtan dgra bcom pa seng ge zhes bya bas gzhi bzung ste pUr+Ni ka 
[\[66b.3\]]la sogs pa'i dgra bcom pa lnga brgya/_ba su mi tra la sogs pa'i byang chub sems dpa' lnga brgya/_so so skye bo'i paN+Di ta lnga brgya ste stong lnga brgya 'dus nas zhal thon du mdzad de gyes pa bco brgyad po bkar bsgrubs so/_/de'ang 'od ldan las/_bslab pa gsum ni rab ston cing*/_/phyag rgya 
[\[66b.4\]]gsum dang yang dag ldan/_/thog ma bar dang mthar dge ba/_/sangs rgyas gsung du mkhas pas rtogs/_/zhes pa ltar/_tshul khrims kyi bslab pa ston pas na 'dul ba la snang*/_lhag pa'i sems kyi bslab pa ston pas na mdo sde la 'jug_lhag pa'i shes rab kyi bslab pa ston pas 
[\[66b.5\]]na chos nyid dang mi 'gal ba'i phyir dang*/_chos thams cad bdag med pa la sogs pa'i phyag rgya gsum dang ldan pa'i phyir dang*/_ston pa tha dad pa med pa'i phyir dang*/_ston pa'i bka'i don gtso bor bzhed pa'i phyir dang*/_ston pa'i sngon gyi phrin las las byung ba'i phyir dang*/_rgyal po kr-i kI'i 
[\[66b.6\]]rmi lam lung bstan pa las/_rgyal po khyod kyis ras gcig mi bco brgyad kyis drangs kyang ma ral ba rmi lam du mthong ba gang yin pa de ni de nyid kyi bstan pa sde pa bco brgyad du gyur kyang*/_rnam par grol ba'i ras ni ral bar mi nus te/_de ni de'i snga ltas yin no zhes gsungs pa rnams kyis 
[\[66b.7\]]bkar bsgrubs so/_/'on kyang sngar log par brgal zhing brtag pa'i bslad pa mang pos de dag gi le len gyis sde pa bco brgyad po rnams la yang 'jig rten las 'das par smra ba'i sde pa dgra bcom pa la the tshom dang som nyi yod par 'dod pa dang*/_thams cad yod par smra bas/_dgra bcom 
[\[67a\]]
[\[67a.1\]]pa'i 'bras bu las nyams pa yod par 'dod pa la sogs pa cung zad bslad par yod par grags shing*/_slob dpon dbyig gnyen gyis kyang*/_bla ma kun dga' 'od sel dang*/_/sdug bsngal phung ston sa ston dang*/_/'char ka stong nyid chu las skyes/_/gang po sa 
[\[67a.2\]]'tsho chu shing dang*/_/mya ngan 'das dang yul 'khor skyong*/_/'gro ba'i mdo dang de bzhin gzhan/_/yang dag bsdus pa'i gzhi nyams phyir/_/mtha' dag min par rtogs pa yin/_/zhes bya ba la sogs pa gsungs so/_/de ltar sde pa gyes pa'i tshul yang rtog ge 'bar ba las/_de nas re zhig sde 
[\[67a.3\]]pa gnyis su chad nas gnas te/_dge 'dun phal chen pa dang*/_gnas brtan pa'o zhes rtsa ba'i sde pa gnyis po de las gyes pa'i tshul mi 'dra ba gnyis dang*/_yang rtsa ba'i dbye ba ni gsum ste/_'di ltar gnas brtan pa dang*/dge 'dun phal chen pa dang*/_rnam par phye ste smra ba'o zhes rtsa ba'i sde 
[\[67a.4\]]pa gsum las sde pa bco brgyad du gyes pa'i tshul te de ltar mi 'dra ba gsum dang*/_dul ba'i lha dang*/_lo dri mkhan po dag ni phal chen pa dang*/_thams cad yod par smra ba dang*/_gnas brtan pa dang*/_mang pos bkur ba ste rtsa ba'i sde pa bzhir 'dod do/_/de las gyes pa sde pa bco brgyad de/_
[\[67a.5\]]dang po ni 'di ltar/_shar dang nub dang gangs rir gnas/_/'jig rten 'das par smra ba'i sde/_/btags par smra ba'i sde pa dang*/_/lnga tshan dge 'dun phal chen pa/_/gzhi kun pa dang 'od srungs sde/_/sa ston sde dang chos srungs sde/_/mang thos gos dmar slob ma dang*/_/rnam par phye ste smra ba'i sde/_/
[\[67a.6\]]thams cad yod par smra ba yin/_/rgyal byed tshal gnas 'jigs med gnas/_/gtsug lag khang chen gnas brtan pa/_/sa sgrogs ris dang sa srungs pa/_/gnas ma bu yi sde rnams ni/_/kun gyis bkur ba rnam pa gsum/_/yul don slob dpon bye brag gis/_/tha dad rnam pa bco brgyad gsungs/_/
[\[67a.7\]]zhes so/_/phyi ma ltar na/_'od srungs zhes bya sa srungs dang*/_/chos srungs pa zhes bya ba dang*/_/gzhi kun yod par smra ba ste/_/lta ba'i bye brag 'ga' zhig gis/_/rgyu yis 'di dag tha dad byas/_/ston pa tha dad yod ma yin/_/zhes yod par smra ba bzhi dang*/_dge 'dun phal chen dbye ba ni/_/
[\[67b\]]
[\[67b.1\]]drug ste shar gyi ri bo dang*/_/de bzhin nub ri zhes bya dang*/_/gangs gnas zhes bya de las gzhan/_/rnam par phye ste smra ba dang*/_/gzhan ni de bzhin btags par smra/_/'jig rten 'das smra zhes bya ba/_/de dag tu ni yang dag smras/_/zhes phal chen pa drug dang*/_mang pos bkur ba'i bye brag ni/_/
[\[67b.2\]]rnam pa lngar ni mkhas pas bsgrags/_/gos dmar ba dang srung ba pa/_/ku ru kul+le de las gzhan/_/mang du thos pa zhes bya dang*/_/gnas ma bu zhes bya ba'o/_/zhes mang pos bkur ba'i dbye ba lnga dang*/_rgyal byed tshal na gnas pa dang*/_/'jigs med ri la gnas pa dang*/_/gtsug lag khang chen 
[\[67b.3\]]la gnas dang*/_/gnas brtan dbye ba gsum du 'dod/_/zhes gnas brtan pa gsum ste/_de ltar bye brag bco brgyad du/_/shAkya seng ge'i bstan pa ni/_/gyur te 'gro ba'i bla ma de'i/_/sngon gyi phrin las nges pa yin/_/zhes so/_/de ltar bka'i bsdu ba gsum pa yan chad kyi gang zag rnams 
[\[67b.4\]]ni thos pa 'dzin pa yin la/_ma 'ongs pa'i gang zag brjed ngas can rnams kyis thub pa'i gsung rab lhag chad can du 'don pa dang*/_lta spyod mi mthun par spyod pa spang ba'i phyir gsung rab rnams glegs bam du yi ger bris so/_/de'ang 'di ltar bcom ldan 'das la nye ba 'khor gyis zhus pas/_
[\[67b.5\]]bcom ldan 'das 'dul ba yi ger mi 'dri la/_'dul ba dang 'dra ba yi ge mi 'dri zhes gsungs na ma 'ongs pa'i sems can dag dran pa nyams par gyur na ji ltar bgyi/_bka' stsal pa/_u pA li dran pa nyams na lo ma la yi ger bris te bcang bar bya'o zhes pa ltar ram/_'on te 'jam dpal 
[\[67b.6\]]rtsa rgyud las ni ma skyes dgra'i bu u pa zhes bya bas sangs rgyas kyi gsung rab rnams yi ger 'dri bar 'gyur ro zhes pa dang*/_dri med 'od las bcom ldan 'das yongs su mya ngan las 'das par gyur pa na/_sdud par byed pa po dag gis theg pa gsum glegs bam la bris te zhes gsungs pa ltar 
[\[67b.7\]]sngar nas kyang bris par shes so/_/'di ni gnas brtan seng ges gzhi bzung nas sdud pa po stong lnga brgyas bsdus pa zhes bya ste bsdu ba gsum pa'o/_/de ltar na chos bsdu ba gsum po 'di dag ni 'phags pa nyan thos kyi lugs la ji ltar grags pa ltar bris pa yin no/_/de ltar thub pa chen po'i 
[\[68a\]]
[\[68a.1\]]chos kyi phung po brgyad khri bzhi stong de snyed cig gsungs pa de dag ston pa'i sras rnams kyis legs par bsdus nas shin tu dar bar byas pa yin no/_/gnyis pa theg pa chen po'i bsdu ba la rnam par dbye na/_rgyu'i theg pa dang*/_'bras bu'i theg pa gnyis su gnas pa 
[\[68a.2\]]las/_dang po rgyu'i theg pa ni/_ngor chen thams cad mkhyen pa chen pos/_de bzhin theg pa chen po'i mdo rnams ni/_/lho phyogs dri med 'byung gnas zhes bya bar/_/byang chub sems dpa'i dge 'dun bye ba phrag_/dgu bcu 'dus nas bsdus zhes 'ga' zhig bzhed/_/'on kyang theg 
[\[68a.3\]]chen mtha' dag sdud pa po/_/byang chub sems dpa' phyag na rdo rje yin/_/zhes gsungs te/_de'ang slob dpon kha cig ma ga d+hA rgyal po'i khab kyi grong khyer chen po'i lho phyogs bi ma la sam+b+ha wa zhes pa ste dri ma med pa 'byung ba'i gnas zhes bya bar byang chub sems dpa'i dge 'dun bye ba 
[\[68a.4\]]phrag dgu bcu 'dus nas/_'jam dpal dang byams pa dang phyag na rdo rje gsum gyis rim pa bzhin du mngon pa dang 'dul ba dang mdo sde gsum bsdus par 'dod do/_/rtog ge 'bar ba las ni/_theg pa chen po sangs rgyas kyis gsungs pa yin te/_rtsa ba'i sdud par byed pa po kun 
[\[68a.5\]]du bzang po dang*/_'jam dpal dang*/_gsang ba'i bdag po dang*/_byams pa la sogs pa rnams kyis bsdus pa'i phyir ro/_/bdag cag gi rtsa ba'i sdud par byed pa nyan thos ni ma yin te/_theg pa chen po'i gsung ni de dag gi yul ma yin pa'i phyir ro zhes bshad do/_/'on te bskal pa 
[\[68a.6\]]bzang po 'di la theg pa chen po'i thun mong ma yin pa'i mdo dang sngags kyi bstan pa gnyis ka'i sdud par byed pa phyag na rdo rje nyid du nges pa ni sngon gyi smon lam gyi dbang gis dang*/_bcom ldan 'das kyis de bzhin gshegs pa thams cad kyi gsang ba'i bdag por dbang bskur nas bstan pa gtad 
[\[68a.7\]]par bshad pa'i phyir ro/_/de yang ji ltar zhe na/_'das pa'i dus kyi bskal pa mdzes par snang ba zhes bya bar 'jig rten gyi khams rnam par brgyan pa na/_de bzhin gshegs pa yon tan mtha' yas rin po che sna tshogs bkod pa'i rgyal po zhes bya ba byung ngo*/_/de'i tshe rnam par dag pa dang ldan pa'i 
[\[68b\]]
[\[68b.1\]]pho brang du gling bzhi la dbang ba'i 'khor los sgyur ba'i rgyal po yul 'khor srung zhes bya ba la sras stong du tshang ba yod de/_rgyal po sras dang bcas pas de bzhin gshegs pa'i drung du chos mnyan to/_/ji zhig gi tshe na rgyal po btsun mo'i tshogs dang lhan cig tu skyed mos tshal du rnam par rtse 
[\[68b.2\]]zhing song ba na/_btsun mo ma smad ma dang dpe med ma zhes bya ba gnyis kyis dga' ba zhes bya ba'i rdzing du zhugs te khrus byas nas spos chu'i rlan gyis gos yongs su brlan bzhin du khri la 'khod do/_/dus der btsun mo gnyis kyi pang du khye'u chung gnyis skyil mo krung bcas bzhin par brdzus te 
[\[68b.3\]]'khrungs so/_/de'i tshe nam mkha' nas lha rnams kyis kye ma khye'u 'di ni chos sems so/_/khye'u 'di ni chos kyi blo gros so zhes brjod pas khye'u dag gi ming yang de ltar du grags so/_/de nas khye'u de gnyis yul 'khor srung gi drung du song ste/_yab gcig gsan par mdzad du gsol/_
[\[68b.4\]]bskal pa bye bar chos rnyed rab tu dka'/_/zhes bya ba la sogs pas gnang ba zhus nas khye'u de gnyis dang bcas pa de bzhin gshegs pa'i drung du song ste chos mnyan no/_/rgyal bu stong phrag po thams cad kyang*/_bskal pa bzang po 'di nyid du 'tshang rgya ba'i smon lam btab pa sha stag go_/de'i tshe 
[\[68b.5\]]rgyal po 'di snyam du gzhon nu 'di dag byang chub 'thob pa sha stag yin na gang thog ma nyid du 'tshang rgya bar 'gyur brtag par bya'o snyam nas/_rgyal pos gzhon nu de rnams kyi ming bris pa rin po che'i bum par bcug ste zhag bdun du mchod pa byas pa'i mthar ming de rnams re re nas phyung ba na/_thams 
[\[68b.6\]]cad kyi thog mar gzhon nu rnam par dag pa'i blo gros kyi ming byung ba nas/_mthar blo gros mthar yas kyi ming gi bar stong phrag gcig tu tshang ba byung ngo*/_/de nas rdzus skyes kyi khye'u chos sems dang chos kyi blo gros gnyis la rgyal bu de dag gis smras pa/_khyed gnyis smon lam ji ltar 'debs zhes 
[\[68b.7\]]dris pas/_chos sems kyis khyed rnams sangs rgyas par gyur pa de'i tshe nga khyed rnams kyi lag na rdo rjer gyur te nang na spyod cing*/_de bzhin gshegs pa'i gsang ba thams cad las phyi rol du ma gyur la/_phyi nang gi chos thams cad nyan mos rtogs par smon lam btab ste/_de nyid phyag na rdo rje zhes 
[\[69a\]]
[\[69a.1\]]sangs rgyas stong gi bka'i sdud pa por gyur cing*/_ma 'ongs pa na bskal pa rnam par sbyang ba zhes bya ba la 'jig rten gyi khams kun nas yongs su dag par sangs rgyas rdo rjes rnam par gnon pa zhes bya ba nyid du 'tshang rgya bar lung bstan no/_/chos kyi blo gros kyis gang gi tshe khyed 
[\[69a.2\]]thams cad la thog mar chos kyi 'khor lo bskor bar bskul ba'i gsol ba 'debs pa por 'gyur bar smon lam btab ste/_de ni tshangs pa gtsug phud can yin par gsang ba bsam gyis mi khyab pa'i mdo las bshad do/_gnyis pa 'bras bu'i theg pa la/_sdud pa po ngos gzung ba dang*/_des 
[\[69a.3\]]ji ltar bsdus pa'i tshul lo/_/dang po spyir ston pa'i 'khor gyi gtso bor gyur pa'i sdud pa po ni/_gzhan gyi ngor byang chub sems dpa' la sogs pa'i tshul bstan pa tsam las nges pa'i don du ston pa nyid kyi thugs gnyis su med pa'i ye shes kyi rdo rje thog mtha' med pa'i bdag nyid can kho na ste/_
[\[69a.4\]]ye shes thig le'i rgyud las/_phyag na rdo rje mgon po che/_/rdo rje 'dzin pa kun gyi bdag_/mtha' yas pa yi 'jig rten khams/_/skye dang 'jig pa mchog yin no/_/de la skye ba gang yang med/_/rang byung mchog gi dbang phyug go_/zhes dang*/_rdo rje rtse mo las/_e ma'o rnam dag ye shes bdag_/
[\[69a.5\]]e ma'o sangs rgyas nyan thos pa/_/e ma'o gar mkhan 'khor lo 'dis/_/rang gis ye shes 'dri bar byed/_/ces dang*/_dpal gsang ba grub pa'i rgyud las/_de yi sdud par byed pa po/_/gzhan dag yod pa ma yin te/_/bdag nyid 'ba' zhig smra bar byed/_/rgyud mdzad pa ni thugs 
[\[69a.6\]]rdo rje/_/gsung ba po de sdud pa'ang de/_/zhes so/_/de lta na'ang gzhan gyi ngor na rdo rje sems dpa' dang kun du bzang po dang phyag na rdo rje la sogs pa'i tshul gyis stug po bkod pa dang*/_gzhi dang snying po me tog gis brgyan pa dang*/_mi mjed 'jig rten gyi khams kyi lcang lo can la sogs pa'i gnas tha 
[\[69a.7\]]dad pa dag tu bzhugs nas de bzhin gshegs pa'i gsang ba ma lus pa 'dzin pa yin te/_phyag na rdo rje dbang bskur ba'i rgyud las/_byang chub sems dpa' kun du bzang po zhes bya ba 'jig rten gyi khams me tog gi snying po'i rgyan bkod pa thams cad du rnam par snang mdzad kyi sngon gyi spyod pa bstan par 
[\[69b\]]
[\[69b.1\]]smon lam btab nas/_gnod sbyin 'dul ba'i dbang nye bar bzung nas/_dbus kyi dzam+bu'i gling gi mi mjed 'dir lcang lo can du gnod sbyin gyi sde dpon chen po 'brog gnas kyi gnas na gnas so zhes so/_/de nyid 'jig rten gyi khams chags pa dang 'jig pa la sogs pa'i gnas skabs su yang 
[\[69b.2\]]skye ba tha dad par len cing sangs rgyas kyi phrin las rgyun mi chad par byed par dbang bskur ba yin te/_de nyid las byang chub sems dpa' kun du bzang po byin gyis brlabs nas sangs rgyas kyi mdzad pa gcig nas gcig tu brgyud pa rgyun mi chad par bya ba'i phyir/_dus kyi dbang gis skye ba 
[\[69b.3\]]yongs su bzung bar byin gyis brlabs te zhes bya ba dang*/_byang chub sems dpa' kun du bzang po dbang bskur nas de nyid la bstan pa gtad do zhes gsungs pa dang*/_lta ba kun gyi bsrung don phyir/_/sna tshogs pa yi gzugs su spyod/_/la lar rdo rje 'dzin pa dang*/_/la lar sangs rgyas kyi ni gzugs/_/
[\[69b.4\]]la lar he ru ka yi gzugs/_/la lar de bzhin gshegs pa dang*/_/la lar byang chub sems dpa'i gzugs/_/la lar nyan pa lta bur bzhugs/_/la lar 'chad do dgyes pad+ma/_/la lar zlog pa'i tshul du bzhugs/_/la lar rgyud dang bstan bcos ni/_/mdzad pa dang ni la lar 'dzin/_/
[\[69b.5\]]mang du brjod lta ci zhig dgos/_/de ston phyag na rdo rje rgyal/_/zhes 'byung ngo*/_/gzhan yang rgyud kyi zhu ba po gang yin pa de nyid sdud pa por 'gyur ba yang yod de/_dper na kye rdo rje'i rtsa ba'i rgyud dang bshad pa'i rgyud rnams dang*/_dus kyi 'khor lo'i rtsa ba'i rgyud lta bu'o/_/yang sngon du lag na rdo rjes 
[\[69b.6\]]bsdus nas/_phyis nas sdud pa po gzhan gyis bsdus par bshad pa'ang yod do/_/de bzhin du bde mchog la sogs pa'i rgyud 'ga' zhig ni rdo rje phag mo la sogs pa'i ma mo 'dus pa rnams kyis bcom ldan 'das las ji ltar thos pa rnams phan tshun gcig gis gcig la dri ba dang lan rjes su bstan pa'i tshul gyis 
[\[69b.7\]]rdo rje'i gnas su bsdus pa'ang mkha' 'gro rgya mtsho'i rgyud kyi 'grel pa la sogs pa nas bshad do/_/de bas na ji skad bshad pa'i byang chub sems dpa' lag na rdo rje de nyid ni spyir dus gsum gyi de bzhin gshegs pa thams cad dang*/_bye brag tu mi mjed kyi zhing dzam+bu'i gling dang*/_dus 
[\[70a\]]
[\[70a.1\]]bskal pa bzang po 'di nyid kyi ston pa thub pa'i dbang po'i gsung rab khyad par ba gsang sngags rdo rje theg pa mtha' dag sdud par byed pa'i gtso bo nyid yin pa ni/_gong du smos pa lta bu'i smon lam gyi mthu dang*/_ston pa nyid kyis gang la gsang ba ma lus pa 'dzin 
[\[70a.2\]]pa'i bdag por dbang bskur nas bstan pa gtad pa'i gtso bo yin pa'i phyir te/_ji ltar na/_phyag na rdo rje dbang bskur ba'i rgyud las/_rigs kyi bu de bzhin gshegs pa thams cad kyi dkyil 'khor 'khor los sgyur ba chen po'i rdo rje'i dkyil 'khor chen por lag tu rdo rjes dbang bskur 
[\[70a.3\]]bas khyod la dbang bskur ro/_/ting nge 'dzin bye ba khrag khrig brgya stong du ma las byas pa'i rdo rje khyod la byin no/_/'khor los sgyur ba'i rgyal po chen po'i rdo rjes khyod byin gyis brlabs so/_/rdo rje snying po thams cad khyod la bstan to/_/de bzhin gshegs pa thams cad kyis bstan pa 
[\[70a.4\]]thams cad kyi don bya ba dang*/_bsrung bar gnang ngo*/_/khyod kyi sngon gyi smon lam yongs su rdzogs so zhes bya ba la sogs pa rgya cher brjod pas dbang bskur ro/_/gzhan yang de bzhin gshegs pa'i gsang ba'i rtags thams cad kyi bdag po nyid du bsgrubs nas/_ma 'ongs pa na gsang 
[\[70a.5\]]ba'i rgyud nyan pa'i skal ba dang ldan pa rnams la 'chad par byed pa'i ston pa nyid du byin gyis brlabs pa yin te/_dpal ye shes thig le'i rgyud las/_bcom ldan 'das ma 'ongs pa'i dus su yang dag par gsang ba'i rgyud 'di skal ba dang ldan pa'i sems can rnams la sus 'chad 
[\[70a.6\]]par 'gyur/_bcom ldan 'das kyis bka' stsal pa/_dpal phyag na rdo rje mgon pos bshad par byed do zhes gsungs shing*/_de kho na nyid sgron me'i rgyud las/_lha mos gsol pa/_gsang ba chen po'i rgyud 'di ni/_/shes pa dang ni bshad pa su/_/bcom ldan 'das kyis bka' stsal pa/_
[\[70a.7\]]nub phyogs su dpal rdo rje chen po'i au D+yAn du/_rgyal po in+d+ra b+hU ti zhes bya bas shes pa dang*/_bshad pa dang*/_sems can la gsal bar byed do/_/zhes so/_/dpal ye shes thig le'i rgyud kyi rgyal po las/_gang zhig ngas bstan pa'i phyag na rdo rje'i rgyal po de nyid de/_in+d+ra b+hU ti sprul pa'i sku sa bcu'i dbang phyug 
[\[70b\]]
[\[70b.1\]]ye shes kyi sku sa bcu'i dbang phyug go zhes bshad do/_/gnyis pa ji ltar bsdus pa'i tshul la/_lcang lo can du ji ltar bsdus pa'i tshul dang*/_au D+yan du ji ltar bsdus pa'i tshul lo/_/dang po ni/_sum cu rtsa gsum gyi lha'i gnas/_ri rab lhun po'i byang phyogs lcang lo can zhes bya ba der/_sa 
[\[70b.2\]]bcu'i byang chub sems dpa'i tshogs kyis gsol ba btab pa'i ngor phyag na rdo rjes bsdus par mngon te/_gdugs dkar gyi 'grel pa las lcang lo can gyi pho brang na gnas pa sdud par byed pa lag na rdo rje la/_'khor sa bcu'i byang chub sems dpa' kun du bzang po dang*/_rdo rje chos la sogs pas 
[\[70b.3\]]bla gos lnga brgya gdan du bting nas/_chos kyi 'khor lo'i mdo bde bar gshegs pas gang du gsungs/_rdo rje 'chang ba khyod smros shig_shes rab sras po khrod smros shig_ces gsol ba btab pa'i rjes la/_'di skad bdag gis thos pa zhes gleng bslang ba gsungs so zhes bshad pa 
[\[70b.4\]]dang*/_slob dpon kun dga' snying po'i rnal 'byor rgyud kyi 'grel pa las/_sdud par byed pa sa bcu'i dbang phyug lcang lo can gyi pho brang na bzhugs pa'i rdo rje 'dzin pas/_'di skad ces bya ba la sogs pa yin te zhes dang*/_lcang lo can na bzhugs pa'i sa bcu'i dbang phyug gi tshul bzung 
[\[70b.5\]]ba'i rdo rje 'dzin pas kun du bzang po la sogs pa'i byang chub sems dpa' sems dpa' chen po rnams la/_ji ltar bdag ni rgyal po'i pho brang lcang lo can na yang dag par sdud pa'i dus su dzam+bu'i gling til gyi gong bu til gyi sa bon gyis yongs su gang ba bzhin du/_dzam+bu'i 
[\[70b.6\]]gling na de bzhin gshegs pa thams cad kyis kun du gang bar bdag cag la snang la zhes bya ba la sogs pa bshad pa'i phyir ro/_/gnyis pa ni/_ji ltar bcom ldan 'das kyi ye shes rgya mtsho'i klong nas mngon par sprul pa'i dkyil 'khor chen po nyid du gong du lung smos pa lta bu'i skal ba dang ldan 
[\[70b.7\]]pa'i gdul bya au D+yAn gyi rgyal po in+d+ra b+hU ti 'khor dang bcas pa legs par bcug nas dbang bskur zhing rgyud smin par mdzad pa la/_phyag na rdo rje de bzhin gshegs pa thams cad kyi bdag pos gsungs pa ste/_dpal gsang ba grub pa las/_ye shes sgyu ma'i 
[\[71a\]]
[\[71a.1\]]rang bzhin thugs rdo rje skyes bu chen po'i mtshan sum cu rtsa gnyis kyis brgyan pa'i skur gyur nas/_'di skad bdag gis zhes bya ba la sogs pas don dam pa'i de kho na nyid dang*/_sangs rgyas dang byang chub sems dpa' rnams la bdag nyid ston to zhes 'byung ngo*/_/de ltar 
[\[71a.2\]]na phyag na rdo rjes rgyud sde mtha' dag bsdus nas rgyal po in+d+ra b+hU ti 'khor dang bcas pa la byin no/_/de dag gis kyang dngos grub thob par gyur nas rang bzhin gyis grub pa'i dpa' bo dang rnal 'byor ma zhes bya bar gyur nas au D+yAn gyi yul de stongs te/_de na chu'i phung po chen po lag 'gro'i 
[\[71a.3\]]tshogs kyis yongs su gang ba cig byung bar gyur to/_/de'i 'og tu dpal gsang ba'i bdag pos chu'i phung po chen po na gnas pa'i klu'i tshogs de dag sprul pa'i dkyil 'khor du smin par byas nas gser gyi shog bu la bai DUr+Ya zhun mas bris pa'i rgyud sde mang po'i glegs bam rnams phyag na 
[\[71a.4\]]rdo rjes de dag la gtad do/_/de nas klu de rnams rim gyis mi'i lus su gyur te mtsho'i 'gram du grong dang grong khyer mang po dag byas nas/_der rdo rje theg pa nyams su blangs pas skyes bu phal cher gyis ni dngos grub kyi dam pa grub par gyur cing*/_ma grub pa rnams kyang mir gyur to/_/
[\[71a.5\]]bud med phal che ba rnams kyang gsang ba'i chos 'dzin pa'i mkha' 'gro mar gyur te/_da lta yang au D+yAn mkha' 'gro'i gnas zhes bya ba gsang chen rdo rje theg pa'i chos thams cad kyi 'byung gnas su gyur pa dang*/_gzhan yang yul de na yod pa'i rgyal po rnams kyang chos dang ldan pa'i 
[\[71a.6\]]rgyal po chen po sha stag 'byung bar bshad do/_/de nas rim gyis mi'i yul du ji ltar 'phel ba'i tshul yang*/_yul lho phyogs kyi rgyud na rgyal po bi su kalpa zhes bya ba nyan thos kyi theg pa la zhugs pa cig yod pa de'i nub cig gi rmi lam du khyod kyis 'di nas au D+yAn gyi gnas su song zhig 
[\[71a.7\]]dang skye ba 'di nyid du rdo rje 'dzin pa thob par 'gyur ro zhes lung bstan pa rjes su thos shing*/_thos nas kyang shin tu spro ba chen pos au D+yAn du byon pas de na yod pa'i bud med cig dang phrad de de la bsnyen bkur yang dag par byas pas des byin gyis brlabs nas gsang ba 'dus pa'i rgyud dang*/_
[\[71b\]]
[\[71b.1\]]de kho na nyid 'dus pa'i rgyud rnams byin nas rjes su gdams pa las yul lho phyogs kyi rgyud du rgya cher 'phel lo zhes zer ro/_/de bzhin du grub pa brnyes pa'i slob dpon gzhan mang pos kyang au D+yAn du byon nas mkha' 'gro ma rnams kyis rjes su gdams pa mnos shing rgyud 
[\[71b.2\]]sde mang po spyan drangs nas de las rgya cher 'phel bar bshad do/_/de rnams kyis theg pa che chung gi bka'i bsdu ba ji ltar byung ba'i tshul brjod zin to/_/gnyis pa 'grel byed kyi slob dpon ji ltar byon pa'i tshul ni/_de ltar nyan thos pa'i lugs kyi bstan pa sde pa bco 
[\[71b.3\]]brgyad kyi bar du gyes pa'i 'khrugs long gis gnas pa'i skabs yin na'ang 'on kyang dar rgyas shin tu che bar gyur la/_theg pa chen po'i lugs kyi bstan pa ni shin tu nyag phra ba'i rnam par gyur pa'i tshe/_ston pa de bzhin gshegs pa mya ngan las 'das nas lo sum brgya skor du zin 
[\[71b.4\]]pa na/_grub pa'i dbang phyug yongs kyi spyi'i mes por gyur pa'i slob dpon chen po sa ra ha ste ljongs 'dir mda' bsnun zhes par bsgyur du btub pa de nyid dzam+bu'i gling du byon par gyur to/_/de'ang 'phags pa'i yul gyi lho phyogs kyi rgyud du rigs rnams kyi mchog tu gyur pa bram 
[\[71b.5\]]ze'i rigs kyi skye ba'i ljon shing yongs su bzung nas/_cung zad cig nas yi ge dang*/_grangs dang*/_rtsis dang*/_lag rtsis dang*/_dbyung ba dang*/_gzhug pa dang*/_gzhag pa la nye bar zhugs shing*/_gzhan yang gzhi brtag pa dang*/_gos brtag pa dang*/_rin po che brtag pa 
[\[71b.6\]]dang*/shing rta brtag pa dang*/_glang po che brtag pa dang*/_rta brtag pa dang*/_gzhon nu brtag pa dang*/_gzhon nu ma brtag pa dang*/_'byed pa dang klog pa dang sgra nges par sbyor ba la sogs pa'i gtsug lag rgya mtsho lta bu'i pha rol du son cing dben pa zhig tu gnas pa'i 
[\[71b.7\]]tshe/_nam mkha' stong pa'i khong nas bram ze'i khye'ur gyur pa khyod kyis 'di na ci zhig byar yod/_de bas na phyag rgya chen por song zhig ces pa'i sgra snyan gling bu lta bus sems kyi rgyud yongs su bskul bar gyur to/_/de skad thos pa'i mod la bram ze'i khye'u de snga na med pa'i spro ba 
[\[72a\]]
[\[72a.1\]]mchog gi shing rta la 'dzegs par brtsams te bram ze rnams kyi rnam par g.yeng ba'i bya ba thams cad dug can gyi bza' ba bzhin du yongs su spangs nas/_dpal gyi ri ga la ba der song ngo*/_/song nas kyang ji tsam zhig na de bzhin gshegs pa thams cad kyi gsang ba'i 
[\[72a.2\]]bdag po lag na rdo rje'i gsang ba zab mo'i chos kyi snod dang ldan pa'i mchog tu mkhyen nas rang rig gnyis su med pa'i ye shes las sprul pa'i dkyil 'khor chen po dag mngon sum du bstan te/_de nyid du dbang bskur nas rgyud sde rin po che mtha' dag gi lung legs par byin nas byin gyis 
[\[72a.3\]]brlabs pa la brten nas dngos grub rnams kyi mchog tu gyur pa gang yin pa de nyid legs par thob nas/_bsti ba'i gnas de nyid du lo grangs brgya phrag 'ga' zhig kyang bzhugs zhes grags so/_/de nas kyang rab tu byung ba ni bstan pa thams cad kyi rtsa ba'o snyam du shrI nA len+d+rA zhes bya 
[\[72a.4\]]bar byon nas 'phags pa gnas brtan pa'i sde las rab tu byung zhing bsnyen par rdzogs pa dge slong gi dngos por bsgrubs nas/_gnas de nyid du legs par gsungs pa'i chos 'dul ba smra ba'i mkhan por gyur nas 'gro ba dpag tu med pa yang chos 'dul ba la yang dag par gzung 
[\[72a.5\]]par byed cing lo brgya phrag 'ga' zhig brgal bar grags so/_/de nas 'di snyam du sems te phyag rgya chen po nyid du myur bar 'dong bar byed pa'i thabs kyi gtso bo ni spros pa med pa'i spyod pa nyid du de bzhin gshegs pas rjes su bstan pa de la rjes su slob par bgyi'o snyam pa'i 'dun 
[\[72a.6\]]pas nye bar bzung nas rab tu byung ba'i brtul zhugs la zhen pa spangs nas/_mda' tshong gi bu mo dngos grub kyi rten du nye bar bzung nas rang nyid mda' mkhan mchog gi cha lugs kyis spyod nas/_sems can dpag tu med pa srid pa las bsgral ba la yang lo grangs brgya 
[\[72a.7\]]phrag 'ga' zhig brgal bar bzhugs te mdor na dzam+bu'i gling na lo grangs stong dang nyis brgya rdzogs par bzhugs nas/_'chos skyob kyi yon tan ldan pa'ang do ha spyod pa'i glu la sogs pa mang po dag kyang ma 'ongs pa'i 'gro ba rnams kyi ngo na gdams te/_mthar yi drags[(] dwags[)]kyi 
[\[72b\]]
[\[72b.1\]]don du rang gi pur sbyangs pa'i dud pa in+d+ra nI la lta bu'i ngad pas kyang yi dwags kyi tshogs mang po lha'i 'jig rten du skye bar byin gyis brlabs nas rang nyid phyag rgya chen po nyid du bzhud do zhes bya ba 'di dag ni sngon gyi mkhas pa rnams la gtam du yongs su grags so/_/de lta bu'i grub pa 
[\[72b.2\]]chen po de nyid kyi byin gyis brlabs shing rjes su gdams pas yongs su grol ba'i slob ma'i rtse mor gyur pa ni 'dzam bu'i gling mchog mdzes par byed pa'i rgyan gyi gtso bo dus gsum gyi dngos po ma lus pa mkhyen cing gzigs nas lung du ston pa'i tshad ma'i skyes bu chen po shAkya'i rgyal 
[\[72b.3\]]pos 'phags pa lang+kar gshegs pa dang*/_'jam dpal rtsa ba'i rgyud/_dang po'i sangs rgyas la sogs pa'i mdo sde dang rgyud sde mang po nas bstan pa skyong ba'i skyes bu dam pa nyid du lung gi phreng bas nye bar bsngags pa'i 'phags pa klu sgrub ste/_de'ang ston pa mya ngan las 'das 
[\[72b.4\]]nas bgrang gzhi bzhi brgya lon pa na/_lho phyogs bai dar+b+ha'i yul na rigs rnams kyi bla mar gyur pa bram ze gtsug phud can zhes bya ba'i sras su skye ba'i zlos gar bsgyur bar gyur to/_/de lta na'ang 'tsho ba shin tu thung ba'i mtshan ma ngan pa shar ba de yongs su bzlog pa'i bya ba rnams kyis bskyed 
[\[72b.5\]]bsrings te dgung lo bdun du son pa na yab yum las gnang ba zhus par rang grol du byung nas dpal ldan rgyun ster zhes bya ba'i dri'i gtsang khang gang na ba der 'dul ba 'dzin pa rnams kyi mchog tu gyur pa'i mkhan po sgra gcan 'dzin bzang po'i bka' las rab tu byung nas/_rig pa sngags kyi 
[\[72b.6\]]rgyal mo ma hA ma yU ra zhes bya ba'i dkyil 'khor du bcug ste dbang bskur ba dang rjes su gdams pa bdud rtsi zab mos yongs su bran no/_/de'i mod la rab tu dga' ba'i sa la reg pa'i yon tan mtha' dag la stong nyid smra ba'i seng ger gyur te lo grangs drug brgya'i bar du mi shigs pa'i rdo rje 
[\[72b.7\]]chen po nyid du byin gyis brlabs so/_/de las gzhan yang gsang chen 'dus pa la sogs pa'i gzhung dang nye bar bstan pa rnams kyang mnos pa dang*/_dbang 'byor zhing chos nyid dam pa'i bden pa mngon sum gzigs pas/slar yang sde snod gsum po ma lus pa 'dzin pa'i bdag nyid chen 
[\[73a\]]
[\[73a.1\]]po nyid du bsgrub pa'i phyir/_bsnyen par rdzogs pa dge slong gi dngos po yang dag par bsgrubs nas 'bod phyogs su dge slong dpal ldan zhes bya ba'i grags pas rgyal ba'i bstan pa rnam par brgyan par byas so/_/de nas dpal nA lan+dAr dge 'dun gyi tshogs chen po rnams 
[\[73a.2\]]kyi zhal ta ba nyid kyi khur blangs nas gang gi tshe dge slong gi dge 'dun chos nas 'byung bzhin byed pa rnams la ni rjes su bsngags shing*/_cig shos de las ldog pa rnams ni gnas las bskal pa la sogs pa'i bya bas bstan pa chos dang mthun par bskyangs pa dang*/_de bzhin gshegs 
[\[73a.3\]]pa'i sku'i tshad kyi gzugs brnyan byang chub chen po la srog chags kyi gnod pa bsrung ba'i phyir rdo rje'i drwa mig gi rwa bas bskor ba la sogs pa dang*/_sku gdung mchod rten bye ba bskrun pa la sogs pas de bzhin gshegs pa'i gzugs brnyan dang bstan par bcas pa la ri mor bgyis pa'i 
[\[73a.4\]]tshul 'di la 'gran zlar 'os pa 'ga' yang yod par ma grags shing*/_khyad par klu'i rgyal pos rang gi bsti gnas rin po che 'byung ba'i pho brang gang na ba der spyan drangs pa na/_de dag gi mos pa dang 'tsham pa'i chos kyi 'khor lo bskor nas/_rgyal ba thams cad kyi yum gcig shes rab kyi pha 
[\[73a.5\]]rol tu phyin pa stong phrag brgya pa dang yi ge nyung ngu rnams mi yul du sngon med pa la spyan 'dren pa'i phrin las kyi snang ba chen po mdzad pa dang*/_skabs shig na dge slong bde byed ces bya bas rgyal ba'i bstan pa la rma srol btod pa'i ched du brtsams pa bka'i don la log par brtag pa rig pa'i rgyan 
[\[73a.6\]]zhes bya ba'i gzhung 'bum phrag bcu gnyis can byung ba yang 'phags pa 'di nyid kyi dngos stobs rigs pa'i sngags kyis btab ste rma med pa nyid du bde bar bkod do/_/khyad par stobs bcu mnga' ba'i dgongs don gsal bar byed pa'i bstan bcos kyi rgyal po mang du bskrun pa ni/_'di 
[\[73a.7\]]lta ste/_phyi rig pa'i gnas kyi brjod bya gtso bor gyur pa la dmangs la gdams pa skye bo gso ba'i thig pa dang*/_mdzangs blon la gdams pa shes rab brgya pa dang*/_sa bdag la gdams pa dbu ma rin po che'i phreng ba dang*/_gzhan yang gser 'gyur dang spos sbyor dang*/_rten cing 
[\[73b\]]
[\[73b.1\]]'brel par 'byung ba'i rtsis dang*/_gso ba rig pa la sbyor ba brgya pa la sogs pa dang*/_nang rig pa'i gnas kyi brjod bya gtso bor ston pa la/_lta ba gtan la 'bebs pa dbu ma la rigs pa'i tshogs rnam pa lnga dang*/_bstod pa'i tshogs bco brgyad dang*/_spyod pa gtan la 
[\[73b.2\]]'bebs pa dang*/_mod kun las btus pa dang*/_theg pa chen po blo sbyong ngo*/_/nyan thos kyi rigs sad par byed pa rmi lam yid bzhin nor bu dang*/_khyim pa'i spyod pa gtso bor ston pa dbu ma bshes pa'i spring yig dang*/_rab tu byung ba'i spyod pa gtso bor ston pa byang chub kyi tshogs la sogs 
[\[73b.3\]]pa rnams so/_/sngags kyi phyogs la/_lta spyod mdor bsdus te ston pa rgyud kun las btus pa dang*/_lta ba gtan la 'bebs pa byang chub sems 'grel dang*/_bskyed rim ston pa 'dus pa'i sgrub thabs mdor byas dang mdo bsre dang*/_dkyil 'khor gyi cho ga nyi shu pa dang*/_rdzogs 
[\[73b.4\]]pa'i rim pa ston pa rim pa lnga pa la sogs pa rang rgyud du brtsams pa'i bstan bcos mang po dang*/_gzhan 'grel du btab pa la'ang gsang ba 'dus pa'i rgyud 'grel dang*/_sA lu ljang pa'i mdo'i tshigs su bcad pa'i 'grel pa la sogs pa mang du mdzad do/_/de ltar bgrang gzhi brgya phrag drug 
[\[73b.5\]]gi srid du bstan pa legs par bskyangs nas mthar rgyal po bde spyod kyi bu gzhon nu nus ldan zhes bya ba cig la mas gos bzang po srub med pa cig byin pas/_'di bdag gis rgyal srid 'dzin pa'i dus su gyon no zhes smras pa la/_mas khyod kyis rgyal srid 'dzin pa mi 'ong ste yab dang slob 
[\[73b.6\]]dpon tshe sgrub dang bcud len stabs su byas pa yin pas/_de ltar grub ste slob dpon dang srog gcig pa'i phyir ro zhes smras pas/_des pha'i rgyal srid thob pa'i 'dod gdung gis kun nas bslangs te/_dpal gyi ri la slob dpon gyi drung du dbu bslang ba'i phyir 'ongs pa na/_slob dpon 
[\[73b.7\]]gyis ji ltar 'dod pa bzhin chod cig ces bka' stsal pa dang*/_des ral gri shin tu rno bas bcad pas chad par ma gyur to/_/de'i tshe slob dpon gyis de la smras pa/_nga nyid sngon dge 'dun gyi zhal ta bar gyur pa'i tshe smyug ma zhig bcad pas skye ba bcad pa'i ltung byed byung ba'i las kyi lhag ma 
[\[74a\]]
[\[74a.1\]]yod pas/_smyug ma'i shun lpags kyis breg par bsgo ba na/_des kyang de bzhin du byas pas chad par gyur pa'i ske mtshams nas/_nga ni bde ba can gyi 'jig rten du/_/song nas lus 'di la yang 'jug par 'gyur/_/zhes bya ba'i tshigs su bcad pa'i gdangs 
[\[74a.2\]]snyan pa pi wang gi sgra lta bu byung bar gyur to/_/de nas des dbu blangs te song bas lam du mkha' 'gro ma rnams kyis phrogs te dpag tshad gcig gi sar dor ro/_/slar yang ring zhig lon pa na lo re bzhin du dbu dang sku lus rim gyis nye bar song nas mthar snga ma bzhin du 'byar bar gyur pa dang*/_sems 
[\[74a.3\]]can gyi don mdzad do zhes grag go_/'phags pa de nyid kyis legs par gsungs pa'i bdud rtsis nye bar bskyed pa'i sras kyi thu bo rnam pa bzhi'i ya gyal du gyur pa/_dzam+bu'i gling 'dir mdzes par byed pa'i rgyan gnyis pa ni/_slob dpon Ar+Ya de wa ste de'ang 'jam dpal rtsa ba'i rgyud las/_
[\[74a.4\]]gzhan yang rab byung dam pa ni/_/sing+ga la yi grong na gnas/_/'phags pa min la 'phags pa'i ming*/_/sing+ga la yi gling na gnas/_/pha rol rgol ba bzlog nas ni/_/mu stegs rnams kyi sngags sun dbyung*/_/zhes pa nges pa'i don gyi lung gis ji ltar mngon par sngags pa'i skyes 
[\[74a.5\]]bu chen po de nyid ni/_yul sing+ga la'i gling gi rgyal po pany+tsa shring+ga ra zhes bya ba'i skyed mos tshal gyi ldum ra me tog dang pad+ma'i rigs rnam pa sna tshogs pas kun nas yid du 'ong bar byas pa zhig yod de/_der pad+ma gzhan rnams ni nyin mo'i dus su kha 'byed cing mtshan mor zums nas dud cing 
[\[74a.6\]]gnas pa la/_de'i nang na pad+ma'i gong bu gcig ni ring mo zhig nas rtag tu zums shing kha 'bye bar mi 'dod pa bzhin du gnas so/_/de tshe ldum ra ba des sa'i bdag po de'i thad du phyin te ji ltar gnas pa de bzhin du zhus pa dang*/_des cung zad cig brtags nas smras pa/_bzhin bzang 
[\[74a.7\]]de ni rigs sras khyad par can zhig bltams pa'i ltas su mngon na legs par gnyer ba gyis shig ces bsgos so/_/de nas nam zhig dus la bab pa na pad+ma de yid du 'ong ba'i 'dab ma brgya stong du kha bye ba'i sbubs na mi'i khye'u mtshan thams cad dang ldan zhing 'od zer 'bar ba zhig btsas so/_/
[\[74b\]]
[\[74b.1\]]btsas ma thag nas rgyal po de dga' ba dang ngo mtshar ba lhan cig tu byung ste rang gi bur bzung nas mthun pa'i yo byad mang po dag gis bsnyen bkur ba'i sgo nas bskyed du bsrings so/_/de nas khye'u de cher son pa dang mkhan po ma he de wa zhes bya ba las rab tu byung zhing bsnyen par rdzogs pa dge slong gi 
[\[74b.2\]]dngos por bsgrubs nas mtshan Ar+Ya de wa zhes bya ba gsol te lha dang bcas pa'i 'jig rten na grags pa'i zla 'od rnam par gsal bar gyur to/_/de nas slob dpon klu sgrub can du byon nas/_rgyal ba'i myu gu kun gyis bslab par bya ba rig pa'i gnas rnam pa lnga yan lag dang bcas pa dang*/_
[\[74b.3\]]phyi dang nang gi grub pa'i mtha' ma lus pa la bsnyengs pa med pa'i sbyangs pa rgya mtsho'i pha rol du son par mdzad de/_smra ba'i dbang phyug kun gyi gtsug gi rgyan du gyur to/_/ci tsam na dus gzhan zhig tu mu stegs kyi ston pa rta dbyangs zhes bya ba rang gi 'dod pa'i lha gtsug na zla ba bsgrubs pas/_de'i 
[\[74b.4\]]zhal bstan pa la phyogs las rnam par rgyal ba'i dngos grub zhus so/_/des kyang mngal skyes su gtogs pa gang gis kyang thub pa med pa'i dngos grub byin no/_/de nas brtsams te sangs rgyas kyi bstan pa yod pa'i phyogs kun tu nyul zhing rtsod pa'i sgo nas sangs rgyas pa'i theg pa smra ba mang po 
[\[74b.5\]]pham par byas nas phal cher mur 'dug pa'i grub mtha' la sbyar to/_/slar yang nga rgyal cher skyes nas/_shrI nA len+d+rA zhes bya ba mkhas pa thams cad kyis bsti ba'i gnas ga la ba der song la rnam par rgyal bar bya'o snyam du 'ongs nas/_der rang rang gi bstan pa rgyal ba'i ru mtshon du btsugs te 
[\[74b.6\]]rtsod par bya'i dus thob cig ces smras pa la/_nang pa'i paN+Di ta rnams kyis gzhan gyis thub par dka' ba shes nas/_dpal gyi ri las 'phags pa 'byon pa'i yun ji srid dang rjes su 'tsham par/_nyin zhag sum cu nas rtsod pa'i dus btab bo/_/de'i bar la klu sgrub yab sras dpal gyi ri 
[\[74b.7\]]nas spyan 'dren pa'i 'phrin yig chos skyong ba rnams la bcol bas bya rog gi rnam pa can gyis byung zhing yi ge blangs nas 'phags pa'i mdun du bskyal lo/_/'phags pas de nyid gzigs pa'i 'phral de la 'byon par brtsams pa dang*/_Ar+Ya de was gsol pa/_'phags pa nyid 'byon par 
[\[75a\]]
[\[75a.1\]]mi 'tshal gyis/_bdag cag gis 'dul bar zhal gyis 'ches so/_/slob dpon gyis kyang des 'dul ba'i skal ba yod par mkhyen nas gnang ba stsal te byon pa dang*/_lam kha zhig tu ljon pa'i lha mo zhig gis 'phags pa'i spyan bslang du byung ba la/_ut+pal 
[\[75a.2\]]rgyas pa'i 'dab ma la co 'drir byed pa'i dbang po'i dwangs ma ya gcig de la byin no/_/de nas mthar gyis nA len+d+rAr byon te/_thog mar dris lan blan pa'i sgo nas nga rgyal gyi ri bo rnam par bsnyil lo/_/dngos gzhi'i dus su rtsod pa'i gral rim so sor 'khod pa la/_des de la mig gcig pa 
[\[75a.3\]]'di ci smra zhes dris pa la/_'phags pas/_drag po mig gsum ldan yang de nyid mthong ba med/_/brgya byin mig stong ldan yang de nyid mthong ba med/_/Ar+Ya de wa mig gcig po ni gang yin des/_/srid pa gsum po ma lus pa yi de nyid mthong*/_/zhes bya ba la sogs pas thog drangs te 
[\[75a.4\]]sgrub pa dang sun 'byin pa'i tshig gi me lce rab tu mched pas gzhung lugs ngan pa'i tshang tshing ma lus pa bsregs te/_thugs rje dpag tu med pa'i bdag nyid rdzogs pa'i sangs rgyas kyi bstan pa la rjes su bzung zhing 'gran zlas dben pa'i paN+Di ta chen po nyid du byin gyis brlabs so/_/de la sogs 
[\[75a.5\]]pa'i sgo nas bstan pa skyong ba'i bu slob kyi tshogs kyang bgrang las 'das pa bskrun pa dang thams cad mkhyen pas lung bstan pa dang rang gi smon lam ji ltar btab pa'i 'bras bu yongs su smin par mdzad do/_/skabs kyi don la brtsams pa'i bstan bcos kyi sgo nas bstan pa gsal bar mdzad pa'i 
[\[75a.6\]]tshul ni/_mtha' bral gyi don rgyas par ston pa dbu ma bzhi brgya pa dang*/_bsdus te ston pa dbu ma lag pa'i tshad dang*/_de la rtsod pa spong ba dang*/_'khrul pa bzlog pa'i gtan tshigs grub pa dang*/_mtshan nyid dang sngags kyi grub mtha'i rnam gzhag ston pa ye shes snying po kun las btus pa/_
[\[75a.7\]]sngags kyi phyogs la sngags kyi lta spyod gtan la 'bebs pa la/_mdo rgyud rtog pa'i lung dang bsres nas sgrub pa spyod pa bsdus pa'i sgron ma dang*/_rigs pas grub pa sems kyi sgrib sbyong dang*/_smin byed dbang gi cho ga la gdan bzhi'i dkyil chog snying po mdor bsags dang*/_bskyed 
[\[75b\]]
[\[75b.1\]]pa'i rim pa ston pa rdo rje gdan bzhi'i sgrub thabs dang*/_ye shes mkha' 'gro ma'i sgrub thabs dang gtor ma'i cho ga_rdzogs pa'i rim pa ston pa shing gcig gi dka' 'grel la sogs pa rnams mdzad do/_/slob dpon klu'i byang chub ni slob dpon klu sgrub zhabs kyi nye bar gnas par gyur pa na tshod 
[\[75b.2\]]mthar phyin pa zhig yod pa de nam zhig shi 'phos nas/_phyugs skyong gi rigs kyi skye ba'i sdong bu yongs su bzung nas lang tsho'i me tog kha bye nas ring zhig tu ma he 'tsho ba'i brtul zhugs la gnas so/_/de'i tshe sngon gyi bag chags bzang po'i grogs kyis sems kyi rgyud yongs su bskul te 'phags pa klu sgrub can du byon te/_
[\[75b.3\]]'phags pa la bdag cag 'khor bas shin tu skyo bar gyur pas sgom byed par 'tshal lo zhes zhus pa dang*/_slob dpon gyis dang po ma he bsgom du bcug go_/de nas mi dkar po dang de yang snying la 'jug pa'i gdams pa rnams rim gyis bstan pas bden 
[\[75b.4\]]pa mthong ngo*/_/de nas dam pa'i chos 'dul ba la rab tu byung nas mtshan klu'i byang chub ces bya bar btags so/_/slar yang gsang chen 'dus pa'i dkyil 'khor du dbang bskur te gdams pa byin pas/_'chi med rtag par 'tsho ba'i dngos grub brnyes nas dpal gyi rir gnas shing sems can rnams 
[\[75b.5\]]kyi don mdzad ces grags so/_/slob dpon de nyid kyis brtsams pa'i bstan bcos ni dkyil 'khor gyi cho ga nyi shu pa dang*/_sbyin sreg dang*/_rnam gzhag rim pa dang*/_las mtha' rnam 'byed dang*/_rig pa khong bsdu la sogs pa rnams so/_/dpal 'phags pa lhas byin gyis brlabs shing 
[\[75b.6\]]rjes su gdams pa'i slob ma ni/_'jam dpal rtsa ba'i rgyud las/_dge slong mang du thos pa ni/_/de yi tshe na 'byung 'gyur ba/_/ma khol zhes kyang bya ba ste/_/nga nyid kyi ni bstod byed pa/_/ji ltar yon tan bzang po ni/_/
[\[75b.7\]]ji lta bzhin du brjod par 'gyur/_/kun nas sems ni rab dang zhing*/_/sangs rgyas rnams kyi bstan la dad/_/bsgrub dka' sngags ni rab grub cing*/_/'jam pa'i dbyangs kyi de bzhin no/_/yon tan ldan zhing tshul khrims ldan/_/zhes bya ba nas/_thams cad mkhyen pa'i byang chub thob/_/ces pa'i bar gyis lung bstan pa'i mkhol ni/_shar phyogs 
[\[76a\]]
[\[76a.1\]]kyi yul gru na bram ze'i rigs su skyes shing*/_gzhon nu'i dus nas sgra tshad la mkhas par sbyangs so/_/der de'i ma sangs rgyas pa la dad pas nang pa'i grub mthar gzud par 'dod kyang*/_pha'i dbang du song nas phyi rol pa'i grub mthar sbyar ba dang dbang phyug bsgrubs pas 
[\[76a.2\]]zhal gzigs shing mngal skyes thams cad kyis mi thub par gyur cig ces pa'i smon lam btab nas de'i grogs su sgra tshad la mkhas pa sring mo paN+Di ta dang*/_ne tso paN+Di ta dang*/_bsgyur ba tsam gyis rtsod pa'i yi ge rang bris su 'byung ba'i thod le kor rnams dngos grub tu byin no/_/de gsum gyis ma thub na 
[\[76a.3\]]dbang phyug rang nyid snying la zhugs nas byin gyis brlabs par khas 'ches so/_/des rgya gar shar phyogs nas rim pa bzhin du rtsod pas sus kyang ma thub par Ar+Ya de was pham par byas pas skyo nas gang+gAr lceb par brtsams pa na/_slob dpon 'phags pas sde snod kyi glegs bam mang po yod 
[\[76a.4\]]pa'i lha khang du bcug go_/der smon lam gyi dbang gis glegs bam la bltas pas rang gi lta ba nor bar go ste/_rgyu 'bras la skur pa btab pa dran te 'gyod cing nyes pa lce 'dis byas so zhes rang gi lce gcod pa'i phyir spu gri blangs pas de ltar bgyid du ma ster ba'i nub mo der rmi lam du/_sngar byas pa'i 
[\[76a.5\]]sdig pa la 'gyod pa skyes kyang sdig pa ma byed/_da nang pa'i bstan pa la zhugs nas las 'bras ston pa'i bstan bcos brtsams na sdig pa 'dag go zhes lung bstan byung ngo*/_/de nas mdo dran pa nyer gzhag la sogs pa la brten nas las 'bras ston pa'i bstan bcos brtsams so/_/de nas 
[\[76a.6\]]Ar+Ya de wa'i bka' las rab tu byung ba'i sdom pa la gnas shing gdams ngag nyams su blangs pas dngos grub brnyes so/_/de nas brtsams pa'i bstan bcos kyi sgo nas rgyal ba'i bstan pa nyin mo ltar mdzad pa'i tshul gzhan yang*/_yan lag brgyad pa chen po dang*/_yan lag brgyad pa la 
[\[76a.7\]]'jug pa dang*/_snying po bsdus pa dang*/_yan lag brgyad pa bsdus pa ste bzhi dang*/_sangs rgyas kyi skyes rabs so bzhi pa dang*/_sangs rgyas kyi mdzad pa snyan dngags chen po la sbyar ba dang*/_byang chub kyi sems bsgom pa'i man ngag gnyis dang*/_mi dge ba bcu dang dge ba bcu bstan pa 
[\[76b\]]
[\[76b.1\]]dang*/_rtsa ltung bcu bzhi dang*/_bla ma lnga bcu pa dang*/_bstod pa brgya lnga bcu pa la sogs pa'i bstod pa'i rigs mang po mdzad do/_/mkhas pa chen po zla ba grags pa ni/_lho phyogs kyi yul gru sa man+tar sku'i skye ba yongs su bzung ste/_de'ang gzugs bzang zhing lta na sdug pa/_yan lag dang nying lag thams cad dang ldan pa/
[\[76b.2\]]'gro ba kun gyi yid dang mig 'phrog par bzod pa cig tu gyur te/_cher son pa na mdo rgyud kyi don ma lus par sbyangs shing*/_khyad par dbu ma thal 'gyur gyi srol 'byed slob dpon sangs rgyas bskyangs kyi slob ma ka ma la bud+d+hi las klu sgrub yab sras kyi gzhung mnyan pas 
[\[76b.3\]]dgongs don phyin ci ma log par mkhyen no/_/'dir kha cig zla ba grags pas klu sgrub kyi zhabs ma zin te/_'jug pa rang 'grel las/_gal te gnas brtan dbyig gnyen dang chos skyong la sogs pa bstan bcos rnams kyi mdzad pa po byon zin par gyur pa de dag gis kyang zhes sogs 'byung 
[\[76b.4\]]ba'i gtan tshigs kyis klu sgrub ni ston pa 'das nas lo bzhi brgya nas byon te lo drug brgyar bzhugs pa dang*/_thogs med dgu brgya nas byon te lo brgya dang lnga bcur bzhugs par bshad pa ltar na/_de'i sku tshe'i smad kyi slob ma dbyig gnyen yin pas/_zla ba grags pa'i dus su dbyig gnyen la sogs 
[\[76b.5\]]pa'ang mi bzhugs pa grub pa'i phyir ro zhes 'dod mod/_gsang ba 'dus pa'i 'grel pa sgron ma gsal ba las/_sangs rgyas kun gyi rim gnyis gnas kyi rgyas btab ste/_de ni klu las rnyed pa dpal ldan rdo rje sems dpar brgyud de zla ba grags par rim bzhin bshad ces dang*/_paN+Di ta skal 
[\[76b.6\]]ldan grags pas de ni dpal ldan klu sgrub las rnyed pa zhes smos te/_de ni dpal ldan klu sgrub zhal snga nas kyi dngos kyi slob ma nyid du so sor ston gyi brgyud pas ni ma yin no zhes dang*/_do ha mdzod kyi TI ka las kyang*/_zla grags kyis klu sgrub las man ngag dngos su thob cing*/_mthar dbu 
[\[76b.7\]]sbyin pa btang nas bde ba can du gshegs pa'i tshe klu byang dang*/_Ar+Ya de wa dang*/_zla grags gsum gyis gsol ba btab pas/_sku ci 'dra ba'i 'od kyis lus snang bar byas nas/_gar yang ma rtog cir yang ma sems par zhes sogs kyi gdams pa gnang ba dang*/_de'i tshe Ar+Ya de was/_
[\[77a\]]
[\[77a.1\]]'gro'o Ar+Ya de wa 'gro/_/'od lus dag pa'i zhing du 'gro/_/song cig nA ga bod+d+hi song*/_/bya rkang can du 'phur te song*/_/song cig zla ba grags pa song*/_/dpal gyi ri la rtog med song*/_/zhes gsungs shing zla ba grags pas/_chad do zla ba grags pa chad/_/klu sgrub gshegs 
[\[77a.2\]]pas lam mkhan rgyu thag chad/_/ma bcos skye med chos kyi rgyun thag chad/_/yid la mi byed chos kyi rgyun thag chad/_/ces gsungs nas dpal 'bras spungs kyi ri la bzhugs zhes bshad pa'i phyir ro zhes 'byung ste zhar las byung ba'i 'phros so/_/slob dpon 'di ni sku'i skye ba lnga brgyar rje btsun 
[\[77a.3\]]'jam pa'i dbyangs kyis byin gyis brlabs par grags shing*/_de kho na nyid kyi don la thugs gzhol bas kun rdzob kyi snang ba thams cad rdzun par mnyam zhes gsungs pa na/_gzhan dag na re/_'o na dngos po'i ba las 'o ma 'byung ba bzhin du/_ri mor bris pa'i ba las kyang 'o ma 'byung ngam zhes 
[\[77a.4\]]smras pa la/_slob dpon gyis de bzhin no gsungs nas ri mor bris pa'i ba las 'o ma bzhos so/_/yang don dam du stong par mnyam zhes gsungs pa na/_'o na rdo'i ka ba 'di stong pa yin nam zhes smras pa la/_de bzhin no gsungs nas/_rdo'i ka ba las phyag thal byung mdzad pa la sogs 
[\[77a.5\]]pa'i sgo nas gzhan dag bden par zhen pa las bzlog pa'i mdzad pa mang pos ngo mtshar mig gi dga' ston gsar pa mang du ngom par mdzad do/_/nam zhig na phyi rol na 'gro ba mang po la chos 'chad cing bzhugs pa dang*/_slob dpon tsan+d+ra go mi dang chos bgro bar mdzad pas/_tsan+d+ra go mis dris lan thams 
[\[77a.6\]]cad thogs pa med par ldon pa mdzad do/_/khyad par tsan+d+ra go mis spyan ras gzigs kyi rdo skus mdzub mo g.yob cing*/_slob dpon gyis slob mar ston pa bzhin rig pa bslab par mthong nas zla ba grags pas 'phags pa nye ring mnga' 'am/_khong la zhal ston pa ltar bdag la'ang bstan du gsol 
[\[77a.7\]]zhes zhus pas/_de'i mtshan mo rmi lam du byon nas/_khyod 'jam dpal gyis byin gyis brlabs pa'i mkhas pa yin pas byin gyis brlabs mi dgos la/_tsan+d+ra go mi la ngas cung zad cig byin gyis brlabs pa yin gyi gsung ngo*/_/sad pa dang de ltar lags kyang zhal ston par zhu zhus pas zhal mngon 
[\[77b\]]
[\[77b.1\]]sum bstan no/_/de'i tshe 'phags pa bdag gi spyi bor bzhag nas sems can thams cad la bstan par bya snyam nas spyi bor khur te grong khyer ba rnams la nga'i spyi bo na 'phags pa spyan ras gzigs bzhugs pas/_thams cad kyis phyag dang mchod pa gyis shig ces bsgrags pas/_la las ni ci yang 
[\[77b.2\]]ma mthong ngo*/_/la las ni khyi ro zhig mthong zhing*/_phal che ba dag ni 'di chos mang po bshad pas rlung smyo byung ba yin no zhes smras so/_/chang 'tshong ma zhig gis zhabs tsam mthong bas kyang thun mong gi dngos grub thob ces grags so/_/slob dpon 'dis brtsams pa'i bstan bcos la dbu ma rigs 
[\[77b.3\]]pa'i tshogs dang*/_bzhi brgya pa'i 'grel pa dang*/_dbu ma la 'jug pa'i rtsa 'grel dang*/_rtsa ba'i shes rab kyi 'grel pa tshig gsal dang*/_gsang ba 'dus pa'i 'grel pa sgron gsal te/_gsal ba rnam pa gnyis la sogs pas bstan pa'i sgron ma phyogs dus thams cad du snang bar mdzad do/_/
[\[77b.4\]]rgyal ba'i sras po shAn+ta de wa ni/_paN+Di ta bi b+hU ti tsan+d+ras/_rgyal ba'i bstan la bdag nyid che/_/skyes bu mang po byon mod kyi/_/zhi ba'i lha yi mdzad pa 'dra'i/_/nyams dang dgongs pa can mi rnyed/_/ces dang*/_'jam dbyangs sprul pa zhi ba'i lha/_/zhes gsungs pa ltar 'di'i che ba'i yon tan 
[\[77b.5\]]ni ngo mtshar ba'i gtam bdun du grags te/_de'ang lho phyogs kyi yul gru na mi'i bdag po 'jam dpal go cha zhes bya ba'i sras shAn+ta warma zhes bya bar gyur te/_dang po nyid nas pha ma dang dge sbyong dang bram ze la sogs pa'i bkur bar 'os pa thams cad la gus shing*/_phongs pa dang mgon med pa rnams la 
[\[77b.6\]]snying brtse ba dang ldan pa gcig tu dam pa'i chos la mngon par dga' ba/_theg pa chen po'i rigs kyi bag chags bzang pos bgos pa zhig ste/_de ni bstan bcos thams cad dang sgyu rtsal thams cad la shin tu mkhas par gyur nas/_sang nyin rgyal srid la dbang bskur ba'i khri bshams pa dang*/_da'i[(] de'i[)]
[\[77b.7\]]nub mo rmi lam du khri de la 'jam pa'i dbyangs bzhugs nas/_bu gcig 'di ni nga yi stan yin te/_/nga ni khyod kyi dge ba'i bshes gnyen yin/_/khyod dang nga nyid stan gcig la 'dug pa/_/'di ni tshul dang mthun pa ma yin no/_/zhes gsungs pa rmi ba dang*/_sang nyin yum gyis chu dron mos khrus byed du 
[\[78a\]]
[\[78a.1\]]bcug pa na chu'i tsha ba la ma bzod pa na/_bu snyigs ma'i dus kyi rgyal srid bzung na/_nyon mongs pa'i dbang gis mi dge bar spyod cing phyi ma ngan song du 'di bas che ba'i sdug bsngal myong bar 'gyur ro/_/de bas na 'jig rten gyi bya ba la snying po med pas shar phyogs b+hang+ga la'i yul du song zhig_/
[\[78a.2\]]der 'jam pa'i dbyangs kyis byin gyis rlob par 'gyur ro zhes gnang ba byin pa na/_'di snyam du kye ma rgyal srid 'di ni dug gi sdong po bzhin te gang la chags pa tsam gyis thar pa dang thams cad mkhyen pa'i srog gi gshed ma nyid do/_/de bas na zhi bsil dam pa'i bdud rtsi ro mchog nye bar blangs nas rang 
[\[78a.3\]]gzhan thams cad kyi don chen po bya'o snyam du dam bcas nas/_rta mchog rgyan gyis brgyan pa zhig la bcibs te dge ba'i bshes gnyen yid la byed cing song song ba na/_b+hang+ga la'i nags 'dabs su slebs te skom pa'i gdung ba bsal ba'i phyir du chu btung bar brtsams so/_/der glo bur du 
[\[78a.4\]]bu mo zhig byung nas de ni dug chu yin pas ma 'thung zhig ces smra zhing bdud rtsi'i chu las ngoms par byin no/_/de la khyod gang nas 'ongs dris pas/_des kyang nags tshal 'di'i nye logs shig na bdag gi bla ma 'jam pa'i rdo rje'i ting nge 'dzin grub pa zhig bzhugs te/_de nyid kyi spyan snga nas 
[\[78a.5\]]'ongs so/_/de skad thos pa'i mod las/_spro ba mchog tu brtas pa'i mchid nas/_de bdag la ston cig ces smras nas/[ {]rings [,]ring [}]bar song bas ci tsam na bla ma de nyid sku gsung thugs dul zhing zab pa'i spyod lam phun sum tshogs shing gzi byin nyi ma 'char ka'i dpal bzhin du lham mer 
[\[78a.6\]]bzhugs par mthong ngo*/_/mthong nas kyang gus pa'i ri mo dang bcas te rgyan gyis brgyan pa'i rta mchog de phul nas rjes su 'dzin par zhus pas/_der 'jam pa'i rdo rje'i dbang bskur nas gdams pa byin te/_lo gnyis su bsgrubs pas 'jam pa'i dbyangs kyi zhal mthong zhing mchog gi 'bras bu 
[\[78a.7\]]grub bo/_/de nas 'jam pa'i dbyangs kyi phyag mtshan shing gi ral gri shubs dang bcas pa cig bcang ste spyod pa'i brtul zhugs kyis rgyu zhing*/_ma ga d+hA'i rgyal po'i sku srung mdzad cing rgol ba thams cad zil gyis mnan nas 'gro ba'i don byed kyin yod pa'i tshe/_phrag dog can dag na re/_'di la ni 
[\[78b\]]
[\[78b.1\]]shing gi ral gri zhig las gzhan ma mchis na/_lha'i sku srung nus sam ma yin brtag par bya'o zhes bcas nas/_gzhan pa rnams kyi mtshon cha la rim gyis bltas zin pa dang*/_bdag gi ral gri blta bar mi bzod do zhes gsungs kyang nan gyis bstan par bskul lo/_/der slob dpon gyis smras 
[\[78b.2\]]pa/_'o na mig ya gcig bkab la ltos shig ces bsgos te/_ral gri shubs nas phyung bas gzi brjid kyis rgyal po'i mig cig shos 'phral du sa la lhung ngo*/_/rgyu de nyid kyis g.yog dang bcas pa shin tu skrag ste skyabs su song bas/_slar yang mig snga ma bzhin du sbyar nas ring po'i bar du 
[\[78b.3\]]mthong bar byin gyis brlabs par mdzad pas thams cad kyang ngo mtshar du gyur nas dad par byas so/_/de nas kyang dong ste sgo drung zhig tu sleb pa na/_mi zhig gis 'khrud ma dor ba'i zegs ma slob dpon gyi zhabs la reg pas de lcags sreg la ji ltar phog pa bzhin du khol bar gyur pa mi des mthong ngo*/_/dus 
[\[78b.4\]]gzhan zhig tu ba ti bi ha ra'i rgyal pos bsrungs pa'i sa phyogs su mu stegs kyi paN+Di ta bde byed ces bya ba zhig yod pa des 'ongs nas phyi nang gi grub mtha' la brtsad cing mthu dang rdzu 'phrul 'gran no/_/de'ang su pham pa de rgyal ba de'i rjes su 'jug pa'i ched byas so/_/rgyal pos sangs rgyas pa'i grub mtha' 
[\[78b.5\]]'dzin pa thams cad la rtsod par byar nus pa su zhig yod dris pas sngar gyi 'khrud ma dor ba'i mi des/_sgo drung gi rnal 'byor pa de dran nas de nyid kyis rtsod pa bzlog nus sam snyam ste gang na ba der phyin nas/_gsol ba btab pas zhal gyis bzhes so/_/des rgyal po la zhus nas/_rgyal pos skye bo mang 
[\[78b.6\]]po 'dus pa'i dbus su khri brtsigs nas phyi nang gi paN+Di ta rnams gral du bkod de grub mtha' la rtsod du bcug pas slob dpon rgyal lo/_/yang mu stegs kyis nam mkha' la rdzu 'phrul gyis dkyil 'khor bris pa na/_slob dpon gyis zad par rlung gi ting nge 'dzin la mnyam par bzhag pas/_dkyil 'khor 
[\[78b.7\]]dang mu stegs kyi grong khyer dang bcas pa rlung gis bshigs nas de thams cad kyang nang pa'i bstan pa la btsud do/_/de nas nA len+d+rAr mkhan po rgyal ba'i lha las rab tu byung ste zhi ba'i lha zhes bya bar btags so/_/de nas brtsams te b+hU su ku'i brtul zhugs kyis sgrub pa la thugs rtse gcig tu gzhol zhing*/_
[\[79a\]]
[\[79a.1\]]ting nge 'dzin gyi sgo du ma mngon du mdzad do/_/nam zhig cho 'phrul gyi zla ba la gsung rab 'don pa'i re mos yod pas/_der slob dpon 'byon par zhus pa la/_ci yang mi shes so zhes lan 'ga' bzlog kyang gzhan dag gis nyams sad par bgros nas yang yang zhus pa dang zhal 
[\[79a.2\]]gyis bzhes so/_/sang nyin gtsug lag khang gi phyi rol skye bo mang po 'du ba'i dbus na khri mthon por bshams te spyan drangs pas khri de la bcom ldan 'das shAkya'i rgyal po bzhin du bag tsha ba med par bzhugs nas sngon drang srong gis gsungs pa grags zin pa zhig gam/_de'i rjes su byung ba sngar 
[\[79a.3\]]ma grags pa zhig gdon gsungs pas/_der bzhugs pa thams cad kyis ma la zhes brjod cing ma grags pa zhig 'don par gsol ba btab pa'i ngor/_byang chub sems dpa'i spyod pa la 'jug pa'i bstan bcos chen po gsungs te/_gang tshe dngos dang dngos med dag_/ces bya ba la sogs 
[\[79a.4\]]pa'i tshe bden pa bzhi'i chos nyid mngon sum gzigs shing*/_'phags pa 'jam dpal yang mdun gyi nam mkha' la bzhugs pa skye bo mang pos mngon sum du mthong nas dad par gyur te/_skyes bu dam pa 'di ni blo gros mi zad pa'o zhes mgrin gcig tu sgrogs so/_/de nas bsngo ba'i le'u gsungs 
[\[79a.5\]]pa'i tshe 'jam dpal dang bcas nam mkha'i dbyings su 'phags te mthar mi snang bar gyur kyang*/_tshangs pa'i dbyangs dang bcas pa'i chos kyi sgra ni gzhung ma rdzogs kyi bar du rgyun chad par ma gyur to/_/de nas lho phyogs kyi rgyud sau man+tha dang nye bar byon nas ya mtshan can gyi lta ba 'dzin pa lnga brgya tsam dang*/_
[\[79a.6\]]sprang po bkres pa stong phrag tsam gyi 'tsho ba sbyar nas chos bstan pas sangs rgyas kyi bstan pa la btsud do/_/de'i rjes su nA len+d+rA'i mkhas pa rnams kyis gzhung de yi ger bkod pa'i tshe/_kha che ba rnams kyis sh+lau ka bdun brgya yod pa bzung ba dang*/_yul dbus pa rnams kyis sh+lau ka stong yod pa bzung ste 
[\[79a.7\]]ma mnyam par bslab pa kun las btus pa dang*/_mdo kun las btus pa'ang blta zhes 'byung ba'i bstan bcos gnyis ma rnyed pa la gzungs thob pa'i paN+Di ta gnyis kyis phyis su zhus pas gzhung gi tshad ni yul dbus pa rnams kyis bzung ba ltar dang*/_bstan bcos gnyis ni kho bo'i spo khang gi 
[\[79b\]]
[\[79b.1\]]gdung gseb na paN+Di ta'i yi ge phra mo bris pa zhig yod pas ltos shig ces bstan cing*/_de dag gi bshad pa dang sgrub pa'i lung yang gnang ste bstan pa la phan pa rgya cher mdzad do/_/'dzam gling mdzes par byed pa'i rgyan gyi ya gyal thogs med sku mched ni ji skad du/_'jam dpal rtsa ba'i rgyud las/_
[\[79b.2\]]thog med ces bya'i dge slong ni/_/bstan bcos de ni don la mkhas/_/mdo sde nges don drang ba'i don/_/rnam pa mang po rab tu 'byed/_/'jig rten rig pa ston bdag nyid/_/gzhung 'byed ngang tshul can du 'gyur/_/de yi rig pa grub pa ni/_/sA la'i pho nya mo zhes brjod/_/de yi sngags kyi 
[\[79b.3\]]mthu yis ni/_/blo ni bzang po skye bar 'gyur/_/bstan pa yun ring gnas bya'i phyir/_/mdo yi de nyid don sdud byed/_/lo ni brgya dang lnga bcur 'tsho/_/de lus zhig nas lha yul 'gro/_/'khor ba rnams su 'gro ba na/_/yun ring bde ba rjes myong nas/_/bdag nyid chen po mthar gyis te/_/
[\[79b.4\]]byang chub thob par 'gyur ba yin/_/zhes pa'i lung gis mngon par bsngags pa'i skyes bu de dag ji ltar byon pa'i tshul ni/_dam pa'i chos mngon pa la dgra lan gsum byung ste/_de'ang dang po ni nang pas gaN+DI brdung ba'i sgra la brtags nas de la mu stegs pa rnams khros nas dmag drangs te bsnubs 
[\[79b.5\]]so/_/gnyis pa ni stag gzig gi rgyal po'i skyes kyi mtshan ma la brtags nas khros te dmag drangs nas bsnubs so/_/gsum pa ni mu stegs kyi slong mo ba la bshal chus gtor ba la khros te nyi ma bsgrubs nas bsnubs so/_/de'i tshe bram ze mo su pra kA sha shI lA zhes bya ba nang pa la dad pa zhig 
[\[79b.6\]]'di snyam du sems te/_kye ma bstan pa'i rtsa ba mngon pa 'di ni 'di ltar nub par gyur kyang slar dar bar byed pa ni gzhan 'ga' yang mi snang na bdag ni bud med kyi lus su song bas mi nus mod kyi/_'on kyang lus las khye'u bskyed de/_de la bstan pa dar bar byed du gzhug go snyam ste/_rgyal 
[\[79b.7\]]rigs dang 'dus pa las thogs med dang*/_bram ze'i rigs dang 'dus pa las dbyig gnyen 'khrungs so/_/'khrungs ma thag nas de dag gi lce la gi wang gis a yig 'dri ba la sogs pa blo rno ba'i cho ga rnams byas so/_/cher son pa'i tshe bdag cag gi pha'i las gang yin zhes smras pa la/_
[\[80a\]]
[\[80a.1\]]ma des 'di skad du/_de'i phyir na khyed dag bskyed pa ma yin gyi/_blo sbyong gis bstan pa dar bar byos shig ces gdams so/_/gzhon nu gnyis kyang de ltar bgyi'o zhes gnyis ka'ang chung ngu nyid nas rig pa'i gnas thams cad la 'jug pa'i blo gros shin tu gsal bar gyur 
[\[80a.2\]]te rab tu byung nas sde snod gsum la sbyangs/_de nas gcen gyis theg pa chen po'i bstan pa gsal bar byed pa la dgongs nas ri bo bya rkang gi phug tu byon te lo bcu gnyis kyi bar du byams pa bsgrubs kyang grub pa'i rtags mtshan ma byung nas skyo ste phyi rol du byon pa na/_khyi mo khog smad 'bus 
[\[80a.3\]]gang zhing za ba la khog stod ma shi bar zug pa zhig mthong nas/_der snying rje lhag par skyes nas/_'di ltar 'bu 'di dag bsal na ni 'chi bar 'gyur la/_ma bsal na ni khyi mo 'chi bar 'gyur gyi de bas na rang gi lus las sha bcad de 'bu rnams der bsal bar bya'o snyam ste/_grong khyer du byon 
[\[80a.4\]]nas gseg shang gteng bar bcug ste/_spu gri g.yar nas lus kyi sha bcad de/_srog chags phra mo de dag lag pas bsal na ni shi ba'i dogs pas spyan btsums bzhin par ljags kyi rtse mos len par brtsams pa na de nyid du khyi mo med par rje btsun gyi sku 'od dang 'od zer lham mer bzhugs 
[\[80a.5\]]pa mthong ngo*/_/mthong nas kyang yus pa'i tshul gyis/_kye ma yab gcig bdag gi skyabs/_/ngal brgyas 'bad kyang 'bras ma mchis/_/ci phyir char sprin rgya mtsho'i dpung*/_/gdung bas bsregs te skom tshad 'bebs/_/bdag gis de tsam bsgrubs na rtags kyang ma byung bas thugs 
[\[80a.6\]]rje re chung zhes gsol ba dang rje btsun gyis/_lha yi rgyal pos char phab kyang*/_/sa bon mi rung mi 'khrungs ltar/_/sangs rgyas rnams ni byon gyur kyang*/_/skal ba med pas bzang mi myong*/_/nga dang po nyid nas yod kyang khyod rang gi las kyi sgrib pas ma mthong bar zad do/_/da lta snying rje 
[\[80a.7\]]chen po skyes pas las kyi sgrib pa byang nas mthong ba yin no zhes dang*/_khyod kyi 'dod pa ci zhig gsungs pa la/_theg pa chen po dar bar zhus pas/_nga'i chos gos la 'jus shig gsungs nas yud tsam gyis dga' ldan gyi gnas su khrid de/_lha'i gro skad gcig tu bzhugs nas/_yum gyi mdo 
[\[80b\]]
[\[80b.1\]]rnams dang*/_rnal 'byor spyod pa'i sa chen po pa dang*/_theg pa chen po'i mdo sde mang po dang*/_de dag gi don ston pa'i bstan bcos byams chos lnga rnams gsan te mi yul du byon nas/_dbyig gnyen la sogs pa'i slob ma'i tshogs dpag tu med pa bskrun no/_/brtsams pa'i sgo nas 
[\[80b.2\]]bka'i dgongs pa 'grel pa'i bstan bcos ni/_rnal 'byor spyod pa'i sa la sogs pa rgyas pa'i bstan bcos sa sde lnga dang*/_theg pa chen po'i sdom theg bsdus dang*/_theg pa thun mong ba'i sdom chos mngon pa kun las btus pa gnyis dang*/_byams chos lnga yang yi ger bkod do/_/mngon 
[\[80b.3\]]rtogs rgyan dang yum gyi don ston pa de nyid rnam par nges pa dang*/_rgyud bla ma'i 'grel pa/_mdo dgongs pa nges 'grel gyi 'grel pa dang*/_dkon mchog gsum rjes su dran pa'i 'grel pa la sogs pa mang du mdzad cing 'od byed pa'i sa mngon du mdzad de/_mdor na lo grangs phyed dang nyis 
[\[80b.4\]]brgya'i bar du bstan pa la bya ba byas so zhes grags so/_/slob dpon de'i gcung 'dzam gling mdzes par byed pa'i rgyan bzhi pa mang du thos pa'i mkhas mchog dbyig gnyen ni/_rgyud de nyid las/_lho yi phyogs su bram ze ni/_/yi ge dang po ba bstan pa/_/ston pa'i bstan pa de gtso byed/_/
[\[80b.5\]]mchod rten kun dga' rwa bar gnas/_/ston pa'i gzugs brnyan yid 'ong ba'i/_/sa ni rgya mtsho gnyis mthar thug_/thams cad kyi ni rgyan du byas/_/zhes pa dus gsum gzigs pa mchog gi lung bstan pa'i skyes bu chen po ste 'dis kha cher slob dpon saM g+ha b+ha dra'i drung du byon nas/_bstan 
[\[80b.6\]]bcos bye brag tu bshad pa chen po dang mngon pa sde bdun la sogs pa gsan cing sbyangs pas mthar phyin par mdzad do/_/de nas shrI nA len+dAr byon pas de nyid du gcen gyis theg pa chen po'i bstan bcos kyi rnam grangs mang po brtsams nas bstan pa spel gyin bzhugs pa thos pas/_de la cung zad 
[\[80b.7\]]ma rangs pa'i rnam 'gyur gyis theg pa chen po'i chos dang gang zag la bstings pa'i tshig gis 'di ltar/_kye ma thogs med nags su lo/_/bcu gnyis bar du ting 'dzin bsgrub/_/ting 'dzin ma grub glang chen gyi/_/rgyab khal longs pa'i grub mtha' brtsams/_/zhes smras so/_/de gcen 
[\[81a\]]
[\[81a.1\]]gyis gsan pas tshul bzhin min pa'i log sgrub tu mkhyen nas de ma bsal na mi btub par dgongs nas/_rang gi slob ma gnyis la mdo sde sa bcu pa dang*/_blo gros mi zad pas bstan pa gnyis de'i thad du srod dang tho rangs kyi dus su kha ton byed du btang nas/_de dag gis 
[\[81a.2\]]kyang de bzhin du byas so/_/de'i dus na dbyig gnyen gyis mdo 'don pa gsan pas srod la theg pa chen po rgyu bzang ba tsam zhig rtogs/_tho rangs rgyu 'bras gnyis ka bzang bar rtogs nas sngar gyi skur pa btab pa rjes su dran cing 'gyod pas rang gi lce gcod par brtsams so/_/der mdo 'don pa 
[\[81a.3\]]gnyis kyi mchid du/_des sgrib pa 'byang bar mi 'gyur gyi/_de bas phu bo can du gshegs na de la sgrib pa sbyong ba'i thabs mnga'o zhes smras pa dang thogs med kyi drung du byon no/_/der thog ma nyid du chos kyi 'bel gtam 'ga' zhig byas pas/_gcung po ni spobs pa myur zhing lan thogs pa med 
[\[81a.4\]]par 'byung ba dang*/gcen po de bas cung zad bul zhing lan bzang po 'byung ba la/_gcen gyi gsung las khyod ni skye ba'i phreng ba lnga brgyar paN+Di tar gyur pas da lta yang skyes stobs kyi shes rab che ba yin la/_nga ni de lta bu ma yin pas lhag pa'i lha la 'dri yin lan smra ba yin no zhes byung bas/_der lhag 
[\[81a.5\]]par dad nas/_de nyid bdag la bstan du gsol zhes gsol ba btab pas/_rje btsun la 'dri yi gsungs nas zhus pa dang*/_byams pas 'di so so skye bo yin zhing theg pa chen po la skur ba btab pas tshe 'di la mthong ba'i skal ba med pas/_las sgrib zad par byed pa'i thabs su theg chen gyi 
[\[81a.6\]]mdo'i 'grel pa mang po brtsams pa dang*/_gtsug tor rnam par rgyal ma yi dam du bgyis nas/_phyi ma'i dus na mjal bar lung bstan pa de ltar bsnyad pas shin tu yid ches te/_de'i tshe/_nga yi phu bo klu dang 'dra/_/nga ni char sdod bya dang 'dra/_/klu yi rgyal pos char phab kyang*/_/bya yi 
[\[81a.7\]]mgrin par song ba med/_/ces smras so/_/slob dpon 'dis b+ha ga bi ha ra zhes bya ba na zangs chen 'bru mar gyis bkang ba'i nang du bzhugs nas 'bum sde brgyad cu'am dgu bcu rtsa dgu thugs la bcang ba zhal ton du mdzad cing*/_mkhas pa'i tshogs kyi slob ma'ang 'di las mang bar ma byung bar 
[\[81b\]]
[\[81b.1\]]mngon no/_/'dis mngon pa mdzod kyi tshig le'ur byas pa brtsams te skyes dang bcas pa slob dpon 'dus bzang la bskur bas shin tu mnyes nas/_de'i 'grel pa mdo dang mthun pa zhes bya ba yang byas so/_/brtsams pa'i bstan bcos kyi nyi mas stobs bcu mnga' ba'i bzhed pa gsal bar 
[\[81b.2\]]mdzad pa'i tshul ni/_bka' 'khor lo dang po bstan pa'i gzhir bzung nas chos thams cad kyi mtshan nyid gtan la 'bebs pa mdzod rtsa ba rang 'grel dang bcas pa mdzad de/_rang 'grel 'di nyid brtsams nas slob dpon 'dus bzang la bskur bas/_cung zad ma mnyes par rtsa ba sun 'byin gyi 
[\[81b.3\]]'grel pa 'di lung rigs kyis tshar bcad de pham par bya bar dgongs nas/_bstan bcos lan gyi phung po zhes pa'ang brtsams te rgya gar du 'byon par chas pa na/_de slob dpon dbyig gnyen gyis gsan nas/_slob dpon 'di bye brag tu smra ba'i grub mtha' la mkhas pa yin pas 
[\[81b.4\]]bzlog par yang dka' zhing*/_bzlog pa'i dgos pa yang med pas bdag ni rang byung gi mchod rten bltar 'gro'o zhes bsgrags te bal yul du byon no zhes grags so/_/'khor lo bar pa'i dgongs 'grel chos thams cad rnam par rig pa tsam du ston pa shes rab kyi pha rol tu phyin pa'i 
[\[81b.5\]]gzhung 'grel dang*/_'khor lo tha ma nges don du bshad pa pra kA ra Na sde brgyad dang*/_gzhan yang sa bcu pa dang*/_blo gros mi zad pas bstan pa dang*/_ga ya go ri'i mdo dang*/_chos bzhi pa'i mdo dang*/_sgo drug pa'i gzungs dang*/_chos dang chos nyid rnam par 'byed pa la sogs 
[\[81b.6\]]pa bka' dang bstan bcos kyi 'grel pa mang du mdzad de/_bal po ha ngu zhes pa rab byung gi cha byad la sdom khrims mi bsrung ba chang gi bum pa thogs pa gzigs pas/_bstan pa nyams par dgongs nas thugs skyo ste rnam par rgyal ma'i gzungs bzlog ste bton pas mya ngan las 'das so/_/
[\[81b.7\]]de'i shul du mchod rten brtsigs pa da lta'i bar du yod ces gtam du grags so/_/slob dpon des tshad ma dang*/_mngon pa dang*/_shes rab kyi pha rol tu phyin pa dang 'dul ba rnams bshad pa'i slob ma rang las mkhas par grags pa'i slob ma'i gtso bo bzhi byung ba'i tshad ma rang bas mkhas 
[\[82a\]]
[\[82a.1\]]pa 'dzam gling mdzes pa'i rgyan drug gi nang gses gzhung byed pa'i slob dpon chen po phyogs kyi glang po ni/_dpal dus kyi 'khor lo'i rgyud phyi ma las/_phyogs kyi glang po gzhan la phan pa'i bsam pa btsun pa zla ba pad+ma'i myu gu dang*/_/zhes thams cad 
[\[82a.2\]]mkhyen pa'i bkas lung bstan pa'i bstan 'dzin gyi skyes bu chen po de ni/_ston pa mya ngan las 'das nas lo dgu lhag tsam gyi dus na/_'phags pa ku ru kul+le rang byung du bzhugs pa'i ri dang nye ba'i lho phyogs kyi rgyud du rigs rnams kyi nang nas kun gyis bkur bar 'os pa rgyal rigs su sku 
[\[82a.3\]]'khrungs so/_/cung zad nar son nas brda sprod rig pa la sogs pa'i gtsug lag thams cad la shin tu mkhas par sbyangs nas/_dam pa'i bstan pa la dad par gyur nas rgyal srid kyi bya ba yongs su btang ste/_gnas ma bu'i sde pa'i mkhan po rgyal ba'i dbang po zhes bya ba las rab tu 
[\[82a.4\]]byung ste bslab pa'i gzhi lnga legs par bzung ngo*/_/skabs shig na dpal nA len+d+rAr byon te thams cad mkhyen pa gnyis pa dbyig gnyen gyi zhabs la brten te theg pa gsum la mkhas par sbyangs/_khyad par rnam par rig par smra ba'i grub mtha' dang tshad ma la shin tu mkhas par gyur te/_
[\[82a.5\]]'khor bar 'phyan pa'i rgyu'i gtso bo ma rig pa'i mun pa dpyis 'byin par byed pa'i gnyen po rnam par 'byed pa'i shes rab bskyed pa'i ched du tshad ma la sogs pa'i bstan bcos thor bu brgya rtsar longs pa brtsams so/_/nam zhig na bstan bcos de dag kyang thor bu lta bur song nas lus yongs 
[\[82a.6\]]su ma rdzogs par dgongs nas/_de dag gi brjod bya thams cad tshang zhing lus gcig tu dril nas ston pa'i bstan bcos shig brtsam par bgyi'o snyam du/_lho phyogs ri bo 'bigs byed dang nye ba na rang gi bsti gnas yod pa'i phug pa de'i brag ngos su/_tshad ma'i mdo kun las btus pa'i 
[\[82a.7\]]mchod par brjod pa dang*/_bshad par dam bca' ba'i tshigs su bcad pa bris pa ni 'di ltar/_tshad mar gyur pa 'gro la phan bzhed pa/_/ston pa bde gshegs skyob la phyag 'tshal nas/_/tshad mar bsgrub phyir rang gi gzhung kun las/_/btus te sna tshogs 'thor rnams 'dir gcig bya/_/
[\[82b\]]
[\[82b.1\]]zhes pa 'di dag rdo thal gyis bris ma thag nas sa g.yo ba dang*/_'od 'byin pa dang*/_sgra chen po 'byung ba dang*/_mu stegs kyi ston pa rnams kyi byin pa rengs pa la sogs pa'i ltas kyi khyad par mang po byung ngo*/_/de'i tshe mu stegs kyi ston pa nag po thub rgyal zhes bya bas brtags pa na tshigs 
[\[82b.2\]]su bcad pa de'i mthur shes pas/_slob dpon bsod snyoms la bzhud pa'i skabs su 'ongs nas lan gnyis su bsubs so/_/lan gsum par slob dpon gyis slar yang bris nas de'i mjug tu/_su zhig ngas bris pa'i tshigs su bcad pa 'phyi ba ku re dang kyal ka'i phyir yin na dgos pa 
[\[82b.3\]]rgya chen po yod pas ma dbyi/_phrag dog gi dbang gis yin na blo la yod pa'i phyir dbyi bar mi nus so/_/gal te rtsod pa'i phyir yin na lus dngos su ston cig brtsad par bya'o zhes bris so/_/de mthong nas brtsad pa'i phyir kho 'ongs nas bstan pa rgyal du btsugs te brtsad pas slob dpon lan 
[\[82b.4\]]gsum gyi bar du rgyal te/_khyod nang pa'i bstan pa la 'jug dgos gsungs pas/_shin tu khros shing kha nas me sbar te slob dpon gyi yo byad phal cher bsregs so/_/de la slob dpon thugs skyo ste/_kye ma bdag gis mu stegs 'di gcig pu'i don yang bya bar mi nus na/_sems can 
[\[82b.5\]]thams cad kyi don bya ba lta zhog_de bas zhi ba'i bde ba mngon du bya'o snyam du dgongs nas/_bdag gi thod le kor 'di nam mkhar 'phangs nas/_ji srid 'di sa la lhung ba na sems bskyed btang ngo zhes dam bcas nas 'phangs pas/_sa la ma lhung ba'i bar de nyid du 'jam dpal byon te/_
[\[82b.6\]]bu kye ma khyed theg pa dman dang phrad las blo gros ngan pa skyed/_/khyod kyis sangs rgyas ma thob bar du dge ba'i bshes su nga nyid 'gyur/_/mu stegs tshogs kyis khyod kyi bstan bcos 'di la gnod par nus min te/_/phyi ma'i dus na bstan bcos kun gyi mig gcig tu ni 'di 'gyur ro/_/zhes 
[\[82b.7\]]gnang ba byin te lung bstan pa'i bstan bcos chen po tshad ma kun las btus pa brtsams so/_/gzhan yang de'i rang 'grel dang*/_dmigs pa brtags pa rtsa 'grel dang*/_dus gsum brtag pa dang*/_rig pa la 'jug pa dang*/_phyogs chos dgu'i 'khor lo la sogs pa mang du 
[\[83a\]]
[\[83a.1\]]mdzad pa'i sgo nas bstan pa shin tu rgyas par mdzad do/_/slob dpon de'i slob ma dbang phyug sde ni rig pa'i gnas thams cad la mkhas par gyur te/_des kun las btus kyi 'grel bshad mdzad do/_/dbang phyug sde'i slob ma ni/_rigs par smra ba thams cad kyi gtsug 
[\[83a.2\]]gi nor bu lta bu 'dzam gling mdzes par byed pa'i rgyan drug las/_gzhung 'grel bar byed pa'i slob dpon chen po dpal ldan chos kyi grags pa ni/_'jam dpal rtsa ba'i rgyud las/_yi ge d+ha zhes sdom brtson nyid/_/lho yi phyogs su rnam par grags/_/pha rol rgol ba bzlog nas kyang*/_/
[\[83a.3\]]de bzhin sdom brtson sngags kyang 'grub/_/ces lung bstan pa ltar/_lho'i phyogs kyi rgya mtsho dang nye ba'i yul kAny+tsi na ga ra zhes bya ba'i phyogs na mur 'dug pa'i bram ze'i rigs su skye ba bzhes shing*/_chung ngu'i dus nas brda sprod pa'i rig pa la legs par 'byongs nas/_bram ze'i rigs 
[\[83a.4\]]kyi dbang phyug gi cho ga bya ba'i phyir rang gi zhang po mu stegs kyi paN+Di ta gzhon nu ma lan zhes bya ba las rtswa muny+dza dang tshangs skud la sogs pa bram ze'i yo byad rnams bslangs pas/_zhang pos glan pa khyod la chas mi ster zhes smras nas bskrad pa na/_gzhon nu'i bsam pa yo byad mi sbyin na yang 
[\[83a.5\]]ngan smras kyi kha phru 'thor ba mi rigs so/_/'on kyang mu stegs thams cad pham par byed pa zhig bya'o snyam nas/_nang pa'i bstan pa la rab tu byung nas sde snod gsum la sbyangs so/_/khyad par slob dpon dbang phyug sde las tshad ma kun las btus pa tshar gsum gsan te/_de'ang gnyis 
[\[83a.6\]]pa'i dus nas slob dpon dbang phyug sde las mkhas par gyur te/_slob dpon phyogs kyi glang po'i dgongs pa ji lta ba bzhin brjod pas shin tu mnyes nas/_khyod kyis nga'i grub mtha' nor ba thams cad phyogs sngar gyis la kun las btus kyi 'grel pa rtsoms shig ces rjes su gnang ngo*/_/
[\[83a.7\]]gzhan yang grub mtha'i gnad thams cad rtogs dgos par dgongs nas slob dpon bran gyi rnam par brdzus nas grangs can pa'i gsang tshig rnams kyang ma lus pa mkhyen par mdzad nas/_chos dang mthun pa'i rtsod pas rgol ba ngan pa thams cad tshar bcad de chos kyi lam la bkod do/_/
[\[83b\]]
[\[83b.1\]]de'i tshe/_gal te chos kyi grags pa yi/_/smra ba'i nyi ma nub pa na/_/chos rnams gnyid log yang na shi/_/chos ma yin rnams da gdod long*/_/zhes ched du brjod skad do/_/khyad par brtsams pa'i bstan bcos ni/_rtog ge rab tu byed pa sde bdun dang*/_rnam 'grel le'u dang 
[\[83b.2\]]po'i rang 'grel mdzad do/_/de'i 'phros le'u phyi ma gsum gyi 'grel pa lha dbang blor brtsams su bcug nas des lan gcig lan gnyis kyi bar du brtsams te gzigs su phul bas gnyis ka'ang chu dang mer sbyangs par grags shing*/_yang lan gcig brtsams nas gzigs par 
[\[83b.3\]]phul bas tshig zur gyi mtshon pa'i don rnams dang 'phros don rnams ma gtogs pa'i dngos su bstan pa'i don rnams byung 'dug gsungs so/_/de'i slob ma shAkya blos de'i 'grel bshad byas so/_/de'i slob ma rgyan mkhan pos spur las lung blangs te 'grel bshad mdzad do/_/mngon 
[\[83b.4\]]pa rang bas mkhas pa slob dpon blo gros brtan pa ni/_slob dpon dbyig gnyen gyis 'bum sde brgyad cu zhal 'don du mdzad pa'i tshe/_de'i nye 'khor du phug ron zhig rtag tu gnas pa des chos kyi sgra de rna ba'i dpyid du nos so/_/dus nam zhig gi tshe na phug ron de tshe 'phos te mtha' 'khob kyi 
[\[83b.5\]]phyogs na dmangs rigs kyi skye ba'i myu gu yongs su bzung ngo*/_/gang gi tshe byis pa de btsas ma thag nas sngon gyi bag chags bzang po'i sa bon yongs su sad de nga'i slob dpon gang du bzhugs zhes 'dri'o/_/der khyod kyi slob dpon su zhig ces smras pa na dbyig gnyen no zhes smra'o/_/de'i tshe yul 
[\[83b.6\]]dbus su 'gro ba'i tshong pa rnams la phas dris pas dbyig gnyen zhes bya ba da lta yang bzhugs so zhes thos so/_/de nas cung zad cig cher son pa na slob dpon dbyig gnyen can du bskyal nas/_slob dpon gyis de la yi ge'i phyi mo ston pa nas brtsams te rig pa'i gnas thams cad tshar 
[\[83b.7\]]phyin pa'i bar du bslabs so/_/de chung ngu'i dus nas rang gi bza' ba'i sran ma nas phud blangs te/_rgyun gyi dbang po na sgrol ma'i sku rten bzhugs pa de'i phyag tu phud phul nas gzod rang gis bza' bar bya'o snyam ste lan 'ga' zhig gi bar du phul yang sa la lhung ngo*/_/slar yang sngon du 'phags mas 
[\[84a\]]
[\[84a.1\]]ma bzhes par rang gis zos na mi rung snyam ste/_sran ma zad zad kyi bar du phul yang lhung ba na byis pa ngus so/_/de la rje btsun mas zhal dngos su bstan nas ma ngu bar khyim du song shig dang*/_ngas khyod la byin gyis brlab kyis byin gyis brlabs so gsungs/_
[\[84a.2\]]de nas brtsams te shes bya thams cad la thogs pa med pa'i blo gros skyes shing*/_dam pa'i chos dkon mchog brtsegs pa la sogs pa'i mdo sde mang po'i tshig don ma lus pa khong du chud de/_dkon mchog brtsegs pa la 'grel pa mdzad par grags so/_/mdor na de skad du/_bstan 
[\[84a.3\]]bcos kun gyi dbang gcig la/_/slob dpon blo gros brtan pa nyid/_/ces mkhas pa d+harma kIrti la sogs pa mang pos bsngags par brjod pa'i rol mo phyogs bral 'gro ba'i rna ba'i bcud du len pa byung ngo*/_/skabs su bab pa brtsams pa'i bstan bcos kyi sgo nas rgyal ba'i 
[\[84a.4\]]dgongs pa ji lta ba bskyangs pa'i tshul ni/_mdzod kyi 'grel pa gnam lcags thog gzer dang*/_chos mngon pa kun las btus kyi 'grel pa pra kA ra Na sde brgyad kyi 'grel pa la sogs pa'i bstan bcos mang du mdzad do/_/slob dpon dbyig gnyen gyi slob ma shes rab kyi pha rol tu 
[\[84a.5\]]phyin pa rang las mkhas pa 'phags pa rnam grol sde ni/_slob dpon sangs rgyas 'bangs kyi dbon du 'khrungs shing*/_chung ngu nas dbyig gnyen gyi zhabs la gus pas bsnyen cing rig pa'i gtsug lag mang po la thugs su chud pa dang*/_bye brag tu rgyal ba'i yum gyi gzhung lugs mtha' dag la 
[\[84a.6\]]shin tu mkhas par gyur cing*/_rab tu dga' ba'i sa la bde bar reg pa'i yon tan mang po rgyud la 'khrungs par grags shing*/_gang gis rdzogs pa'i sangs rgyas nyid las chos kyi bdud rtsi yang mngon sum du mnyan pa'i skal ba dang ldan par gyur te/_chos kyi tshul thams cad la som 
[\[84a.7\]]nyi yongs su bral nas/_rje btsun byams pa'i mngon par rtogs pa'i rgyan nyi khri dang sbyar ba'i 'grel pa nyi khri snang ba zhes bya ba mdzad do/_/de'i slob ma btsun pa rnam grol sde ste/_des kyang nyi khri rnam par 'grel pa brtsams so/_/slob dpon seng ge bzang po ni rgyal rigs las rab tu 
[\[84b\]]
[\[84b.1\]]byung ba/_bde bar gshegs pa'i bka' lung rab 'byams la mkhas pa dang*/_khyad par du shes rab kyi pha rol tu phyin pa'i don 'chad pa la 'jigs pa med pa'i dbang brnyes par gyur to/_/dus gzhan zhig tu shar phyogs kha sar+pa Nir bzhugs pa na/_nub gcig gi rmi lam du nam mkha' 
[\[84b.2\]]la sprin gyi phung po dkrigs pa'i khrod na 'dir rje btsun byams pas brgyad stong pa gsung ngo zhes lha'i bu mang pos mchod pa byed pa tsam mthong ste der yun du bltas pas rje btsun byams pa zhal gyi dkyil 'khor btso ma gser gyi mdangs dang ldan pa spyi bo'i gtsug na gser gyi mchod rten 
[\[84b.3\]]gyis spras pa/_phyag g.yas pas chos 'chad kyi phyag rgya mdzad pa cig mthong ngo*/_/mthong nas kyang de la phyag dang mchod pa byas nas 'di skad du/_rje btsun gyi bstan bcos la 'grel pa mang du mchis na gang gi rjes su 'jug par bgyi zhes gsol pa dang*/_thams cad kyi gzhung 
[\[84b.4\]]legs par rtogs la 'thad pa bsdus te khyod kyis phyogs gcig tu rtsoms shig ces bya bas bskul lo/_/mnal sad pa dang 'phags pa'i bka' rjes su bsgrub pa'i phyir nub phyogs su byon te/_tsha ba gsum gyi gtsug lag khang du dpal ldan chos skyong zhes bya bas sbyin bdag 
[\[84b.5\]]byas te/_brgyad stong pa'i 'grel chen dang*/_nyi khri bsdus don le brgyad ma dang*/_don gsal 'grel pa dang*/_bsdus don rtogs par sla ba la sogs pa mang du mdzad do/_/slob dpon dbyig gnyen gyi slob ma 'dul ba rang las mkhas pa yon tan 'od ni bram ze'i rigs su skyes 
[\[84b.6\]]nas/_bdag dang gzhan gyi grub pa'i gzhung lugs rgya mtsho chen po lta bu'i don la bsnyengs pa mi mnga' ba'i blo gros kyi dkyil 'khor rnam par rgyas pa/_'phags pa gzhi thams cad yod par smra ba'i 'dul ba 'dzin pa thams cad kyi gtsug gi nor bu lta bur gyur te dgung lo brgya phrag 
[\[84b.7\]]bzhi'i bar la sems can gyi don mdzad do/_/bye brag tu bde bar gshegs pa'i bstan pa rin po che'i rtsa bar gyur pa'i dam pa'i chos 'dul ba'i bdud rtsi ma lus pa gsal bar byed pa'i bstan bcos kyi phreng ba ni/_'dul ba mdo dang*/_de'i rang 'grel dang*/_karma sha tam dang*/_byang 
[\[85a\]]
[\[85a.1\]]chub sems dpa'i sa'i tshul khrims kyi le'u'i 'grel pa la sogs pa mang du brtsams so/_/slob dpon chen po shAkya 'od ni ma ga d+hA'i mkhan po bsod nams grags pa dang zhi ba'i 'od rnams las 'dul ba'i sde snod mnyan cing sbyangs pa mthar phyin par mdzad 
[\[85a.2\]]pas chos 'dul smra ba mchog gi khri la bzhugs te/_'dul ba sum brgya pa dang*/_rang 'grel 'od ldan la sogs pa mang du mdzad do/_/brda sprod pa ji ltar byung ba'i tshul ni/sngon sum cu rtsa gsum na brda sprod smra ba sar+b+ba dz+nyA zhes bya ba byung ste/_des sar+b+ba dz+nyA byA ka ra Na zhes bya ba'i 
[\[85a.3\]]sgra'i bstan bcos mdzad do/_/de las lha'i dbang po brgya byin gyis bslabs pas mkhas par gyur nas in+d+ra byA ka ra Na zhes bya ba'i bstan bcos chen po mdzad do/_/de las drang srong phur bus bslabs nas mkhas par gyur pa dang*/_lha'i bu rnams la brda sprod pa ston pa'i 
[\[85a.4\]]slob dpon du bskos pas lha'i bla ma'am sgra mkhan zhes bya bar grags te/_'on kyang nga rgyal che bar gyur pas slob ma rnams kyang shin tu bsten dka' bar byung ste/_de'i nga rgyal rnam par gzhil ba'i phyir du/_lha'i dbang pos phur bu la gser gyi bum pa gcig bskur te phyi'i rgya mtsho las 
[\[85a.5\]]chu len du btang ngo*/_/des kyang dbang po'i ltar mnyan te rgya mtsho nas chu blangs te phul ba dang*/_brgya byin gyis chu de las ku sha'i rtse mos thigs pa gcig blangs pa phur bu'i lag pa la bzhag ste/_'di skad du/_brda sprod pa'i bstan bcos ni rgya mtsho chen po tsam mo/_/kho bos 
[\[85a.6\]]khong du chud pa ni bum pa'i chu tsam mo/_/khyod kyis shes pa ni chu'i thigs pa de tsam mo zhes smras pa dang*/_de yi mug par gyur te slan chad du sgra mi 'chad par dam bcas so/_/de'i tshe slar yang brgya byin gyis 'on te rang gis gang dag shes pa nas gzhan la ston cig dang phan thogs 
[\[85a.7\]]par 'gyur ro zhes gsungs/_sngar gyi dam bca' ba dang mi 'gal ba'i phyir/_ji skad du/_tshes brgyad slob dpon nges par 'joms/_/bcu bzhi la ni slob ma 'joms/_/gnam stong la ni rig pa 'joms/_/tshes gcig la ni thams cad 'joms/_/zhes bya ba'i dus 
[\[85b\]]
[\[85b.1\]]gnyen pa bzhi po bsrungs nas/_de las gzhan rnams la ston par khas blangs so/_/dbang pos byas pa'i brda sprod pa ni mi'i yul du 'ong re zhig dar bar gyur to/_/de'i 'og tu bram ze pA Ni ni byung ste/_de ni thog ma nyid nas brda sprod pa'i rig pa slob pa'i 'dun pa chen pos mtshan 
[\[85b.2\]]mkhan la lag ris bstan pas byA ka ra Na shes pa'i mtshan bzang ci yang mthong bar ma gyur mod/_mtshon rnon po dag gis lag ris legs par bcos te bslab par brtsams kyang slob dpon ma rnyed do/_/de nas ma hA de wa bsgrubs pas ji tsam zhig na lha'i zhal gyi dkyil 'khor mngon 
[\[85b.3\]]sum bstan te 'dod pa dris so/_/des kyang brda sprod pa shes par 'tshal lo zhes smras pas/_lha de nyid kyis/_a i u zhes bya ba la sogs pa gsungs te byin gyis brlabs pas de'i mod la brda sprod thams cad shes pa yin no zhes 'ga' zhig 'chad la/_nang pa rnams ni 
[\[85b.4\]]'phags pa spyan ras gzigs bsgrubs pas de ltar du shes par 'chad de/_de ci'i phyir zhe na/_'jam dpal rtsa ba'i rgyud las/_bram ze'i khye'u pA Ni ni/_/nges par nyan thos byang chub tu/_/nga yis lung bstan byas pa yin/_/'jig rten dbang phyug bdag nyid che/_/de yang 
[\[85b.5\]]de yi sngags grub bo/_/zhes dang*/_lang+kar gshegs pa las kyang*/_sgra byed pa ni pA Ni ni/_/zhes lung du bstan pa'i slob dpon chen po des pA Ni byA ka ra Na zhes bya ba sh+lau ka nyis stong yod pa byas so/_/de la klu'i rgyal po nor rgyas kyi bus ma hA b+hA Sha zhes bya ba'i 'grel pa byas pa la sogs 
[\[85b.6\]]pa mang du yod do/_/ka lA pa'i mdo ni slob dpon chen po klu sgrub kyi sbyin bdag tu gyur pa'i rgyal po bde spyod la btsun mo sgra rig pa cung zad shes pa zhig yod de/_nam zhig gi tshe khrus kyi ched du chu la zhugs pa'i dus na rgyal pos de la chab kyi zegs mas gtor ba dang*/_des ma mo da kA sIny+tsa 
[\[85b.7\]]zhes pa bdag la chu ma 'thor zhes pa saM skr-i ta'i skad kyis smras pa la/_rgyal pos 'phral skad dang sbyar te til gyi la du slong zhes bya bar go ste/_bran mo la til gyi la du bskur ro/_/de'i tshe btsun mo 'di snyam du/_saM skr-i ta'i skad cung zad kyang mi shes pa'i rgyal po ba lang lta bu 'di dang 
[\[86a\]]
[\[86a.1\]]lhan cig tu gnas pa bas shi ba bla'o snyam ste yi mug par gnas pa rgyal pos shes te/_ngas kyang brda sprod pa bslab par bgyi'o zhes spro ba bsring ngo*/_/gang gi tshe rgyal po'i zhang po dbang phyug go chas rgyal pos bsten par 'os pa'i slob dpon mkhas pa yang rnyed par dka' 
[\[86a.2\]]zhing*/_rnyed par gyur kyang yun ring du thogs pas rgyal srid kyi bya ba 'chor bar 'gyur bas des na bdag gis 'dod pa'i lha bsgrubs te legs par shes par byas nas rgyal po la tshegs chung ngus bslab par bgyi'o zhes smras te/_des gzhon nu kArti ka bsgrubs pas zhag bdun nas gzhon 
[\[86a.3\]]nu gdong pa drug dang ldan pa/_rma bya'i bzhon pa la bcibs te mdung thung gis lag par spras pa'i rnam pa can du byung ste/_rigs kyi bu khyod la ci zhig 'dod ces dris pa la/_des kyang sgra shes par 'tshal lo/_/lha'i zhal nas/_sid+d+ho\u0f85 war+Na sa mAm+nA ya zhes bya ba nas mtshams sbyor 
[\[86a.4\]]rkang pa lnga dang*/_ming rkang pa drug dang*/_kun bshad pa rkang pa bzhi rnams bshad pas/_lha'i byin gyis brlabs dang rang gi bag chags sad pas legs par shes te/_tshim pa'i rlom pas des chog par 'tshal lo zhes smras so/_/de nas rma bya'i bzhon pa gdong bsgyur te song ba dang*/_de'i 
[\[86a.5\]]tshe bstan bcos 'di'i ming ci yin snyam nas/_de wa shAs+t+ra nA ma ki ho zhes smras pas/_lha'i zhal nas ka lA pa sU tra zhes gsungs pa dang*/_rma bya'i mdongs kyi kha dog la legs pa'i cha mang po bsags pa ston pa dang gnyis ka 'dzom pas bstan bcos la'ang legs pa'i brjod bya thams cad 
[\[86a.6\]]tshang bar shes nas ka lA pa sU tra zhes btags so/_/yan lag cung zad ma rdzogs pa kun bshad pa rkang pa bzhi dang kr-i ta rkang pa drug ni/_dbang phyug go cha dang bram ze mchog sred kyis kha bskang byas par grags so/_/de nas rgyal po la bslabs pas myur du shes te/_bdag gi lag g.yas 
[\[86a.7\]]pad+ma yod/_/g.yon pa la ni ut+pa la/_/yu ba 'jam dang rtsub pa dag_/gang 'dod smros shig bzhin bzang ma/_/zhes pa bskur bas btsun mo'ang mgu'o/_/rgyal pos 'di la don 'grel zhig mdzad pa bde spyod kyi byA ka ra Na zhes bya ba sh+lau ka lnga brgya pa cig yod ces grags so/_/de la 
[\[86b\]]
[\[86b.1\]]brten nas paN+Di ta bram ze u gra b+hU ti ste grags 'byor dang*/_durga sing+ha dang*/_kha che'i paN+Di ta rat+na ts+tsha tra dang*/_slob dpon spyan gsum 'bangs kyis byas pa'i 'grel bshad la sogs pa mang du yod do/_/slob dpon tsan+d+ra go mi ni shar phyogs b+hang+ga lar 'khrungs shing gzhon nu nas mkhas 
[\[86b.2\]]par gyur te/_mu stegs kyi paN+Di ta brda sprod pa'i dbang phyug ces bya ba sgra rig pa smra ba kun gyis ma thub pa des phyi dang nang gi bstan pa rgyal ba'i ru mtshon du bzhag ste rtsod pa'i phyir byung ba'ang*/_slob dpon 'dis byis par gnas pa'i dus nas tshar bcad de paN+Di ta 'khor dang bcas pa nang 
[\[86b.3\]]pa'i bstan pa la bcug go_/b+ha ren+d+ra'i rgyal po'i bu mo tA rA zhes pa dang lhan cig bzhugs pa na/_dus gcig gi tshe g.yog mos rje mo la tA rA zhes bos pa gsan pas/_yi dam gyi lha'i mtshan dang mthun pas mi rung bar dgongs nas 'byon par chas pa dang*/_rgyal pos nga'i 
[\[86b.4\]]bu mo dang lhan cig mi 'dug na gang+gA la skyur cig ces de ltar du bskyur ba'i tshe/slob dpon gyis sgrol ma la bstod pa mdzad pas/_sgrol mas zhal bstan nas chu'i dbus su gling sprul te mi 'jigs par byin gyis brlabs pas deng sang yang tsan+d+ra gling zhes bya ba grong dang grong rdal du 
[\[86b.5\]]bcas pa yod par grags so/_/gtam de thos pas b+ha ren+d+ra'i rgyal po'ang slar dad par gyur te bla ma nyid du bkur ro/_/mthar gyis nA len+d+rAr byon te/_slob dpon zla ba grags pas chos 'chad pa'i sar gdugs shig khyer te phyin pa na/_slob dpon zla ba grags pas 'di nga la rtsod pa'i 
[\[86b.6\]]phyir 'ongs so dgongs nas yon tan ci shes dris pas/_sgra pA Ni dang*/_'jam dpal mtshan brjod dang*/_bstod pa brgya lnga bcu pa gsum shes gsungs pas/_slob dpon tsan+d+rA go mi yin nam gsungs pas/de ltar du grags so zhes gsungs so/_/'o na dge 'dun gyis 
[\[86b.7\]]bsu ba byed pas re zhig phar thegs shig gsungs pa na/_nga dge bsnyen la dge 'dun gyis bsu bar byar mi rung byas pas/_shing rta'i steng du 'jam dpal bzhugs nas de'i rgyab tu khyed bzhugs shig_'jam dbyangs la bsu ba byed pa'i lugs su bya'o gsungs nas de ltar 
[\[87a\]]
[\[87a.1\]]byas so/_/de'i dus su slob dpon gyis rnga yab g.yob cing 'jam pa'i dbyangs de la bstod pa sh+lau ka bcu bzhi pa mdzad pas/_'jam pa'i dbyangs kyi zhal nas nga la de tsam gyi yon tan mchis sam gsungs nas dbu yon mdzad pas rten de la 'jam dbyangs dbu yon 
[\[87a.2\]]ma zhes grags so/_/rtsod pa mdzad pa'i dus su tsan+d+ra go mi la 'phags pa'i rdo sku gcig gis slob kyin yod pa zla ba grags pas gzigs nas 'phags pa nye ring ma mdzad cig gsungs pas skyengs te phyag mdzub kye re lus pa la spyan ras gzigs mdzub kyer ma zhes bya bar grags so/_/yang 
[\[87a.3\]]dbul po zhig gis slob dpon la nor bslangs pa na/_slob dpon la nor med par sgrol ma'i sku brnyan zhig la gsol ba btab pas/_phyag gdub la sogs pa'i rin po che'i rgyan rnams byin pas sgrol ma rgyan med ma zhes bya bar grags so/_/de la sogs pa'i yi dam gyi lhas rjes 
[\[87a.4\]]su bzung ba'i lo rgyus mang du yod do/_/de nas sman dpyad la sogs pa'i bstan bcos mang du brtsams pas/_'jig rten dbang phyug gi bkas theg pa chen po'i bstan bcos mang du rtsoms shig dang sems can la phan pa che bar 'gyur ro zhes bskul nas/_zla ba sgron me'i 'grel 
[\[87a.5\]]pa dang*/_sdom pa nyi shu pa dang*/_sku gsum la 'jug pa la sogs pa mdzad do/_/de'i tshe slob ma rgyal rigs kyi dge slong zhig babs nas sdig pa sna tshogs spyod pa gzigs pas de 'dul ba'i phyir du slob ma la spring ba dang*/_tsan+d+ra pa'i mdo dang*/_yi ge'i mdo dang*/_byings 
[\[87a.6\]]kyi mdo dang*/_nyer bsgyur dang*/_uN dang*/_sub dang ting la sogs pa mdzad nas btul lo/_/dus der slob dpon zla ba grags pas mdzad pa'i sgra'i bstan bcos kun du bzang po zhes bya ba tshigs su bcad par byas pa legs pa zhig yod pa de nyid dar che bar gyur pas/_
[\[87a.7\]]tsan+d+ra go mis 'phags pa la bdag gi de dar bar gsol ba btab pas/_kun du bzang po dar 'phro chad nas tsan+d+ra pa dar bar gyur to/_/de'i tshe slob dpon zla ba grags pa thugs chad de bstan bcos khron pa la 'phangs pas khron pa de la tsan+d+ra khron pa zhes grags shing*/_de nas chu 
[\[87b\]]
[\[87b.1\]]'thungs pa rnams blo rno bar 'gyur ro zhes grags so/_/de la brten nas slob dpon de'i zhang po chos kyi 'bangs dang*/rat+na ma ti dang*/_paN+Di ta zla ba gang ba dang*/_paN+Di ta rA dza shrI la sogs pas mdzad pa'i 'grel pa mang du byung ngo*/_/brda sprod pa dbyangs can gyi mdo ni/_rgya gar lho 
[\[87b.2\]]phyogs ma hA rASh+Ta zhes bya ba'i yul khams su bram ze'i gtsang ma'i rigs su 'khrungs pa/_tshangs par spyod pa'i bslab pa la gnas pa'i dge bsnyen rjes su 'byor pa rang bzhin bzang po zhes bya ba/_rig byed thams cad dang bye brag tu brda sprod pa'i gzhung la mkhas pa zhig byung ngo*/_/
[\[87b.3\]]dus gzhan zhig tu yul dbus su phyin te/_bram ze'i paN+Di ta stong phrag lhag tsam dang*/_gzhan yang rig byed smra ba'i mkhas pa mang po tshogs pa'i khrod du brda sprod kyi gzhung las brtsams pa'i 'bel gtam nyin zhag tu sbrel bar byas pa na/_skyes bu'i ming la rnam dbye bdun pa'i 
[\[87b.4\]]mang po'i tshigs su pra byin pa la puM su zhes 'don dgos pa/_slob dpon gyis puM k+Shu zhes thal te/_/de'i rkyen gyis slob dpon thugs mug ste rang nyid shi bar brtsams pa na/_dus de nyid du dbyangs can mas zhal bstan te bu de lta bu'i 
[\[87b.5\]]las rtsom par byed mi dgos kyi/_de dang mthun pa'i mdo yod pa ngas bstan par bya'o zhes dbugs phyung nas/_brda sprod pa'i gzhung gzhan las khyad par du 'phags pa'i mdo mtshams sbyor le'u lnga dang*/_ming le'u bcu gnyis dang*/_kun bshad pa le'u bcu gsum dang*/_kr-i ta 
[\[87b.6\]]le'u gcig ste le'u sum cu rtsa gcig pa 'di nyid skad cig gi yun du rdzogs par gsungs nas/_slob dpon gyis mdo 'di 'grel pa dang bcas pa mtshan mo de la bris te/_de'i 'phral la dpe shog kyang rnying pa ltar song ngo*/_/sang nyin rgol ba rnams kyi gnas su phyin te bstan pas thams 
[\[87b.7\]]cad mgu bar gyur pa dang*/_slar yang sngar gyi lo rgyus dang bcas pa rgyas par bstan pas thams cad kyang ngo mtshar che bar gyur cing brda sprod pa'i gzhung gzhan las khyad par 'phags par bkur ro/_/mdo de la brten nas phyi nang gi paN+Di ta rnams kyis byas pa'i 'grel pa mang du yod 
[\[88a\]]
[\[88a.1\]]par grags so/_/de tsam gyis ni bdag cag gi ston pa thub pa'i dbang po sras dang bcas pa'i rnam par thar pa dag gi rjes su 'jug cing rjes su slob par 'dod pa'i blo ldan rnams la phan pa dang bde ba kun gyi 'byung gnas dam par gyur pa'i sangs rgyas bcom ldan 'das 
[\[88a.2\]]kyi bstan pa rin po che 'di nyid 'jig rten gyi khams su ring por gnas pa'i thabs la shin tu gus pa bgyid dgos so zhes spro ba skyed pa'i dgos pa dam pas nye bar drangs te/_bstan pa'i gtad rabs rnams dang*/_dzam+bu'i gling 'di mdzes par byed pa'i mkhas pa rgyan drug dang mchog 
[\[88a.3\]]zung la sogs pa ji ltar byon pa dang*/_bstan pa la bya ba ji ltar byas pa'i tshul thor bu ba mdo tsam du smos pa yin la/_de las gzhan pa'i 'grel byed kyi slob dpon ji snyed byon pa rnams kyi rnam par thar pa re re zhing brjod pa la ni ma lus pa'i 'byung khungs btsal ba yang dka' zhing*/_
[\[88a.4\]]phal che ba zhig ni rig pa'i gnas kyi gtsug lag rnams dang*/_bye brag tu sdom pa rin po che rnam pa gsum dang rjes su 'brel pa'i bshad pa dang*/_lung 'bogs pa dang*/_gdams ngag 'doms pa dang*/_rgyud sde rin po che rnams kyi dbang ka dang*/_byin gyis brlab pa dang*/_rjes 
[\[88a.5\]]su gnang ba dang*/_bshad ka la sogs pa gcig nas gcig tu brgyud cing ji ltar byung ba'i tshul dang rnam par thar pa rnams ni so so'i chos 'byung dang rtogs pa brjod pa rnams su 'byung yang*/_'di na mthong thos gang dag byung ba tsam gleng ba la yang yi ge'i khur gyi ngal ba'i rgyus ma bris 
[\[88a.6\]]shing*/_de las gzhan pa'i dgongs 'grel gyi bstan bcos tha dad pa'i rtsom pa po'i slob dpon rnams dang sgyur ba po'i lo tsA ba rnams kyi mtshan gyi phreng ba tsam shes par 'dod pa la ni 'og tu chos tshan rnams kyi mtshan byang smos pa'i skabs su legs par bltas pas shin tu gsal bar 
[\[88a.7\]]'gyur ro/_/gzhan du bstan bcos rin po che 'di dag la da lta'i skabs su lung rgyun thor bu ba bzhugs pa rnams kyi brgyud pa'i mtshan gyi phreng ba rim par bstar ba zhig byung na shin tu 'thad pa'i gnas su rigs na'ang 'dir yi ge [{]mangs kyis [,]mang gis [}]dogs pa la sogs pas slar yang gzhan du 
[\[88b\]]
[\[88b.1\]]rnam par spro bar bya'o/_/de dag gis ni 'phags pa'i yul gyi bstan skyong chen po rnams kyis bstan pa la bya ba byas pa'i tshul ji ltar rigs pa ngag gi lam nas re zhig gleng zin to//_//da ni gangs can yul gyi bstan skyong chen po rnams kyis bstan pa la bya ba byas pa'i tshul la bstan pa snga dar dang*/_
[\[88b.2\]]phyi dar gnyis so/_/dang po bstan pa snga dar la/_spyir bod kyi rgyal po'i brgyud pa ni/_'phags pa'i yul gyi ko sa la'i rgyal po gsal rgyal gyi sras lnga tshigs su bshad pa dang*/_rgyal po gzugs can snying po'i sras chung ba stobs chung ste de'i sras lnga tshigs su bshad pa dang*/_bat+sa la'i 
[\[88b.3\]]rgyal po 'char byed kyi sras su bshad pa ste/_'dod tshul gyi rnam pa tha dad pa mchis shing*/de las phyi ma 'di'i lugs la ni/_rgyal po 'char byed la sras mig mas lcibs kyis 'gebs pa dang*/_sor mo rnams drwa bas 'brel ba'i mtshan dang ldan pa zhig byung ste/_de nyid legs 
[\[88b.4\]]pa ma yin pa'i mtshan mar bzung nas/_zangs kyi sgrom bu kha sbyar gyi nang du bcug ste chu bo gang+gA la bskur ba mthar gyis zhing pa rnams kyis rnyed de/_de la mthun pa'i rkyen du 'gyur ba dag gis tshul bzhin du bskyed du bsring bar byas so/_/nam zhig cher son pa na sngar gyi byung ba rnams thos 
[\[88b.5\]]pas yid skyo bar gyur te gangs ldan gyi ri bo'i dbrag tu bros nas rim gyis lha ri yol ba'i khar byung ste btsan thang sgo bzhir thon pa la/_bon po rnams ni dmu thag dang dmu skas la brten te babs pa'i lha yin no zhes smra zhing*/_dngos la khyod su zhig ces dris pa dang btsan po zhes smras so/_/
[\[88b.6\]]gang nas byon dris pa dang nam mkha' la mdzub mo sbreng ngo*/_/de nas 'di ni kho bo cag rnams kyi jo bo bya'o zhes shing gi khri la bzhag ste mi'i gnya' ba la khur bas ming yang gnya' khri btsan po zhes bya bar thogs so/_/de nas bzung ste gnam gyi khri bdun dang*/_bar gyi steng gcig dang*/_
[\[88b.7\]]sa'i legs drug dang*/_de nas kyang phyi ma'i sras lde gnam zhes bya ba nas/_khri rje thog btsan zhes bya ba'i bar gyi rgyal rabs nyi shu rtsa drug yan chad kyi chab srid dag ni bon gyis bskyangs so/_/de nas lha mo dri ma med pas zhus pa'i mdo las/_nga yongs su mya ngan las 'das nas lo nyis 
[\[89a\]]
[\[89a.1\]]stong lnga brgya na gdong dmar can gyi yul du dam pa'i chos dar bar 'gyur ro zhes thams cad mkhyen pa'i lung bstan gyi rnga bo che bden pa'i mtha'i rang sgra 'bum du ldir ba gang yin pa de ni nam yang 'gog tu med pa thams cad mkhyen pa nyid kyi khyad par gyi chos te/_ci'i phyir 
[\[89a.2\]]zhe na/_bar skabs de nas lha tho tho ri gnyan btsan zhes bya ba bsil ldan kha ba can gyi ljongs 'dir chos dang ldan pa'i rgyal po thams cad kyi thog mar gyur pa de bod khams kyi 'gro ba spyi'i bsod nams kyi mgron du khugs par gyur to/_/de'ang ji ltar zhe na/_rgyal po de yum bu gla sgang gi rtse na 
[\[89a.3\]]bzhugs pa'i dus su bsod nams kyi mthu las nam mkha' nas za ma tog cig babs te de kha phye ba'i nang na za ma tog bkod pa dang*/_pang kong phyag brgya pa dang*/_gser gyi mchod rten gcig la sogs pa byung ste/_de'i ming la gnyen po gsang ba zhes bya bar btags te de la mchod pa 
[\[89a.4\]]byas pas rgyal po tshe lo brgya dang nyi shu thub pa byung zhing dam pa'i chos kyi dbu brnyes par gyur to/_/de nas brtsams te rgyal rabs lnga'i phyi mar gyur pa gnam ri srong btsan la sras legs pa'i mtshan dang ldan zhing*/_dbu'i gtsug tu sangs rgyas a mi tA b+ha bzhugs pa zhig sku bltams 
[\[89a.5\]]so/_/de cung zad cher son nas bzo la sogs pa'i sgyu rtsal dang rig pa'i gnas mtha' dag la mkhas par gyur pas blon po rnams kyis 'o cag rnams kyi rje 'di thugs shin tu sgam mo zhes bsngags pa brjod pa byung bas/_mtshan yang srong btsan sgam po zhes grags so/_/
[\[89a.6\]]chos rgyal chen po de'i sku ring la dam pa'i chos dar bar byed pa'i sta gon du/_thon mi a nu'i bu 'khor dang bcas pa rgya gar du brdzongs nas/_'phags pa'i yul nas bram ze'i rigs kyi slob dpon li byin dang lha rigs pa'i seng ge la sogs pa la gtugs nas rgya gar gyi yi ge'i 
[\[89a.7\]]rigs dang brda sprod pa'i gzhung lugs rnams la sbyangs pa mthar phyin par mdzad nas shin tu mkhas par gyur te/_legs par sbyar ba'i skad kyi yi ge lnga bcu bod kyi skad la mkho ba'i dbyangs kyi yi ge bzhi dang gsal byed sum cur dbri ba dang bsnan pa'i sgo nas nges 
[\[89b\]]
[\[89b.1\]]par mdzad do/_/'phags pa'i yul gyi brda sprod pa'i gzhung chen po brgyad dang grangs mtshungs su sbyar nas bod kyi skad dang rjes su mthun pa'i brda sprod pa'i bstan bcos brgyad brtsams pa la sogs pas kha ba can gyi ljongs 'dir bka' drin gyi gting mtha' gzhal ba'i yul las 'das 
[\[89b.2\]]par gyur te/_lo tsA ba de nyid kyi gsung las/_nga drin chen gyi blon po thon mi ngas/_/lam bgrod par dka' ba'i rgya gar du/_/lus tsha grang che yang dka' ba spyad/_/khong mkhas pa bram ze li byin la/_/yid gus pa'i tshul gyis mos gus byas/_/
[\[89b.3\]]nor rin chen gser gyi phyag rten phul/_/don rnyed par dka' ba'i yig 'bru bstan/_/blo the tshom sel ba'i mdzub khrid byas/_/tshig dbyangs yig rnams la mkhas par bslabs/_/rgya yig lnga bcu tham pa ste/_/bod yig sum cur gtan la phab/_/rang mkhas pa'i nges shes blo la shar/_/'phral 
[\[89b.4\]]yon tan thams cad khong du chud/_/dus da lta dga' la phyi ma skyid/_/yul mtha' 'khob bod kyi rgyal khams 'dir/_/mi mkhas pas sleb pa'i snga ma yin/_/nga mun pa sel ba'i sgron ma yin/_/rje rgyal po nyi zla'i tshul du bzhugs/_/grogs blon po'i khrod na nga tsam med/_/bod 
[\[89b.5\]]kha ba can pa'i mi rnams la/_/nga thon mi bka' drin mi che'am/_/zhes 'byung ba ltar bka' drin gyi gting mtha' thug pa med par gyur to/_/de nas rgyal pos kyang bslabs te thog mar mdo za ma tog bkod pa dang*/_pang kong dang*/_mdo sde dkon mchog sprin la sogs pa'i dam pa'i 
[\[89b.6\]]chos bsgyur ba dang*/_bod 'bangs rnams kyang dam pa'i chos la bkod pa la sogs pa'i sku drin shin tu che ba byung ste/_rgyal po 'dis thog mar yul phyogs bkra shis par bsgrub pa'i phyir bod kyi sa'i dbyibs 'di srin mo gan rkyal du nyal ba ltar yod pa'i sa dgra gnon pa'i gnyen por 
[\[89b.7\]]mtha' 'dul dang*/_yang 'dul dang*/_ru gnon gyi gtsug lag khang rnams btab ste/_dzam+bu'i gling gi rten gyi mchog dam pa jo shAka rnam pa gnyis la sogs pa spyan drangs te lha ldan sprul pa'i gtsug lag khang rten dang brten par bcas pa bzhengs pa dang*/_rgya gar gyi slob dpon ku sa 
[\[90a\]]
[\[90a.1\]]ra dang*/_bram ze shang+ka ra dang*/_bal po'i slob dpon shI la many+dzu dang*/_rgya nag gi slob dpon ma hA yA na dang d+harma ko Sha rnams spyan drangs shing thon mi sam+b+ho Tas lo tsA ba byas te dam pa'i chos mang du bsgyur ro/_/de nas rgyal rabs lnga nas 'jam dpal 
[\[90a.2\]]brtan pa'i 'khor lo'i sgyu 'phrul rnam par rol pa'i chos rgyal tshangs pa lha'i me tog gis/_thams cad mkhyen pa zhi ba 'tsho dang*/_slob dpon pad+ma sam+b+ha wa la sogs pa 'phags pa'i yul gyi paN+Di ta mang po spyan drangs pa dang*/_zan g.yang mi 'gyur lhun gyis grub pa'i 
[\[90a.3\]]gtsug lag khang rten dang brten par bcas pa skye dgu'i bsod nams kyi zhing bla na med pa nyid du bskrun par mdzad do/_/bod kyi rab tu byung ba thams cad kyi thog mar gyur pa sad mi mi bdun la sogs pa'i rab tu byung ba'i sde tshugs shing*/_rgya gar gyi paN+Di ta chen po bi ma la 
[\[90a.4\]]mi tra dang*/_sangs rgyas gsang ba dang*/_shAn+tiM garba dang*/_rnam dag seng ge la sogs pa dang*/_bod kyi lo tsA ba 'khon klu'i dbang po'i bsrungs pa dang*/_pa gor bai ro tsa na dang*/_A tsAr+Ya rin chen mchog dang*/_ye shes dbang po dang*/_ka cog zhang gsum la 
[\[90a.5\]]sogs pa'i lo tsA ba stong phrag tsam gyis sde snod gsum dang*/_gsang sngags rgyud sde bzhi dang*/_de dag gi dgongs 'grel dang bcas pa'i chos mang po bsgyur cing*/_de dag kyang 'chad pa dang*/_nyan pa dang*/_sgom pa la sogs pas bstan pa rin po che phyogs thams 
[\[90a.6\]]cad du rgyas pa'i las bsgrubs so/_/de'i sras sad na legs mjing yon gyi sras byang chub sems dpa' lag na rdo rje'i gnyis su med pa'i ye shes kyi rnam par rol pa chos rgyal chen po khri ral pa can gyi sku ring la/_rgya gar dang bal po la sogs pa nas paN+Di ta mang po 
[\[90a.7\]]spyan drangs te bshad pa dang sgrub pa'i srol shin tu dar bar gyur to/_/nyi 'og gi mkhan po A tsAr+Ya dzi na mi tra la sogs pa'i lo tsA ba mkhas pa rnams la gsung rab kyi brda'i skad mi 'dra ba'i khyad par mang du mchis pa rnams shin tu rtogs par sla bar kun gyis bslab tu rung bar 
[\[90b\]]
[\[90b.1\]]gyis shig ces bka' stsal nas gsung rab mtha' dag skad gsar bcad kyis gtan la phab pa dang*/_'on cang gi rdo'i rgya phibs dgu thog bzhengs pa dang*/_rab tu byung ba re re la'ang 'bangs su mi khyim bdun re 'bul ba la sogs pas bstan pa la sman pa'i phrin las bsam 
[\[90b.2\]]pa'i yul las brgal bar mdzad do/_/mdor na de dag gi skabs su bod kyi yul 'dzin ma'i khyon 'dir zhabs kyis bcags shing bstan pa rgyas pa'i rtsa lag tu gyur pa'i paN+Di ta dang*/_skad gnyis smra ba'i dbang po sprul pa'i lo tsA ba gang dag byon pa phal che ba rnams kyi mtshan gyi phreng ba 
[\[90b.3\]]rtogs par sla ba'i phyir/_tshigs su bcad par bsdebs na 'di lta ste/_bod du rgyal ba'i bstan pa snga dar dus/_/rgya bal kha che nas byon paN+Di ta/_/ku sa ra dang bram ze shang+ka ra/_/[(*]bal po/[)]many+dzu shrI dang mkhan chen zhi ba 'tsho/_/pad+ma 'byung gnas sngags 'chang chos kyi grags/_/
[\[90b.4\]]dri med bshes gnyen dang ni sangs rgyas gsang*/_/[(*]bsam yas rab gnas mkhan/[)]shAn+tiM garba rnam dag seng ge dang*/_/pad+ma'i ngang tshul bram ze A nan+da/_/kalpa mi tra dzi na mi tra dag_/[(*]su ren+d+ra bo d+hiH[)]lha dbang byang chub shI len+d+ra bo d+hiH/_/dA na shI la bo d+hi mi tra dang*/_/mu ni warma sarba dz+nyA de wa/_/[(*]bi d+yA ka ra pra g+hA/[)]rig byed 
[\[90b.5\]]'od zer zhes bya la sogs dang*/_/rgya nag slob dpon ma hA de wa tshe/_/ma hA yA na zhes bya la sogs byon/_/de de'i skabs su skad gnyis smra ba'i dbang*/_/kun gyi sngon ma thon mi sam+b+ho Ta/_/d+harma koSh+Tha dang ni rdo rje dpal/_/
[\[90b.6\](*]gnyags/[)]mU la ko Sha ye shes gzhon nu dang*/_/[(*]rba/[)]ngan lam rgyal ba mchog dbyangs ye shes dbang*/_/[(*]'ba' khri bzhir/[)]saM shi ta dang sbrang rgyar legs gzigs mtshan/_/[(*]rba/[)]seng gong lha lung gzigs dang gsal snang dang*/_/[(*]sna nam/[)]rdo rje bdud 'joms dz+nyA na [(*]lce/[)]sid+d+hi'i mtshan/_/[(*]gling ti/[)]shAkya pra b+hA dza ya rak+Shi ta/_/[(*]shung bu/[)]dpal gyi 
[\[90b.7\]]seng ge many+dzu shrI dba'/_/[(*]rtsangs/[)]lha dbang bsrungs dang bran ka mu ti ka_/[(*]pa gor/[)]rnam par snang mdzad bsrungs dang [(*]'khon/[)]klu dbang bsrungs/_/[(*]rtsangs/[)]rin chen mchog dang rin chen mchog dang rin chen legs par grub/_/d+harmA lo ka 
[\[91a\]]
[\[91a.1\]]dran pa nam mkha' dang*/_/rnam par mi rtog shAkya 'od dang lce/_/[(*]nyang*/[)]khyi 'brug dang ni khams pa go cha dz+nyA/_/[(*]zhang*/[)]de wa ko Sha rgyal nyen nya bzang dang*/_/'gos lo chos 'grub stong gi A tsAr+YA/_/[(*]cog ro/[)]d+harma shI la klu yi rgyal mtshan dang*/_/dpal brtsegs 
[\[91a.2\]]bsrungs dang rat+na rak+Shi ta/_/ye shes sde dang dza ya rak+Shi ta/_/'jam dpal go cha rat+nen+d+ra shI la/_/bzang skyong lha yi za ba dpal gyi lhun/_/dpal gyi 'byor pa ye shes snying po can/_/rgyal ba shes rab shAkya bshes gnyen dang*/_/dge ba 
[\[91a.3\](*]gnubs/[)]dpal dang legs sde nam mkha'i snying*/_/yig mkhan dgon gling rma dang gzhon nu bsrungs/_/nam mkha' skyong ste skad gnyis smra rnams kyis/_/dam pa'i chos mang bod kyi skad du bsgyur/_/zhes so/_/skabs der bod yul 'dir sngon dus rgya gar gyi yul la 'gran 
[\[91a.4\]]nus pa'i bstan pa dar ba la/_sngon gyi smon lam log pa'i pho nyas bos pa'i glang dar ma 'u dum btsan dang*/_sdig can gyi blon po dbang btsan pa rnams kyi snying la yid kyi srub shing brgyad khri bzhi stong gi tshang stan bcas pa'i dbang gis ma bzod par/_chos 
[\[91a.5\]]rgyal chen po bkrongs nas rgyal srid kyi khri bzung*/_dge 'dun gyi 'dul ba'i khrims thams cad lo thog la ser ba phog pa ltar bcom nas/_sngon chad dar ro cog gi bstan pa thams cad ming gi lhag ma tsam du byas te bsnubs so/_/de'i tshe phyogs bcu'i rgyal ba 
[\[91a.6\]]rnams kyi mthu stobs dang byin rlabs ma lus pa gcig tu bsdus pa'i bdag nyid gsang ba'i bdag po mi'i srid pa'i brdzu la zhugs pa'i lha lung dpal gyi rdo rjes sdig can gyi rgyal po la lcags mdas bsnun te gshin rje'i ded dpon chen po'i khar bstab bo/_/de nas 'dul ba 
[\[91a.7\]]'od ldan la sogs pa'i chos kyi glegs bam 'ga' zhig bsnams nas khams kyi phyogs su byon no/_/gnyis pa bstan pa phyi dar ni/_de ltar rgyal po glang dar ma 'jig rten pha rol tu 'phos pa'i rjes su yang bstan pa rmas tshab shin tu che ba'i rkyen gyis dus ring po'i bar du 
[\[91b\]]
[\[91b.1\]]bod yul gyi 'gro ba mtha' dag mun pa'i gling du gyi nar 'khyams dgos pa byung ngo*/_/de'i tshe mdo smad kyi phyogs nas gtsang rab gsal dang*/_g.yo dge 'byung dang*/_smar shAkya mu ni ste gsum dang*/_bla chen dge ba rab gsal lam dgongs pa rab gsal te bzhi dang*/_stod 
[\[91b.2\]]nas pA la'i mtha' can rnam pa gsum nas rim par brgyud de/_'dul ba'i bstan pa rin po che'i sgron me slar yang sbor bar mdzad do/_/de'i rjes su stod nas mnga' bdag lha bla ma ye shes 'od khu dbon gyis sangs rgyas bcom ldan 'das kyi bstan pa rin po che snying gi nor du 
[\[91b.3\]]bcang ba'i thugs bskyed kyi shing rta rnam par yangs pa'i 'phrul la brten nas/_yang dag bstan pa'i nyin mor byed pa ljongs 'dir 'dren par byed pa'i blo gros kyi skya rengs rnam par gsal ba'i rin chen bzang po la sogs pa'i gzhon nu nyi shu rtsa gcig rgya gar gyi yul du brdzangs so/_/
[\[91b.4\]]de'i nang nas sprul pa'i lo chen rin chen bzang po dang*/_lo chung legs pa'i shes rab gnyis kyis bod du byon nas mkhas pa'i bya ba yang dag par byas shing*/_khyad par lo chen rin chen bzang po ni sngags dang mtshan nyid gnyis ka la sbyangs pa chen po'i mthar phyin te bstan pa'i 
[\[91b.5\]]sgron me chen por gyur cing*/_shrad+d+hA ka ra war+m+ma la sogs pa'i paN+Di ta yongs su grags pa mang po bod du spyan drangs te/_zab pa dang rgya che ba'i chos kyi rnam grangs dpag tu med pa bsgyur ba dang*/_nyan pa dang bshad pa dang sgom pa'i srol bzang yang dag pas bstan pa'i gzhi chen po 
[\[91b.6\]]btsugs so/_/de'i rjes su 'phags pa'i yul gyi b+h+r-i ka ma la shI la'i gtsug lag khang gi paN+Di ta thams cad kyi gtsug gi nor bu ltar gyur pa jo bo dI paM ka ra shrI dz+nyA na zhes pa/_bskal pa du ma nas de bzhin gshegs pa kun gyi 'byung gnas su gyur pa'i byang chub kyi sems 
[\[91b.7\]]rin po che la legs par goms pa'i rgyal ba'i myu gu chen po de la sogs pa rang dang gzhan gyi grub pa'i mtha' rgya mtsho lta bu'i pha rol tu phyin pa'i ma hA paN+Di ta dpag tu med pa spyan drangs nas zab pa dang rgya che ba'i chos kyi 'khor lo rgya chen po bskor bas bstan pa rin po che mi nub pa'i 
[\[92a\]]
[\[92a.1\]]rgyal mtshan du bslang ngo*/_/de bzhin du sprul pa'i lo tsA ba chen po lha bla ma ye shes 'od la sogs pa'i skad gnyis smra ba'i dbang po mang du byon pa rnams kyis dka' ba du ma spyad pas bka' dang bstan bcos dpag tu med pa bsgyur cing gtan la phab ste/_chos 
[\[92a.2\]]kyi snang ba dkar pos 'jig rten gyi khams thams cad gsal bar byas so/_/de dag gi skabs su paN+Di ta dang lo tsA ba byon pa'i mtshan gyi phreng ba tshigs su bcad par bsdebs pa ni/_bstan pa phyi dar dus kyi paN+Di ta/_/bud+d+ha pA la d+harma pA la dang*/_/pradz+nyA pA la dang ni legs 
[\[92a.3\]]par bshad/_/shrad+d+hA ka ra warma pad+ma sbas/_/muk+ti mi tra sangs rgyas dpal zhi ba/_/shes rab go cha [(*]jo bo rje/[)]dpal ldan a ti sha_/[(*]de'i dbon po/[)]dA na shrI dang dran pa ye shes grags/_/phra la ring ba sun+yA ya shrI dang*/_/[(*]kha che/[)]dz+nyA na shrI dang tsan+d+ra rA hu la/_/[(*]'bum phrag gsum pa/[)]d+hi ra pA la a tu l+ya da sha_/blo bzang grags pa a 
[\[92a.4\]]ma ra tsan+d+ra/_/thig le bum pa gzhon nu bum pa dang*/_/gser gyi go cha dam pa rgya gar pa/_/dza yA nan+da ga ya d+ha ra'i zhabs/_/don yod rdo rje kha che zla ba mgon/_/stong nyid ting 'dzin rdo rje ye rdor ba/_/shes rab gsang ba ma hA dza na dang*/_/
[\[92a.5\]]stobs kyi zla ba man+t+ra ka lak+Shu/_/karma badzra dang ni dza mA ri/_/dpa' bo rdo rje sgra gcan 'dzin sbas pa/_/rnam snang rdo rje many+dzu g+ho Sha dang*/_/sUr+Ya kIr+t+ti pradz+nyA shrI dz+nyA na/_/gaM gA d+ha ra dang ni nor sbas dang*/_/kun bzang dpal dang niSh+ka lang+ka lha/_/'gro bshes dga' dang bud+d+ha shrI dz+nyA na/_/
[\[92a.6\]]shAkya shrI bzang rab 'byor zla ba dang*/_/su ga ta shrI dA na shI la dang*/_/dza ya dat+ta dang ni saM g+ha shrI/_/blo bzang snying po kA la tsan+d+ra dang*/_/dzi na gup+ta ma hA bo d+hi pa/_/dza b+ha ma shrI 'jig rten gsum kun dga'/_/longs spyod rdo rje dang ni rat+na shrI/_/[(*]bal po/[)]ma hA pa na badzra kIrti dang*/_/ka 
[\[92a.7\]]ya shrI dang bal po grags pa dpal/_/ku mA ra dang thams cad mkhyen pa'i dpal/_/sA d+hu kIrti bi na ya shrI dang*/_/shI la shrI dang mang+ga la shrI dang*/_/bi ma la shrI dAr paN A tsAr+Ya/_/rgyal ba'i lha dang lak+Sh+mI ka ra/_/A nan+da shrI rA hu la shrI dang*/_/zangs gling pa dang kIrti 
[\[92b\]]
[\[92b.1\]]paN+Di ta/_/sha ri pu tra nags kyi rin chen dang*/_/bud+d+ha gut+pa zhes bya la sogs so/_/dus der snga phyir byon pa'i lo tsA ba/_/chen po lha yi bla ma ye shes 'od/_/rin chen bzang po grags 'byor shes rab dang*/_/[(*]'gro/[)(*]lha [)]seng dkar shAkya 'od dang zhi ba 'od/_/[(*]rngog[)]legs pa'i shes rab 
[\[92b.2\](*]rgya[)]brtson 'grus seng+ge dang*/_/[(*]nag tsho/[)]tshul khrims rgyal ba khu yi dngos grub dang*/_/[(*]'brom/[)]rgyal ba'i 'byung gnas shAkya blo gros mtshan/_/[(*]mar thung*/[)]chos kyi shes rab dad pa shes rab dang*/_/[(*]rma/[)(*] ga rod/[)]dge ba'i blo gros tshul khrims 'byung gnas mtshan/[ (*]khyung po/[)]chos kyi brtson 'grus stag lo 
[\[92b.3\]]gzhon brtson pa/_/mgar pa chos bzang she'u rdo rje'i lha/_/[(*]rngog[)]rab zhi bshes gnyen blo ldan shes rab can/_/[(*]pu hrang*/[)]legs pa'i shes rab 'phags[(*]zangs dkar/[)]pa shes rab dang*/_/[(*]'brog mi/[)]shAkya ye shes dga' ba'i rdo rje gzu/_/gyi ljang dbu 
[\[92b.4\]]dkar chos kyi yon tan dang*/_/[(*]mar pa lho brag[)]chos kyi rin chen chos kyi blo gros mtshan/_/gnyan lo dar ma grags dang 'gos lhas btsas/_/[(*]klog skya/[)]gyi jo zla ba'i 'od zer shes rab brtsegs/_/[(*]mal gyo/[)]blo gros grags dang bsod [(*]se tsa/[)]nams rgyal mtshan pa/_/rong pa chos bzang 
[\[92b.5\](*]yol lcags/[)]rdo rje dbang phyug dang*/_/[(*]mang 'or/[)]byang chub shes rab rtsa mi sangs rgyas grags/_/[(*] spang zho/[)]khe'u gad 'khor lo grags dang gsal ba grags/_/ding ri chos grags rgyus kyi smon lam grags/_/pa tshab nyi grags ba ri rin chen grags/_/[(*]'bro/[)]shes 
[\[92b.6\]]rab grags dang rwa chen rdo rje grags/_/kre bo shes dpal bkra shis rgyal mtshan pa/_/ba reg thos dga' rma phan chos 'bar dang*/_/mtshur ston dbyig gi rgyal mtshan mtshur dbang nge/_/[(*]dpyal pa/[)]kun dga' rdo rje dang ni kun [(*]dpyal/[)]dga' grags/_/mar 
[\[92b.7\]]do chos dbang chos kyi snying po dang*/_/[(*]kam/[)]chos kyi ye shes dbang [(*]phyugs mtshams/[)]phyug rgya mtsho dang*/_/tshul khrims yon tan khe'u gad yon tan dpal/_/bsod nams bzang po sum pa dpal mchog gi_/rdo rje dang ni nyi ma rdo rje dang*/_/[(*]zhu/[)]dge bsnyen ne tsho glog skya gzhon nu 'bar/_/
[\[93a\]]
[\[93a.1\]]lha ston ye shes rgyal mtshan byang chub 'byung*/_/[(*]sman/[)]chos kyi blo gros ting nge [(*]cog bru/[)]'dzin bzang po/_/shes rab ye shes rig pa gzhon nu dang*/_/gzhon tshul dang ni khu yi mdo sde 'bar/_/shes rab brtson 'grus dang ni g.yung drung 'od/_/bsod nams 
[\[93a.2\](*]cog bru/[)]rgyal ba shes rab bla ma dang*/_/[(*]cog bru/[)]mya ngan med dpal la chings yon tan 'bar/_/bsod nams mos pa dge tshul khyung grags pa/_/tshul khrims brtsegs pa dang ni lha btsun pa/_/[(*]rngog[)]lha btsun mu ni rA dza sangs rgyas bskyangs/_/[(*] sbal/[)]rgyal gyi lo tsA rdo rje rgyal po 
[\[93a.3\]]dang*/_/de wa rin chen chos kyi rin chen dang*/_/[(*]gyur/[)]tshul khrims 'od zer dge slong bya yi gdong*/_/da pyid lo tsA dang ni phur bu 'od/_/[(*]pa tshab/[) ]tshul rgyal shes rab legs dang d+harma [(*]nag tsho/[)]grags/_/mar pa blo gros bzang po se lo tsA/_/zla ba grags pa gnyal 
[\[93a.4\]]mi ye shes chos/_/chos kyi zla ba dge slong shes rab bskyabs/_/nag tsho sher rgyan 'a zhwa rgya gar brtsegs/_/gnyan ston bsod nams ba ri chos grags dang*/_/ong po lo tsA gzhon nu shes rab dang*/_/'gar ba shes 'byung 'jam dpal gzhon nu dang*/_/
[\[93a.5\](*]lce/[)]shes rab 'od zer dang ni dga' ba dpal/_/ye shes 'byung gnas shAkya brtson 'grus pa/_/[(*]lo btsun chung*/[)]rwa pa chos rab rdo rje rgyal mtshan dang*/_/zha ma dge bsnyen seng rgyal lce bkra shis/_/chag lo dgra bcom dpyal pa chos kyi bzang*/_/[(*]gnubs/[)]byams pa'i dpal dang sa skya paN+Di ta/_/[(*]chag lo/[)]chos 
[\[93a.6\](*]dpyal pa/[)]rje dpal dang shes rab 'od dang zhang*/_/[(*]glo bo/[)]grub pa dpal dang shes rab rin po che/_/[(*]lho brag[)]'u ru dar ma seng ge mi mnyam bzang*/_/[(*]shong*/[)]shong ston rdo rje rgyal mtshan blo gros brtan/_/au D+yAn pa rin chen dpal dang khams/_/blo gros rgyal po ldan ma tshul 
[\[93a.7\]]seng dang*/_/ra sa gzhon brtson shu ke grags rgyal mtshan/_/[(*]thang lo/[)]nyi ma rgyal mtshan dpang lo blo gros brtan/_/[(*]dbus pa/[)]sgra tshad smra ba rin rgyal blo gsal dang*/_/legs pa'i blo gros yar lung grags rgyal mtshan/_/[(*]bu ston/[)]rin chen grub dang rin chen rnam rgyal ba/_/[(*]jo nang*/[)]blo gros 
[\[93b\]]
[\[93b.1\]]dpal dang kun spangs grags pa'i mtshan/_/[(*]lo chen/[)]byang chub rtse mo bo dong grags rgyal mtshan/_/snar thang saM g+ha shrI dang skyabs mchog dpal/_/[(*] chos 'khor[)]shes rab rin chen 'gos sgang*/_lo gzhon nu dpal/_/[(*]chag lo/[)]rin chen chos rgyal bsod nams rgya mtsho dang*/_/[(*]zhwa lu/[)]chos skyong bzang po tA ra nA tha dang*/_/
[\[93b.2\]]ngag dbang phun tshogs la sogs skad gnyis smra/_/mang pos bka' dang bstan bcos 'di snyed cig_/bsgyur dang bshad pas gtan la phab par mdzad/_/ces so/_/de ltar 'phags pa'i yul gyi paN+Di ta chen po dang*/_sprul pa'i lo tsA ba chen po 
[\[93b.3\]]ji snyed byon pa rnams las nye bar brgyud pa'i bka' srol dri ma med pa rnams legs par bzung nas/_ngo mtshar mkhas pa la 'os pa'i phrin las rnam pa gsum gyis dzam+bu'i gling gi byang phyogs kyi 'dzin ma'i dkyil 'khor chen po lus pa med par snang bar byed pa'i bod yul bstan 
[\[93b.4\]]pa'i sgron me chen po rnams kyi lugs srol bka' rdzogs la sogs pa ji ltar byung ba la/_bka' gdams pa ni/_lha chos bdun ldan gyi bstan pa'i bdag po mnyam med jo bo chen po dpal ldan mar me mdzad kyis gsal bar phye ba'i srol te/_de'ang theg pa gsum gyi bka' 
[\[93b.5\]]ma lus pa gang zag gcig mngon par rdzogs par 'tshang rgya ba'i cha rkyen du yang dag par gdams pas sam/_rgyal ba'i bka' mtha' dag nyams su bstar bar bya ba'i gdams ngag tu legs par rtogs pas de skad du grags shing*/_de'ang jo bo nyid kyis gzhan la rjes su gdams 
[\[93b.6\]]shing byin gyis brlabs pa las skyes pa'i slob ma rgya gar dang*/_bal bod rnams su dpag tu med par byon pa las/jo bo rang dang mkhyen pa mnyam zhing dbu dang spyan dang phyag g.yas pa dang phyag g.yon pa lta bu'i sras kyi thu bo rnams ni paN+Di ta pi to ba dang*/_rat+nA ka ra dang*/_sa'i 
[\[93b.7\]]snying po dang*/_bshes gnyen gsang ba dang*/_dbu ma seng ge'am d+harmA ka ra ma ti la sogs pa dang*/_bod na mnga' ris stod du lha btsun byang chub 'od dang*/_lo chen rin chen bzang po dang*/_nag tsho tshul khrims rgyal ba dang*/_rma dge ba'i blo gros la sogs pa dang*/_
[\[94a\]]
[\[94a.1\]]gtsang du 'brog mi shAkya ye shes dang*/_gos khug pa lhas btsas dang*/_ling lo tsA ba dang*/_mgar dge ba dang*/_se ston sgra gcan 'dzin la sogs pa dang*/_dbus su khu rngog 'brom gsum dang*/_lho brag tu rnal 'byor pa chag khri mchog dang*/_dge ba skyong dang*/_khams 
[\[94a.2\]]su phyag dar ston pa ste pha rol tu phyin pa'i TI ka khams lugs su grags pa'i mdzad pa po de dang*/_rnal 'byor pa chen po lung a mi byang chub dang*/_dgon pa ba 'dzing sgom dbang phyug rgyal mtshan dang*/gsang phur 'od du yal ba'i rnal 'byor pa shes rab la sogs pa rnams byon pa las/_bka' 
[\[94a.3\]]gdams kyi phrin las bskyang ba'i brgyud 'dzin chen po ni/_gsang ba'i bdag po'i rnam par 'phrul pa khu ston brtson 'grus g.yung drung dang*/_'jam pa'i dbyangs kyi rnam par 'phrul pa rngog legs pa'i shes rab dang*/_spyan ras gzigs kyi rnam par 'phrul pa 'brom ston rgyal ba'i 'byung gnas te 
[\[94a.4\]]gsum gyi phyi ma ni sangs rgyas phal po che'i mdo las/_byang phyogs su dge bsnyen chos 'phel zhes bya ba 'byung zhes pa dang*/_snying rje pad+ma dkar po las/_der dge bsnyen chos 'phel zhes bya ba rdzu 'phrul dang ldan pa 'byung zhes dang*/_'phags ma sgrol mas jo bo la bod du byon na phan thogs pa 'ong 
[\[94a.5\]]zhing*/_khyad par u pa si ka cig la phan thogs pa 'ong zhes bya ba'i lung gis rjes su bstan pa ste/_deng 'dir bka' gdams bstan pa'i bdag po jo bo yab sras gnyis zhes pa'i thugs sras kyi byang chub sems dpa' chen po ni 'di nyid do/_/gang gis legs par gsungs pa'i bdud rtsis nye bar 
[\[94a.6\]]bskyed pa ni dge ba'i bshes gnyen phu chung ba dang*/_spyan snga ba dang*/_pu to ba rin chen gsal la sogs pa dang rjes su 'jug pa mkhas shing btsun pa dang bzang po'i yon tan gyis mngon par phyug pa'i dge ba'i bshes gnyen chen po mang du byon pa rnams kyis phrin las kyi 'khor lo shin tu dar bar byas 
[\[94a.7\]]so/_/'on kyang da lta ni bka' gdams pa'i grub mtha' logs su gyur pa med kyang gdams ngag gi brgyud pa phal che ba dag sa dge bkar gsum gyi nang du 'dres te mi nub par skyong ba 'di ltar nyid do/_/rnying ma pa'i lugs srol ni/_gsang sngags kyi theg pa snga 'gyur dang phyi 'gyur gyi dbang las 
[\[94b\]]
[\[94b.1\]]gsar rnying gnyis su 'byed pa'i phyi ma ste/_de'ang thog mar srong btsan sgam po'i ring la rgya gar gyi paN+Di ta byon pa rnams dang*/_bod kyi lo tsA ba rnams kyis thugs rje chen po'i mdo rgyud mang po bod du bsgyur ba dang*/_rgyal pos slob ma skal ba dang ldan pa rnams la gsang sngags kyi lha zhi khro rnams kyi gdams 
[\[94b.2\]]ngag sna tshogs pa bstan pas dus der dngos grub thob pa'i skyes bu'ang mang du byung zhing*/_de nas brtsams te mes ag tshom yan chad la gsang ba sngags kyi skor nyams su lon pa mang tsam byung ba dang*/_bod 'bangs gzhan thams cad kyang spyan ras gzigs la gsol ba 
[\[94b.3\]]'debs pa dang yi ge drug pa 'don pa tsam ni kun la dar ro/_/de nas khri srong lde'u btsan gyi dus su dbas many+dzu shrIs kri yog sde gsum gyi nyan bshad dar bar mdzad pa dang*/_khyad par slob dpon chen po pad+ma sam+b+ha was rnal 'byor bla na med pa gtso bor gyur pa'i dbang bskur ba dang rgyud bshad 
[\[94b.4\]]pa dang gdams ngag bstan pa dang*/_chos kyi gter dang nor gyi gter gzhug pa la sogs pas gsang sngags kyi chos shin tu dar bar mdzad do/_/phyis su 'dul ba la sogs pa'i bstan pa la 'phel 'grib cher byung mod kyi/_gsang sngags bla med kyi bstan pa ni ma nub par bzhugs par 
[\[94b.5\]]bshad do/_/'di dag gi skabs su dar ba'i rgyud ni gsang ba 'dus pa dang*/_zla gsang thig le la sogs pa'i tan+t+ra sde bco brgyad du grags pa rnams te/_khyad par nyams su spyad pa sgrub pa chen po bka' brgyad ni 'jam dpal sku la sogs pa'i 'jig rten las 'das pa'i sde lnga dang*/_ma mo rbod 
[\[94b.6\]]gtong la sogs pa 'jig rten pa'i sde gsum ste/_de las phur pa dang rta mgrin gnyis ni slob dpon chen po nyid kyis rgyal po la stsal bas rgyal pos dpal rta mgrin grub ste rta mgrin gyis rta skad 'tsher ba thos pa mang po byung zhing*/_phur pa ni jo mo dang 'bre a tsa ra sa le la stsal bas de dag 
[\[94b.7\]]las rim gyis 'phel lo/_/de bzhin du 'jam dpal gyi skor ni slob dpon shAn+tiM gar+b+ha dang*/_yang dag gi skor ni hU~M kA ra dang*/_bdud rtsi'i skor ni bi ma la mi tra rnams kyis bshad cing dar bar byas so/_/ma mo la sogs pa ni slob dpon gyis bod kyi lha 'dre gdug pa can btul ba rnams 
[\[95a\]]
[\[95a.1\]]dbang bskur te dam tshig la bzhag nas ris su bcad pa'i sde gsum po 'jig rten pa la phan gdags pa'i rtsa lag tu sgrub pa'i thabs kyi rim pa bstan pa rnams yin no/_/'dus pa mdo ni dgongs pa 'dus pa ste/_'di ni gnubs sangs rgyas ye shes kyis rgya gar 
[\[95a.2\]]dang bru sha'i yul la sogs pa na bzhugs pa'i mkhas pa rnams bsten cing*/_bru sha'i slob dpon che btsan skyes dang bcas te dgongs pa 'dus pa bod skad du bsgyur ba dang nyan bshad kyi sgo nas dar bar byas so/_/gsang ba'i snying po la sogs pa sgyu 'phrul rgyan gyi skor ni dri med bshes 
[\[95a.3\]]gnyen dang rma rin chen mchog gis bsgyur cing bshad pas dar bar gyur pa'o/_/man ngag rdzogs pa chen po sems sde dang*/_klong sde dang*/_man ngag gi sde gsum gyi dang po gnyis ni bai ro tsa na dang*/_phyi ma ni bi ma la mi tra las byung ba'i man ngag tu bshad do/_/de lta bu'i gsang sngags 
[\[95a.4\]]'di dag bslab pa las byung ba'i grub pa brnyes pa'ang sngon gyi dus su rje 'bangs nyi shu rtsa lnga la sogs pa mang du byon pa rnams dang*/_de dag gi rjes su 'jug pa'i bka' gter gyi brgyud pa 'dzin pa'i skyes bu dam pa rnams kyis shin tu dar zhing rgyas par byas so/_/rje btsun sa skya 
[\[95a.5\]]pa ni 'og tu bshad par bya'o/_/mar pa las brgyud pa'i phyag rgya pa'am sgrub brgyud pa'i lugs srol ni/_skad gnyis smra ba'i dbang phyug lho brag mar pa chos kyi blo gros kyis 'phags pa'i yul du lan gsum du byon/_bla ma brgya rtsa brgyad tsam bsten te/_'khor lo bde mchog 
[\[95a.6\]]dang gsang ba 'dus pa la sogs pa'i rgyud sde dang*/_smin byed dang grol byed kyi gdams pa dpag tu med pa spyan drangs te/_bod yul du bsgyur bshad kyi phrin las yang dag pas gtan la phab bo/_/gsung las skyes pa'i slob bu grangs med pa byon pa'i nang nas gtso bor gyur 
[\[95a.7\]]pa ni bka' chen bzhi ste/_de'ang 'pho ba rgya mthongs kha phye ba las bya 'phur ba lta bu'i bka' babs dol gyi mtshur ston dbang nge*/_rgyud bshad thabs kyi man ngag mu tig bstar la brgyus pa lta bu'i bka' babs gzhung gi rngog ston chos rdor/_'od gsal mun nang mar me 
[\[95b\]]
[\[95b.1\]]sbar ba lta bu'i bka' babs gtsang rong gi mes ston tshon po/_gtum mo shing gshags la me sbar ba lta bu'i bka' babs gung thang gi mid la ras pa ste/_de dag las dang po gsum gyis rgyud bshad pa'i srol bskyangs shing*/_mid las grub pa'i dbang phyug gi sar gshegs 
[\[95b.2\]]nas sgrub brgyud kyi bstan pa'i rgyal mtshan bzung ste slob ma mang du bskrun pa'i chos brgyud 'dzin pa'i slob ma'i gtso bo ni ras chung pa dang*/_dwags po lha rje gnyis te/_dang pos ni rgya gar du byon te lus med mkha' 'gro'i chos skor gyi lhag ma spyan drangs pa dang*/_ras chung 
[\[95b.3\]]snyan brgyud la sogs pa'ang de nyid nas dar bar mdzad do/_/phyi mas ni thog mar dbu ru phyogs su byon te bya yul ba dang*/_snyug rum pa dang*/_lcags ri gong kha ba rnams las bka' gdams kyi chos la gsan sbyangs mthar phyin par mdzad/_phyis su mid la las zab 
[\[95b.4\]]chos kyi gdams pa gsan te dgas la sgam po'i dgon pa btab nas der bzhugs pas de skad du grags so/_/slob ma'i tshogs la bka' gdams kyi chos dang phyag rgya chen po'i gdams pa rgya cher spel ba'i phrin las rab tu rgyas par gyur te bka' phyag chu bo gnyis 'dres su 
[\[95b.5\]]grags pa'ang 'di nyid nas byung zhing*/_bka' brgyud thams cad kyi byung khungs chen po yin no/_/rjes su gdams pa'i slob ma brgyud 'dzin gyi bu chen ni/_dwags po sgom tshul dang*/_phag mo gru pa ste khams pa rdor rgyal dang*/_grub thob dbu se ste dus gsum mkhyen pa dang*/_
[\[95b.6\]]'ba' dom ras pa la sogs pa'o/_/phag gru ni thog mar dbus kyi stod lung rgya dmar la sogs pa las dbu tshad dang*/_gtsang du las stod dkon mchog mkhar dang*/_sa skya pa chen po dang*/_byang sems zla ba rgyal mtshan dang*/_dmar chos kyi rgyal po la sogs pa las zab chos 
[\[95b.7\]]kyi gsan sbyangs mdzad pas nyams rtogs khyad par can rgyud la 'khrungs/_phyis su dwags po lha rje'i zhabs bsten te de'i zab chos kyi bdag por gyur to/_/de nyid kyi rjes su gdams pa las skyes pa'i slob ma'i gtso bo ni gling ras dang*/_'bri khung skyur rin chen dpal dang*/_stag lung bkra 
[\[96a\]]
[\[96a.1\]]shis dpal dang*/_khro phu ba la sogs pa'o/_/gling ras kyi slob ma gtsang pa rgya ras ye shes rdo rje'o/_/de'i slob ma ni rgod tshang pa dang*/_lo ras pa dang*/_dbon sras la sogs pa ste/_de 
[\[96a.2\]]gsum so so las mched pa la stod smad bar gyi 'brug pa rnams te/_de dag las rim gyis byung ba'i rang rang gi srol 'dzin rnams kyis mi nub par skyong bar byed do/_/dam pa'i chos sdug bsngal zhi bar byed pa'i bka' srol ni/_grub pa'i dbang phyug chen po dam pa sangs rgyas kyis yongs su dar bar bgyis te/_'di la brgyud pa snga phyi bar gsum gyi brgyud pa dang po ni/_
[\[96a.3\]]dam pa rgya gar gyis kha che dz+nyA na gu h+ya la bshad pa'i zhi byed sgron ma skor gsum la sogs pa rnams te/_de rnams dam pa dang kha che ba gnyis kas ang po lo tsA ba la bshad pa dang*/_kha che bas pu hrangs lo chung la'ang bshad de/_des dmar ston chos kyi rgyal po la sogs pa la bshad do/_/
[\[96a.4\]]brgyud pa bar ma ni dam pas bod la lan lngar byon pa'i bzhi pa'i dus su rma chos kyi shes rab dang*/_so dge 'dun 'bar dang*/_kam ye shes rgyal mtshan gsum la bshad do/_/brgyud pa phyi ma ni lan lnga par ding ri la byon pa'i dus su dam pa phyar chen dang phyar chung dang*/_badzra kro d+ha dang*/_
[\[96a.5\]]dam pa kun dga' la sogs pa la gsungs nas rim gyis dar ro/_/de nas brgyud pa'i gcod kyi skor ni/_dam pa bod du lan gsum par byon pa'i dus su yar lungs pa'i smar ser po dang*/_skyo ston bsod nams bla ma la bshad de/_de nas brgyud pa la pho gcod ces grags pa dang*/_ma gcig 
[\[96a.6\]]gis dam pa dang skyo ston gnyis ka las gsan te/_de nas brgyud pa la mo gcod ces grags so/_/dpal ldan shangs pa bka' brgyud pa'i lugs srol ni/_khyung po rnal 'byor gyis rgya gar du byon te rdo rje gdan pa dang*/_mai tri pa dang*/_ye shes kyi mkha' 'gro ma ni gu ma la sogs 
[\[96a.7\]]pa'i bla ma brgya dang lnga bcu lhag pa las chos gsan te thugs nyams su bstar/_bod du byon te shangs gzhong gzhong gi dgon pa btab pas shangs pa bka' brgyud ces bya bar grags shing*/_'di la slob ma la stod dkon mchog mkhar dang*/_rmog cog pa la sogs pa khri phrag brgyad 
[\[96b\]]
[\[96b.1\]]du langs pa byung bar grags so/_/man ngag sbyor drug sogs ni bod du thog mar dpal chen rga lo dang*/_grub thob yu mo yab sras dang*/_bu dol la sogs pas dar bar mdzad do/_/ri bo dga' ldan pa'i lugs srol ni/_shar btsong kha pa chen po blo bzang grags pa'i dpal gyi 
[\[96b.2\]]rjes su 'jug pa dang bcas pa ste/_rje btsun dam pa 'di ni 'jam dpal rtsa ba'i rgyud dang*/_mkha' 'gro gsang ba'i rgyud dang*/_bka' gdams glegs bam rin po che la sogs pa'i bka' dang bstan bcos mang po nas lung bstan cing*/_sngon gyi dus su de bzhin gshegs pa 
[\[96b.3\]]dbang po'i tog gi drung du thugs bskyed cing*/_ma 'ongs pa na sangs rgyas kyi zhing dpag tu med pa 'das pa'i mtshams su ngo mtshar rmad byung bkod pa sna tshogs pas mdzes pa zhes bya ba'i zhing khams su/_de bzhin gshegs pa seng ge'i nga ro zhes bya bar 'tshang rgya bar lung bstan pa'i skyes bu 
[\[96b.4\]]dam pa ste/_rje btsun dam pa 'dis sku tshe'i stod du mdo sngags dang rig pa'i gtsug lag gangs can gyi ljongs su dar ba phal cher gyi gsan pa dang sbyangs pa rgya mtsho chen po lta bu'i pha rol tu phyin par mdzad do/_/bar skabs su thos pa'i don la dpyad pa dang bsgom pa'i sgo nas nyams su 
[\[96b.5\]]bzhes pa kho na lhur mdzad cing*/'phral gyi kun du spyod pa rnams kyang 'dul ba dang mthun pa'i lag len gyi gsos btab bo/_/khyad par rgyal ba'i gsung rab mdo rgyud ma lus pa'i snying po bsdus pa/_shing rta chen po klu sgrub dang thogs med gnyis kyi lam srol/_skyes bu gsum gyis 
[\[96b.6\]]nyams su blang bar bya ba'i rim pa thams cad tshang bar ston par byed pa byang chub lam gyi rim pa gtso bor gyur pa'i bstan pa rgyas pa'i phrin las skyong ba la 'bad pa rtse gcig tu bton pas/_dpal ldan 'jam pa'i dbyangs kyang dges pas zhal gzigs pa la/_bla ma dbu ma pas lo tsA ba 
[\[96b.7\]]mdzad pa'i tshul gyis mdo dang sngags kyi chos mang po la the tshom gyi mdud pa grol bar byas so/_/sku tshe'i smad du 'gro don dang phrin las rmad du byung bar rgyas par gyur te lha ldan du cho 'phrul dus chen gyi smon lam chen po tshugs pa dang*/_'brog ri bo dga' ldan rnam rgyal gling btab pas/_
[\[97a\]]
[\[97a.1\]]de nas brtsams te de'i rjes su 'jug pa dang bcas pa la dga' ldan pa zhes yongs su grags pa byung ngo*/_/de nyid kyi gsung gi bdud rtsi 'thung ba las skyes pa'i slob ma grangs med pa byung ba las mchog tu gyur pa ni rgyal tshabs rje dang*/_mkhas grub rje dang*/_
[\[97a.2\]]thams cad mkhyen pa dge 'dun grub pa dang*/_'dul 'dzin grags rgyal dang*/_'dul 'dzin blo gros sbas pa ste 'dul ba 'dzin pa rnam pa gnyis la sogs pa mkhas pa'i phrin las la dbang 'byor ba mang du byon pa rnams kyis phrin las kyi rgyun gnas par byed do/_/rje btsun sa skya 
[\[97a.3\]]pa'i lugs srol ni/_thog mar 'khon klu'i dbang po'i bsrungs pas sad mi mi bdun gyi nang gses su rab tu byung ste/_slob dpon pad+ma sam+b+ha wa'i zhabs kyi pad+mar brten te gsang sngags kyi smin byed dang grol byed kyi gdams pa mang du gsan cing*/_dpal chen rdo rje gzhon nu la sogs 
[\[97a.4\]]pa'i gsang sngags kyi bka' babs shing grub pa brnyes so/_/de nas bzung ste 'khon rog shes rab tshul khrims yan chad la gsang sngags rnying ma'i grub pa brnyes pa sha stag byung ngo*/_/ji tsam zhig na 'khon rog gi gcung du gyur pa dkon mchog rgyal pos dbang phyug ma nyi shu rtsa brgyad kyi gar 'cham byed pa la sogs 
[\[97a.5\]]pa gzigs pa'i rkyen gyis/gsang sngags gsar ma la 'jug pa'i sgo bye ste/_rnying ma'i chos skor yang phur gnyis tsam min pa'i phal che ba gter du sbas nas/_bla chen 'brog mi lo tsA la sogs pa'i mkhas grub kyi 'khor los sgyur ba du ma'i 
[\[97a.6\]]zhabs bsten nas thos bsam bsgom pa rgya mtsho lta bu'i mthar son par mdzad do/_/sa dkar po'i logs la sA lu'i sman ljongs kyi rdo rje'i gdan chen po dpal ldan sa skya'i chos grwa chen po 'di nyid skye dgu ma lus pa'i bsod nams kyi dpyid du bskrun te/_de phyin chad nas lha rigs 
[\[97a.7\]]'khon sa skya pa zhes yongs su grags so/_/de'i sras 'phags pa 'jig rten dbang phyug gis 'gro ba'i don la bsam bzhin du skye ba'i sgyu 'phrul gyi rol pa dpal brtse ba chen po kun dga' snying po ste/_rje btsun dam pa 'dis lhag pa'i lha 'jam pa'i dbyangs bsgrubs pas zla 
[\[97b\]]
[\[97b.1\]]ba drug nas lhag pa lha'i zhal gyi dkyil 'khor mthong zhing*/_pha rol tu phyin pa'i lugs kyi lam yongs su rdzogs par ston par byed pa'i zhen pa bzhi bral gyi gdams pa'i lam srol chen po stsal to/_/de nas brtsams te bka' sde snod kyi chos thams cad la mi 'jigs pa med 
[\[97b.2\]]pa'i spobs pa brnyes nas rim gyis brang ti dar ma snying po dang*/_khyung rin chen grags dang*/_mes lhang tsher dang*/_kha'u pa dar ma rgyal mtshan dang*/_sgyi chu ba dgra lha 'bar dang*/_mal lo tsA ba dang*/_pu hrangs lo chung la sogs pa las mdo sngags kyi chos tshul bsam 
[\[97b.3\]]gyis mi khyab pa gsan te bstan pa'i bdag por gyur to/_/khyad par bla chen zhang dgon pa ba yun ring du brten te/_dpal ldan bir+Wa pa'i bzhed gzhung gsung ngag rin po che lam 'bras bu dang bcas pa'i gdams ngag yan lag dang bcas pa gsan cing thugs nyams su bstar 
[\[97b.4\]]ro/_/dpal rnal 'byor gyi dbang phyug gtso 'khor lnga dam pa'i chos sgo skyel gyi tshul du byon nas/_rgyud sde bdun cu rtsa gnyis dang*/_lcags ri'i khong las mi 'da' ba'i zab chos bzhi la sogs pa dang*/_gsung ngag rin po che nye brgyud kyi gdams pa ma lus pa stsal to/_/rang lo 
[\[97b.5\]]lnga bcu par gdams ngag gi bka' rgya grol te/_khams pa a seng gis zhus pa'i ngor gsung ngag thog mar gsungs pa nas bzung ste gdams pa rnams legs par stsal ba'i slob ma mchog thob pa gsum/_bzod pa thob pa bdun/_rtogs pa ldan pa brgyad cu/_gzhung bshad 'dzin 
[\[97b.6\]]pa'i thugs sras bcu gcig_tshig rkang rnam par 'grel pa'i thugs sras bdun/_phyogs kyi mkhas grub chen po bzhi la sogs pa rnams so/_/de'i sras rje btsun mched gnyis zhes pa ni 'phags pa'i yul gyi paN+Di ta chen po mi thub zla ba'i rnam par 'phrul ba slob dpon bsod nams 
[\[97b.7\]]rtse mo dang*/_skye ba du mar rje btsun 'jam pa'i dbyangs lhag pa'i lhar gyur pas skye ba 'dir 'jam dpal gyi mtshan yang dag par brjod pa thugs la rang rdol du byung ba la sogs pa'i yon tan rgya mtsho'i mnga' bdag rje btsun grags pa rgyal mtshan dang*/_chos rje khu dbon zhes pa mkhyen 
[\[98a\]]
[\[98a.1\]]rab 'jam pa'i dbyangs dang gnyis su med pas/_gangs can gyi ljongs su bcu phrag rig pa'i gnas kyi bstan pa yongs su rdzogs pa gsal bar byed pa'i thog mar gyur pa sa skya paN+Di ta dang*/_lung rtogs kyi yon tan phun sum tshogs pa'i rtags su/_dbu dang phyag 
[\[98a.2\]]zhabs rnams so sor phral te de bzhin gshegs pa lnga'i dkyil 'khor du sprul pa dang bsdu bas sa'i steng gi 'gro ba rgya mtsho dad par byas te/_mdo sngags chos kyi snang bar byed po 'gro ba'i mgon po 'phags pa rin po che ste/_dpal sa skya'i rje btsun gong ma lnga zhes yongs su grags so/_/
[\[98a.3\]]'di dag gis stobs bcu mnga' ba'i bstan pa la lhag pa'i bya ba byas pa dang che ba'i yon tan mdor bsdus pa rtogs par 'dod pa rnams kyis dpal sa skya'i rje btsun gong ma lnga'i gsung rab rin po che'i par gyi sgo 'phar 'byed pa'i dkar chag 'phrul gyi lde mig tu 'khod pa la sogs par 
[\[98a.4\]]shes par bya ba las 'dir ma spros so/_/ji skad smos pa'i rje btsun rnam pa lnga po de dag gi bstan pa ma lus pa phyogs bcu kun du gsal bar byed pa'i bstan skyong gi skyes bu chen po bgrang gis mi ldang bar byon zhing*/_bye brag tu 'dzam gling byang phyogs kyi nor 'dzin dga' ma'i dkyil 
[\[98a.5\]]'khor kun du nyi ma dang*/_zla ba ltar yongs su grags shing*/_rgyal ba dgyes pa'i phrin las 'chad rtsod rtsom pa gsum la bsnyengs pa dang bral ba'i mkhas pa yongs kyi 'khor los sgyur ba kun dga' rnam pa gnyis sam/_rje btsun ngor pa dang rdzong pa gnyis su grags pa la sogs 
[\[98a.6\]]pa ste/_rje btsun ngor pa la slob ma bsam gyis mi khyab pa byon pa'i nang nas gtso bor gyur pa ni/_bdag chen gzhi thog pa la sogs pa sa skya 'khon gyi gdung brgyud dang*/_bdag chen ye shes dbang phyug la sogs pa bla brang shar pa rnams dang*/_thugs sras sems dpa' chen po 
[\[98a.7\]]dkon mchog rgyal mtshan dang*/_rgyal tshab dam pa kun dga' dbang phyug dang*/_yongs 'dzin dkon mchog 'phel ba dang*/_'jam pa'i dbyangs shes rab rgya mtsho dang*/_mkhas grub dpal ldan rdo rje dang*/_gu ge paN+Di ta grags pa rgyal mtshan dang*/_gung ru shes rab bzang po dang*/_dwags 
[\[98b\]]
[\[98b.1\]]po bkra shis rnam rgyal dang*/_bzang chen phyogs las rnam rgyal dang*/_smar khams pa grags pa bzang po dang*/_dmar ston rgyal mtshan 'od zer dang*/_paN+Di ta chen po shAkya mchog ldan dang*/_zhwa lu sku zhang mkhyen rab chos rje dang*/_byams chen rab 'byams pa 
[\[98b.2\]]sangs rgyas 'phel dang*/_'jam dbyangs kun dga' chos bzang dang*/_dpal 'bum phrag gsum pa byams pa chos don grub dang*/_byang chub sems dpa' gzhon nu rgyal mchog dang*/_grub chen dkon mchog blo gros dang*/_go bo rab 'byams pa kun 
[\[98b.3\]]mkhyen bsod nams seng ge dang*/_nyag re dpal gyi rgyal mtshan dang*/_yon tan 'od zer dang*/_grags pa rin chen don grub dang*/_ldan ma drung kun dga' rin chen la sogs pa dang*/_srad pa kun dga' blo gros dang*/_mkhas grub zla ba bzang po dang*/_brag dkar 
[\[98b.4\]]sems dpa' chen po dang*/_grub thob thang stong rgyal po dang*/_mngon par dga' ba'i mkhan po dpal ldan sangs rgyas dang*/_bla ma dpal ldan rgyal po la sogs pa sa'i steng na yongs su grags pa'i slob ma mang du byon pa rnams dang*/_rim gyis snyan brgyud bstan pa'i bdag po 
[\[98b.5\]]tshar chen blo gsal rgya mtsho la sogs pa ste/_de dag gi rjes su 'jug pa brgyud pa dang bcas pa rnams kyis rnam pa thams cad du legs par bskyangs so/_/mdor na 'jig rten dang 'jig rten las 'das pa'i dge legs dang phan bde'i 'dod dgu mi zad pa'i 'byung gnas gcig 
[\[98b.6\]]pur gyur pa sangs rgyas bcom ldan 'das nyi ma'i gnyen gyi zhal lung dang mngon par rtogs pa'i chos tshul yid bzhin gyi nor bu'i rgyal po 'di nyid/_dzam+bu br-ik+Sha'i zur phud kyis nye bar mtshan pa'i gling gi dam pa 'di na mkhas pa'i skyes bu gang dag byon pa rnams kyis legs par bshad 
[\[98b.7\]]pa dang tshul bzhin sgrub pa'i rgyal mtshan gyi rtse mo la mnga' gsol te/_de bzhin gshegs pa'i phrin las kyi snang ba dkar pos phyogs dang phyogs bral kyi dkyil 'khor thams cad du yang dag par rab tu gsal bar bgyis pa 'di ltar lags so/_/'dir smras pa/_sa gsum 
[\[99a\]]
[\[99a.1\](*]mtha' dag gzugs can/[)]bkra shis byed pa'i cho ga bzo gnas rig pa'i rin chen rgyan gyis rnam par mdzes/_/rig byed tshe yi bdud rtsi'i dga' ston 'gyed la rab mkhas sgra dang tshad ma'i rdo rje yis/_/tshig don 'khrul pa'i ri bo'i 'gros bcings nang gi lung don rnam par 'byed 
[\[99a.2\]]pa'i mig stong bkra/_/yang dag rtogs pa'i lang tsho rtag tu dar la bab rnams blo ldan sngon gyi lha dbang yin/_/[(*]bya ba'i rang bzhin brjod pa/[)]de bzhin gshegs pa rang gi thugs rje dang*/_/smon lam gzhal du med las zlos pa'i gar/_/phyogs bcur chos kyi snang bas 
[\[99a.3\]]'gengs bzod pa/_/smra ba'i dbang phyug byon pa bsam mi khyab/_/[(*]chos 'gog pa/[)]gang dag byon pa de dag stobs bcu pa'i/_/legs gsungs dri ma med pas 'gro ba la/_/phan pa bsgrubs pa'i rtogs brjod phyogs re tsam/_/mthong ba'i nga ro 'byin de 
[\[99a.4\]]ci la snyam/_/de ko rjes su 'jug pa'i skye bo rnams/_/chos la blo gros zhum pa gzengs bstod dang*/_/rgod pa 'dul sogs cha tsam bsnyad pa las/_/'phags rnams mdzad pa byis pa'i blo las 'gongs/_/[(*]bsam pa rgya che ba/[)]gang phyir ston pa thams cad mkhyen pa 
[\[99a.5\]]yi/_/gnyis su med pa'i ye shes rang snang las/_/gzhan du bgrang las 'das pa'i bskal pa ru/_/btsal yang dmigs su med pa nges pa'i don/_/'on te blo gros dman pa'i chos kyi blo/_/'phyang mo nyug la brten pa spong ba'i slad/_/'dri dang 
[\[99a.6\]]len ldon sdud dang 'grel pa yi/_/rnam par snang bas bstan pa rab gsal byas/_/[(*]rigs rang bzhin brjod pa/[)]dus gsum rgyal ba kun gyi mkhyen dang brtse/_/byin rlabs zad mi shes pa'i 'bab stegs su/_/byas pa mthong na mi mthun med pa'i sku/_/tshangs bcas skye dgu kun 
[\[99a.7\]]gyis btud pa'i gnas/_/[(*]dgag pa'i dpe/[)]dngos po thams cad skyon bcu spangs pa'i glu/_/rtag par 'jo ba'i yon tan gyis dben pas/_/dri za'i gling bu snyan dgu bsgyur ba'i dpal/_/smra mchog rnams kyi gsung las shin tu 
[\[99b\]]
[\[99b.1\]]dman/_/[(*]mdzes pa bsngags pa la sbyar ba/[)]mtha' klas skye ba'i yun du chos thams cad/_/sbyangs stobs phun sum tshogs pa'i mkhyen pa des/_/dpyad pa gang tshe ngal ba'i gtam 'byung ba/_/ches brling rig pa'i gnas de gang du mchis/_/[(*]mchog gi nges bstan/[)]e ma chu yi gter las dag byed ma/_/rtag 
[\[99b.2\]]tu 'byin yang gang ba'i rang bzhin gyis/_/mkhas btsun bzang po grub pa'i yon tan dag_/smra mkhas yongs kyis brjod pas mi zad ston/_/[(*]yan lag gnyis pa'i gzugs can/[)]gsung rab kun gyi snying po 'doms pa la/_/mkhas pa'i 'bras 
[\[99b.3\]]bu skal bar ldan pa'i bu/_/sdug bsngal zhi ba thar pa'i lding khang dang*/_/thams cad mkhyen pa'i grong khyer song ba mang*/_/[(*]nang shes byed kyi rgyu/[)]'gal 'brel rigs par smra la spro ba'i 'dzum/_/dka' ba'i gnad la brtsad pas ma 'gyur zhing*/_/phyi rol 
[\[99b.4\]]rgol ba stong gis ma phrogs par/_/legs par brtags pa'i gtam gyis mgrin pa phyug_/[(*]dpa' ba phun sum tshogs pa'i zol bstod/[)]legs bshad brtsams pa'i tshig don zegs mas kyang*/_/skye 'phags yid kyi brtan pa ma byin par/_/brtse med rang dbang 'phrog pa'i 
[\[99b.5\]]las 'di 'dra/_/dge sbyong chos la mi 'os pa min nam/_/[(*]nges pa'i dpe/[)]mdor na rnam par dkar ba'i phrin las mtha'/_/mthong 'dod lha yi lam 'dis rang gi lus/_/sngon por song ba de srid btsal byas kyang*/_/ma rnyed da dung 
[\[99b.6\]]rjes su song bar nges/_/thams cad mkhyen pa chen po nyi ma'i gnyen gyi bka' lung spyi dang bye brag gi dgongs don rnam par 'grel pa'i bstan bcos gangs can pa'i skad du 'gyur ro 'tshal gyi chos sbyin rgyun mi chad pa'i ngo mtshar 'phrul gyi phyi mo rdzogs 
[\[99b.7\]]ldan bskal pa'i bsod nams kyi sprin phung rgyas par dkrigs pa'i tshul las brtsams pa'i gtam ngo mtshar chu gter 'phel ba'i zla ba gsar pa las/_spro ba bskyed pa'i ched du bstan skyong rnams kyis bya ba byas pa'i sarga ste gnyis pa'o//_//
[\[100a\]]
[\[100a.1\]]@#/_/sar+b+badz+nyenasud+hok+taMshrotamipatitaiHkritohitaMsadr-i/_k+tsin+tAmaNiHsukum+b+hehakalpadArub+hirapibishAkyaM/_/
[\[100a.2\]]@#/_/[(*]rab tu spel ba/[)]kun mkhyen gyis gsungs bdud rtsi sgra 'dzin tu/_/lhung bas bsgrubs pa'i phan pa de 'dra ni/_/'di na yid bzhin nor bu bum pa bzang*/_/dpag bsam yongs 'du dag kyang bzod pa min/_/
[\[100b\]]
[\[100b.1\](*]rigs brjod pa tha ma'i gsal byed/[)]gang gis bgrod pa'i lam dang mya ngan las/_/'das pa bsod nams gsum gyi snying po can/_/des ni 'khor ba ngan par song dag tu/_/'bab las yong ye 'dzin pa chos kyi mchog_/[(*]rigs rang bzhin brjod pa/[)]lam dang 'bras bu dben pa'i bas mtha' ru/_/ngal bso'i bde ba la dmigs ltung ba las/_/'dzin cing 
[\[100b.2\]]srid dang zhi ba'i mtha' 'gong ba/_/theg chen chos kyi khyad par de bas mang*/_/[(*]rigs rang bzhin brjod pa/[)]gsang chen skal bar ldan pa'i lus ngag yid/_/mi phyed rdo rje gsum gyi rgyas btab nas/_/mchog gi go 'phang rings par 'dong ba'i chos/_/sgra don rgyud kyi zab khyad bsam las 
[\[100b.3\]]'das/_/[(*]khyad gzhi tha dad cing khyad chos mtshungs pa'i bsdus brjod/[)]srid pa'i lam na dub pa dbugs rab 'byin/_/gdung bas nyan la bsil ba'i ngal bso ster/_/mngon 'dod snye ma g.yur ba'i dga' tshal 'di/_/thob pa'i lus can de dag skal ba sbom/_/[(*]rmad du byung ba'i dpe/[)]tshangs pa'i bka' las ma 'das lam gsum du/_/'gro ba dag 
[\[100b.4\]]byed 'bab pa'i lha mo khyod/_/las nyon sgrib pa sbyong ba'i mthu rdzogs na/_/thub pa'i bka' lung dam pa'i rjes su snyegs/_/[(*]rigs rang bzhin brjod pa/[)]brjod pa bla na med pa 'gog lam gyi/_/bden pa zung gi snying po 'dren pa'i gsung*/_/rab mchog dri 
[\[100b.5\]]mas dben pa lung rtogs kyi/_/dkon mchog dam pa'i chos kyi dbye ba bri/_/spyi don gsum pa bkral bya nges pa'i ched du dam pa'i chos kyi rnam par gzhag pa la/_chos kyi sgra 'jug pa'i yul spyir bshad pa dang*/de las dam pa'i chos bye brag tu bshad pa'o/_/dang po la sgra'i don bshad 
[\[100b.6\]]pa dang*/_dbye ba bstan pa gnyis las/_dang po sgra'i don ni spyir chos zhes bya ba de la legs par sbyar ba'i skad du ni d+harma zhes 'byung ste/_de ni Du d+h+r-i nya? 'dzin pa la'o zhes bya ba'i byings las byung ba'i phyir 'dzin par byed pa'i don la 'jug go_/de'ang gang 'dzin par byed pa yin zhe na/_shes bya 
[\[100b.7\]]rnams kyi rang dang spyi'i mtshan nyid thams cad 'dzin par byed de/_de'ang 'di ltar gzugs kyi mtshan nyid gzugs su rung ba 'dzin par byed pa nas/_rnam pa thams cad mkhyen pa'i mtshan nyid chos thams cad mngon sum du byed do zhes bya ba lta bu'i bar gyis rang gi mtshan nyid thams cad 'dzin par 
[\[101a\]]
[\[101a.1\]]byed do/_/gzhan yang 'dus byas kyi dngos po thams cad ni mi rtag pa'o/_/zag pa dang bcas pa thams cad ni sdug bsngal ba'o/_/chos thams cad ni bdag med pa'o/_/mya ngan las 'das pa ni zhi ba'o zhes bya ba lta bu'i spyi'i mtshan nyid thams cad kyang 'dzin par byed pa'i phyir 
[\[101a.2\]]gang chos zhes bya ba'i nges pa'i tshig ni 'dzin par byed pa'i don du gzung bar bya'o/_/gnyis pa dbye ba bstan pa ni/_de lta bu'i sgra de 'jug pa'i yul gang la dbye na rnam pa bcu nyid du 'jug par rig par bya ste/_rnam bshad rigs pa las/_chos ni shes bya lam dang ni/_/mya ngan 'das dang yid kyi 
[\[101a.3\]]yul/_/bsod nams tshe dang gsung rab dang*/_/'byung 'gyur nges dang chos lugs la'o/_/zhes pa ltar te/_de'ang shes bya la 'jug pa ni dper na chos gang la 'dus byas sam 'dus ma byas zhes bya ba lta bu ste shes bya'i chos su gtogs pa gang yin pa de la ni mkhas par bya ba'i gnas 
[\[101a.4\]]nyid do/_/de bzhin du lam la 'jug pa ni/_yang dag par lta ba ni chos yin no/_/yang dag par lta ba ni lam yin no zhes bya ba lta bu ste lam gyi chos gang yin pa de ni bsgrub par bya ba nyid do/_/mya ngan las 'das pa la 'jug pa ni 'dod chags dang bral ba rnams kyi mchog chos zhes bya ba 
[\[101a.5\]]lta bu ste/_mya ngan las 'das pa'i chos gang yin pa de la ni reg par bya ba nyid do/_/yid kyi yul la 'jug pa ni chos kyi khams dang chos kyi skye mched ces bya ba lta bu'am/_'di ni rigs pa'i chos so 'di ni rigs pa ma yin pa'i chos so zhes bya ba lta bu ste/_yid kyi yul du gyur pa'i chos 
[\[101a.6\]]rnams ni yongs su shes nas 'jug ldog tshul bzhin du bya ba nyid do/_/bsod nams la 'jug pa ni btsun mo'i 'khor dang gzhon nu rnams lhan cig spyod ces bya ba lta bu ste/_bsod nams kyi chos su gyur pa gang yin pa de ni yongs su spyad par bya ba nyid do/_/tshe la 'jug pa ni mthong ba'i 
[\[101a.7\]]chos la bde bar gnas zhes bya ba lta bu ste/_mthong ba'i tshe'i chos gang yin pa de la ni brtson par bya ba nyid do/_/gsung rab la 'jug pa ni dam pa'i chos zhes bya ba 'di lta ste/_mdo'i sde dang dbyangs kyis bsnyad pa'i sde dang lung du bstan pa'i sde zhes bya ba lta bu ste/_gsung rab kyi chos 
[\[101b\]]
[\[101b.1\]]rnams ni thos pa dang bsam pa'i bgyi bas 'jug par bya ba nyid do/_/'byung 'gyur la 'jug pa ni lus 'di ni rga bar 'gyur ba'i chos yin no zhes bya ba lta bu ste 'byung bar 'gyur ba'i chos rnams kyang shes par bya ba nyid do/_/nges pa la 'jug pa ni dge sbyong gi chos bzhi zhes pa lta bu ste/_nges 
[\[101b.2\]]pa'i chos la ni nam yang dbri ba dang bsnan par byar med pa'am de las mi 'da' bar bya ba nyid do/_/chos lugs la 'jug pa ni yul chos dang rigs chos zhes bya ba lta bu ste/_lugs kyi chos gang yin pa de dang de'i rjes su mthun par bya ba nyid do/_/gnyis pa dam pa'i chos bye brag tu bshad pa 
[\[101b.3\]]la/_dam pa'i chos kyi mtshan nyid dang*/_sgra don dang*/_rab tu dbye ba ste gsum las/_dang po dam pa'i chos kyi mtshan nyid ni/_bshad ma thag pa'i bcu po de las/_bsod nams dang lam dang mya ngan las 'das pa gsum ni brjod bya'i gtso bo nyid du bzung nas/_gsung rab ni rjod byed 
[\[101b.4\]]du byas pa'i dam pa'i chos gang la dmigs nas/_srid pa'i sdug bsngal rgyu dang bcas pa mthar 'byin par byed pa'i thabs su gyur pa gang yin pa ste/_ji skad du/_sdug bsngal dag ni thams cad dang*/_/sgrib pa kun sel dam pa'i chos/_/zhes so/_/dam pa'i chos de la yang gang zhig brjod 
[\[101b.5\]]par bya ba dang gang gis rjod par byed pa'i mtshan nyid la ltos nas dbye na rtogs pa'i dam pa'i chos dang*/_lung gi dam pa'i chos gnyis su 'gyur te/_mdzod las/_ston pa'i dam chos rnam gnyis te/_/lung dang rtogs pa'i bdag nyid do/_/zhes so/_/rtogs pa'i dam pa'i chos de la'ang 
[\[101b.6\]]gang 'dod chags dang bral bar gyur pa dang*/_gang gis 'dod chags dang bral bar byed pa'i mtshan nyid kyis rnam par dbye na 'gog pa'i bden pa'i dam pa'i chos dang lam gyi bden pa'i dam pa'i chos rnam pa gnyis su 'gyur te/_mgon po byams pas/_gang zhig gang gis chags bral ba/_/
[\[101b.7\]]bden gnyis mtshan nyid can de chos/_/chags bral nyid ni 'gog pa dang*/_/lam gyi bden pa dag gis bsdus/_/zhes so/_/lung gi dam pa'i chos ni rtogs pa'i dam pa'i chos su 'jug par byed pa'i rjod pa phun sum tshogs pa ste de la yang spros pa las byung ba'i bag chags sam 
[\[102a\]]
[\[102a.1\]]'jig rten pa'i mngon brjod ces bya ba dang*/_chos kyi dbyings kyi rgyu mthun las byung ba'i mngon brjod dam 'jig rten las 'das pa'i mngon brjod ces bya ba gnyis su dbye bar bya ba'ang 'byung ste/_dang po ni rta dang glang po la sogs pa'i gtam sna tshogs pa ste 'khor ba dang chos mthun 
[\[102a.2\]]pas de skad ces bya'o/_/gal te de ltar yin na rtogs pa'i dam pa'i chos su 'jug pa'i rjod pa nyid du ji ltar 'gyur zhe na/_dngos su mngon par mtho ba'i rgyu gtso bor smos nas/_brgyud nas rtogs pa'i chos la 'jug pa'i dbang gis bzhag pa ste/_shes rab brgya pa las/_mi yi chos lugs 
[\[102a.3\]]legs spyad na/_/lha yul bgrod pa thag mi ring*/_/lha dang mi yi them skas la/_/'dzegs na thar pa gam na yod/_/ces gsungs pa dang*/_mgon po byams pas kyang*/_/rig pa'i gnas lnga dag la brtson par ma byas na/_/'phags mchog ci gtam thams cad mkhyen nyid mi 'gyur te/_/
[\[102a.4\]]zhes bya ba la sogs pa'i don du dgongs nas de ltar du bzhag par mngon no/_/gnyis pa ni gsung rab yan lag bcu gnyis te/_de ni chos nyid rtogs par byed pa'i rgyu mthun nam/_chos dbyings rtogs par byed pa'i rgyu mthun las byung bas de skad ces bya ste/_dbus dang mtha' rnam par 'byed pa las/_
[\[102a.5\]]rgyu mthun don gyi mchog nyid dang*/_/zhes dang*/_mya ngan las 'das pa'i mdo las/_chu bo chen po rgya mtshor bab/_'bab/_gzhol ba de bzhin du/_chos thams cad kyang mya ngan las 'das par bab/_'bab/_gzhol zhes gsungs so/_/gnyis pa sgra don bshad pa la/_spyi dang bye brag pa gnyis 
[\[102a.6\]]las/_dang po ni legs par sbyar ba'i skad du sad+d+harma zhes 'byung ba bod skad la dam pa'i chos zhes bya bar 'gyur te/_de la dam pa ni ston pa rdzogs pa'i sangs rgyas yin la/_chos ni des gsungs pa yin pa'i phyir dam pa'i chos zhes bya'o/_/yang na bstan bcos kyi dbang du byas na dam pa ni sangs 
[\[102a.7\]]rgyas kyi rnam par 'phrul pa dang*/_de'i sras bka'i don rang rgyud du rtsom par byed pa'i slob dpon dang*/_gzhung 'grel byed pa la dbang brnyes pa'i slob dpon yin la/_chos ni de dag gis legs par bshad pa yin pa'i phyir dam pa'i chos so/_/yang na dam pa ni mchog tu gyur pa yin la chos 
[\[102b\]]
[\[102b.1\]]kyang yin pas dam pa'i chos te gzhi mthun pas sam/_skyes bu dam pa rnams kyis spyad par bya ba yin pas na dam pa'i chos te/_dper na dge sbyong gi chos bzhi zhes bya ba lta bu'o/_/gnyis pa ni de bzhin gshegs pa'i bka' 'ba' zhig pa ste/_de ni su b+hA Shi ta zhes pa legs par gsungs pa ste/_
[\[102b.2\]]tshig dang don phyin ci ma log par yang dag par gsungs pa'i phyir legs par gsungs pa ste/_ji ltar legs par gsungs she na/_mdo las bcom ldan 'das kyis chos legs par gsungs pa/_yang dag par mthong ba/_nad med pa/_dus chad pa med pa/_nye bar gtod pa/_'di mthong ba la don yod pa/_mkhas pa rnams 
[\[102b.3\]]kyi rang gis rig par bya ba'o zhes gsungs pa de'ang phyin ci ma log par yang dag par gsungs pa'i phyir legs par gsungs pa dang*/_don mthong ba'i phyir yang dag par mthong ba dang*/_nyon mongs pa'i bag la nyal gyi gnyen por gyur pa'i phyir nad med pa dang*/_yongs su nyams pa med pa'i phyir 
[\[102b.4\]]dus chad pa med pa dang*/_sdug bsngal ma lus pa las nges par 'byung ba la nye bar gtod pa'i phyir nye bar gtod pa dang*/_thun mong ma yin pa'i phyir 'di mthong ba la don yod pa dang*/_rtog ges brtag par mi nus pa'i phyir mkhas pa rnams kyi rang gis rig par bya ba'o/_/gzhan yang dus 
[\[102b.5\]]thams cad du bya sla ba'i phyir dus chad pa med pa dang*/_slob dpon gyi dpe mkhyud dang bral ba'i phyir tshur shog ltos shig ces bya ba'i skabs dbye ba dang ldan pa'i phyir te/_dbyig gnyen gyis/_'phags pa'i lam gyi yan lag brgyad po ni/_/yang dag don dang don ni mthong ba dang*/_/gnyen po 
[\[102b.6\]]dang ni gtan dang ma lus dang*/_/thun mong min dang rtog ge'i yul min dang*/_/gzhan yang de ni dus chad med pa'i phyir/_/bya sla ba dang tshur shog ltos shig ces/_/slob dpon dpe mkhyud bral bar shes bya zhing*/_/zhes so/_/gzhan yang lung las bcom ldan 'das kyis legs par 
[\[102b.7\]]gsungs pa'i chos 'dul ba ni legs par bstan pa/_nges par 'byung ba rdzogs pa'i byang chub tu 'gro bar byed pa/_mi mthun pa med cing 'dus pa dang ldan pa/_rten pa yod pa zhes bya/_'di ston pa ni de bzhin gshegs pa dgra bcom pa yang dag par rdzogs pa'i sangs rgyas so zhes pa 
[\[103a\]]
[\[103a.1\]]ste/_de dag gi don ni phyi rol pa las chos 'dul ba 'di'i yon tan yang dag par bstan pa yin te/_phyi rol pa dag gi 'dul ba ni nyes par bstan pa nyid kyis legs par gsungs pa ma yin pa dang*/_rdzogs pa'i byang chub tu 'gro bar mi 'gyur ba nyid kyis nges par 'byung 
[\[103a.2\]]ba ma yin pa dang*/_'dus pa dang mi ldan pa nyid kyis mthun pa ma yin pa dang*/_ston pa de bzhin gshegs pa la sogs pa ma yin pa nyid kyis rten pa med pa'o/_/mdor na skyon rnam pa 'di bzhi bstan pa yin te/_bstan pa'i chos la don phyin ci log pa nyid kyi skyon dang*/_sgrub pa'i chos las 
[\[103a.3\]]mya ngan las 'das par mi 'gro ba nyid kyi skyon dang*/_nyan pa po rnams la blo du ma dang ldan pa nyid kyi skyon dang*/_ston pa la the tshom thams cad gcod mi nus pa'i skyon dang ldan pa ste/_de nyid las/_tshig 'bru bzang min don bzang min/_/grol dang rigs pa'i thabs ma yin/_/snga ma phyi ma 
[\[103a.4\]]'gal ba yin/_/de bzhin bsdu ba bzhi dang ni/_/bstan pa bzhi dag spangs pa dang*/_/ston pa'ang ston pa'i mtshan nyid med/_/de ltar gzhan gyi bstan bcos dang*/_/slob ma bstan pa skyon can yin/_/chos 'dul ba 'di la ni de las bzlog pas na skyon med pa yin no/_/don phyin 
[\[103a.5\]]ci ma log pa nyid kyis rigs pa yin pa'i phyir chos so/_/nyon mongs pa 'dul ba'i phyir 'dus pa'o/_/de ltar na sangs rgyas kyi bstan pa ni yang dag pa'i ye shes dang spangs pa 'dren pa nyid bstan pa yin no zhes gsungs so/_/gzhan yang mdo las dge slong dag nga'i chos ni legs par 
[\[103a.6\]]gsungs pa/_gsal ba/_phye ba/_rgyu ba bcad pa/_lha dang mi'i bar dag la yang dag par shin tu bstan pa'o zhes bya bas ni de bzhin gshegs pa'i chos kyi yon tan bstan to/_/de'ang ji ltar zhe na/_don phyin ci ma log par bstan pa'i phyir legs par gsungs pa dang*/_tshig dang yig 
[\[103a.7\]]'bru gsal ba dang don shin tu rnam par phye nas bstan pa'i phyir bde bar 'jug pa nyid dang*/_gong du 'gro ba'am rgyu ba bcad pa nyid kyis gong na med pa nyid dang*/_lha dang mis yang dag par bzung ba nyid dang*/_ji ltar 'os pa'i gdul bya la bstan pa nyid dang*/_slob dpon gyi dpe mkhyud med par rgyun 
[\[103b\]]
[\[103b.1\]]du bstan pa nyid de/_de lta bu'i yon tan drug dang ldan pa ste/_de nyid las/de nyid don ni legs gsungs phyir/_/bde bar 'jug phyir bla med phyir/_/rab tu gzung phyir ji ltar 'os/_/ma lus pa ni bstan phyir ro/_/zhes so/_/gzhan yang rnam par bshad pa'i rigs pa las yon 
[\[103b.2\]]tan yongs su 'dzin pa'i rnam pa bcu dag gis legs par gsungs pa nyid du bshad do/_/bcu ni yang dag par blang ba dang*/_dbang du mdzad pa dang*/_'jug pa dang*/_rab tu bstan pa dang*/_rab tu dbye ba dang*/_rten dang*/_go bar mdzad pa dang*/_gdags pa dang*/_dus dang*/_yon tan 
[\[103b.3\]]yongs su 'dzin pa rnams su gsungs te/_de dag gi don ni/_yang dag par mngon par rdzogs par sangs rgyas nas gsungs pa'i phyir yang dag par blang ba dang*/_sems can thams cad kyi dbang du mdzad nas gsungs pa'i phyir dbang du mdzad pa nyid dang*/_res 'ga' ba ma yin 
[\[103b.4\]]par yang dang yang du rgyun du gsungs pa'i phyir 'jug pa nyid dang*/_dpe mkhyud kyis 'ga' la yang bar chad par ma byas par yang dag par gsungs pa'i phyir rab tu bstan pa nyid dang*/_sems can gyi bsam pa ji lta ba bzhin du yang dag par gsungs pa'i phyir rab tu dbye ba dang*/_dbyangs kyi 
[\[103b.5\]]yan lag lnga dang ldan par yang dag par gsungs pa'i phyir rten nyid dang*/_dbyangs gcig gis 'jig rten gyi khams mtha' yas par go bar mdzad pa'am/_'khor gyi dkyil 'khor ji snyed pa khyab par yang dag par gsungs pa'i phyir go bar mdzad pa nyid dang*/_mtha' gnyis spangs 
[\[103b.6\]]pa'i lam gsungs pa'i phyir gdags pa nyid dang*/_'dul ba yongs su smin pa rnams la gsungs pa'i phyir dus nyid dang*/_gsung yon tan drug cu dang ldan par yang dag par gsungs pa'i phyir yon tan yongs su 'dzin pa nyid de/_khyad par de dang de dag gis legs par 
[\[103b.7\]]gsungs so zhes bya ba'i don du bstan pa yin no/_/gsum pa rab tu dbye ba la lnga ste/_brjod bya'i sgo nas dbye ba dang*/_rjod byed kyi sgo nas dbye ba dang*/_gnyen po'i sgo nas dbye ba dang*/_gdul bya'i sgo nas dbye ba dang*/_bdag rkyen gyi sgo nas dbye ba'o/_/dang po brjod 
[\[104a\]]
[\[104a.1\]]par bya ba'i sgo nas dbye na/_bden pa gnyis sam drang nges gnyis te/_dbu ma rtsa ba'i shes rab las/_sangs rgyas rnams kyis chos bstan pa/_/bden pa gnyis la yang dag brten/_/zhes so/_/de'ang ji ltar na gsung rab gang gis kun rdzob kyi bden 
[\[104a.2\]]pa brjod par bya ba'i gtso bor ston par byed pa de ni drang ba'i don dang*/_don dam pa'i bden pa brjod par bya ba'i gtso bor ston par byed pa de ni nges pa'i don te/_'phags pa blo gros mi zad pas bstan pa las/_kun rdzob sgrub pa ston pa ni drang ba'i don to/_/don dam sgrub pa ston pa ni nges 
[\[104a.3\]]pa'i don to zhes so/_/gnyis pa rjod byed kyi sgo nas dbye na gsung rab yan lag bcu gnyis te/_brgyad stong 'grel pa snying po mchog las/_mdo sde dbyangs bsnyad lung bstan dang*/_/tshigs bcad ched brjod gleng gzhi dang*/_/rtogs brjod de lta bu byung dang*/_/skyes rabs 
[\[104a.4\]]shin tu rgyas pa dang*/_/rmad byung gtan la dbab pa'i sde/_/gsung rab yan lag bcu gnyis so/_/zhes gsungs pa ltar mdo'i sde ni gang bzhed pa'i don mdor smos pa'i tshul gyis lhug par gsungs pa ste/_'dus byas 'dus ma byas rnam par nges pa las/_de la 
[\[104a.5\]]tshig rkyang lhug gis mdo mdor brjod pa de ni mdo'i sde'o zhes so/_/ci'i phyir phye ste mi gsungs snyam na/_kun las btus pa las/_phan yon bcu gzigs nas de bzhin gshegs pas smos pa'i tshul gyis chos ston te rnam par gzhag sla ba dang*/_bshad sla ba dang*/_gzung 
[\[104a.6\]]sla ba dang*/_chos la gus pas myur du tshogs yongs su rdzogs par byed pa dang*/_myur du chos nyid rtogs par 'gyur ba dang*/_sangs rgyas la shes nas dad pa thob pa dang*/_chos dang dge 'dun la shes nas dad pa thob pa dang*/_mthong ba'i chos la bde bar gnas 
[\[104a.7\]]pa'i mchog la reg pa dang*/_'bel ba'i gtam gyis gtan la 'bebs pas dam pa rnams kyi sems mgu bar byed do/_/mkhas pa mkhas pa zhes bya ba'i grangs su 'gro'o zhes so/_/dbyangs kyis bsnyad pa'i sde ni/_mdo'i sde de nyid la bar dang mtha' ma dag tu 
[\[104b\]]
[\[104b.1\]]tshigs su bcad pa'i dbyangs su bsnyad pa'am/_da dung brtag par bya ba gzhan yod pas drang ba'i don du gsung ba'i mdo sde gang yin pa rnams so/_/lung du bstan pa'i sde ni/_nyan thos dang byang chub sems dpa' la sogs pa sngon byung ba shi ba'i dus byas pa dang 'byung 
[\[104b.2\]]bar 'gyur ba la sogs pa rnams lung ston pa mdzad pa'am/_dgongs pa rnam par phye nas lung ston par byed pa nges pa'i don gyi mdo sde gang yin pa rnams so/_/tshigs su bcad pa'i sde ni/_lung gang dag tshig rkang pa gnyis pa nas brtsams te rkang pa drug pa'i bar du tshigs 
[\[104b.3\]]su bcad par bsdebs nas gsungs pa gang yin pa rnams so/_/ched du brjod pa'i sde ni/_gang zag gzhan gyis zhu ba la ma ltos par bcom ldan 'das kyis bstan pa yun du gnas par bya ba kho na'i phyir yi rang ba'i tshul gyis gsungs pa ste/_dper na mdo las bcom 
[\[104b.4\]]ldan 'das nang du yang dag 'jog las bzhengs te gdan la bzhugs nas dge slong gi dge 'dun rnams la ched du rjod pa 'di ched du brjod do zhes pa lta bu ste/rnam bshad rigs pa las/_gang zag gi ched du gsungs pa ma yin gyi/_bstan pa gnas par bya ba 
[\[104b.5\]]'ba' zhig gi phyir gsungs pa gang yin pa ste zhes gsungs so/_/gleng gzhi'i sde ni/_gang zag 'ga' zhig gi ched du gsungs pa dang byung ba dang bcas pa'i bslab pa brjod pa rnams te/_sgra sbyor bam po gnyis pa las/_mdo sde dang 'dul ba la sogs pa thog ma ci las 
[\[104b.6\]]glengs te bshad pa dang*/_gzhi 'di dang skabs 'di dang byung ba 'di'i tshe bslab pa bcas pa lta bu la bya ste gleng gzhi'i sde zhes bya zhes so/_/rtogs pa brjod pa'i sde ni/_chos nyan pa rnams kyis don go zhing legs par rtogs par bya ba'i phyir sngon byung ba gzhan las 
[\[104b.7\]]brtsams pa'i dpe dang bcas nas ston pa gang yin pa rnams so/_/de lta bu byung ba'i sde ni sngon rabs kyi gtam rgyud gsungs pa rnams so/_/skyes pa rabs kyi sde ni/_bcom ldan 'das kyis sngon byang chub sems dpa'i spyad pa spyod pa'i tshe gang dang gang du skyes pa dang*/_
[\[105a\]]
[\[105a.1\]]dka' thub ci dang ci mdzad pa rnams legs par ston pa rnams so/_/shin tu rgyas pa'i sde ni/_theg pa chen po byang chub sems dpa'i sde snod kyis dang pha rol tu phyin pa la sogs pa shin tu rgya che ba dang rgyas pa dang zab pa'i rnam par ston pa rnams so/_/rmad du byung 
[\[105a.2\]]ba'i sde ni/_gang las nyan thos dang byang chub sems dpa' dang rdzogs pa'i sangs rgyas rnams kyi mkhyen pa dang rdzu 'phrul dang byin gyis brlabs pa la sogs pa ngo mtshar rmad du byung ba'i chos bstan pa rnams so/_/gtan la dbab pa'i sde ni/_chos thams cad rang dang spyi'i mtshan 
[\[105a.3\]]nyid kyis gtan la 'bebs pa'i sgo nas mdo sde la sogs pa'i don yang dag par bstan pa rnams so/_/gsum pa gnyen po'i sgo nas dbye na sde snod gsum ste/_spyi'i nges tshig dang*/_so so'i rang bzhin dang*/_sde snod gsum du 'jog pa'i rgyu mtshan no/_/dang po spyi'i nges tshig 
[\[105a.4\]]ni/_thun mong du legs par sbyar ba'i skad du pi Ta ka zhes 'byung ste/_de nyid bsgyur na gang bu'am bsdus pa'i don la 'jug ste/_de na shes par bya ba'i chos thams cad ni 'di'i brjod bya nyid du bsdus pa'i phyir sde snod dam/_yang na yul dbus kyi bre bo che'i ming ste/_de'i nang 
[\[105a.5\]]du bre'u chung gis gzhal bar bya ba'i 'bru la sogs pa mang po chud pa ltar/_'dir yang shes par bya ba'i chos sam bslab par bya ba'i chos mang po 'dus pa'i phyir sde snod ces bya ste/_dper na snod gang du 'bru bre bcu shong zhing 'dus pa'i snod de la snod ces bya ba dang 'dra bar sde 
[\[105a.6\]]snod gsum po dang gnyis po 'dir yang gsung rab yan lag bcu gnyis kyi don dang tshig thams cad ma 'dus pa med pa'i phyir sde snod ces bya'o/_/de ltar yang slob dpon thogs med kyis gsum po'am gnyis po de yang ci'i phyir sde snod ces bya zhe na/_smras pa/_bsdus pa'i 
[\[105a.7\]]phyir te shes bya'i don thams cad bsdus pa'i phyir ro zhes so/_/yang na phung po dang khams dang skye mched kyi chos nas sku dang ye shes la sogs pa'i bar gyis shes par bya ba'i don thams cad 'dus pas de'i phyir sde snod ces bya'o zhes gsungs so/_/sde snod gsum du gsung rab 
[\[105b\]]
[\[105b.1\]]yan lag bcu gnyis po ji ltar 'du bar 'gyur ba yin snyam na/_mdo'i sde dang dbyangs kyis bsnyad pa'i sde dang lung du bstan pa'i sde dang tshigs su bcad pa'i sde dang ched du brjod pa'i sde ste lnga po dag ni nyan thos kyi mdo sde'i sde snod du 'dod do/_/gleng gzhi'i sde dang rtogs pa 
[\[105b.2\]]brjod pa'i sde dang de lta bu byung ba'i sde ste gsum po dag ni nyan thos kyi 'dul ba ste/de'i yang dang pos ni ltung ba bslab bya dang bcas pa ston pa'i phyir na gtso bo'i tshul dang*/_phyi ma gnyis ni de'i 'khor gyi tshul du 'dod pa yin no/_/skyes pa rabs kyi sde ni byang chub sems 
[\[105b.3\]]dpa'i 'dul ba'i sde snod kyi 'khor dang*/_shin tu rgyas pa'i sde dang rmad du byung ba'i sde gnyis ni byang chub sems dpa'i mdo sde'i sde snod nyid du 'dod do/_/gtan la dbab pa'i sde ni nyan thos dang byang chub sems dpa' gnyis ka'i thun mong du gyur pa'i chos mngon pa'i sde snod du 
[\[105b.4\]]nges pa yin la/_rang sangs rgyas la ni sde snod logs su gyur pa med pas nyan thos kyi sde snod la dmigs pa yin no/_/gnyis pa so so'i rang bzhin la/_mtshan nyid dang*/_mtshan gzhi dang*/_nges pa'i tshigs ste gsum gsum las/_dang po mdo sde'i sde snod kyi mtshan nyid 
[\[105b.5\]]ni/_lhag pa'i sems kyi bslab pa brjod bya'i gtso bor gyur pa'i gsung rab kyi rigs su gtogs pa'o/_/gnyis pa mtshan gzhi ni/_shes rab kyi pha rol tu phyin pa stong phrag brgya pa la sogs pa rnams so/_/gsum pa nges tshig ni/_mdo'i skad dod la legs par 
[\[105b.6\]]sbyar ba'i skad du sU tra zhes pa mgo smos pa ste/_mdo sde rgyan las/_mdo dang chos mngon 'dul ba dag_/mdor na don ni rnam bzhir 'dod/_/blo ldan pas ni de shes na/_/rnam pa thams cad mkhyen pa thob/_/ces pa'i don ni sde snod gsum po so sor re re zhing gnas la sogs 
[\[105b.7\]]pa bzhi dang*/_mngon du ba la sogs pa bzhi dang*/_ltung ba la sogs pa bzhi ste/_mdor na sde snod gsum po ma lus par shes pa'i blo dang ldan pa'i byang chub sems dpa' rnams kyis rnam pa thams cad mkhyen pa nyid 'thob par bshad la/_nyan thos dag gis ni tshigs 
[\[106a\]]
[\[106a.1\]]su bcad pa gcig gi don rtogs pas kyang zag pa zad pa'i 'bras bu 'thob par bshad do/_/de dag las gnas la sogs pa rnam pa bzhi ni/_de nyid las/_gnas rnams dang ni mtshan nyid dang*/_/chos don smos phyir mdo yin no/_/zhes gsungs pa 
[\[106a.2\]]bzhin du/sa yul gang du bshad pa dang*/_/gang gis bshad pa dang*/_gang gi phyir gsungs pa rnams smos pa'i phyir gnas dang*/_kun rdzob kyi bden pa'i mtshan nyid dang don dam pa'i bden pa'i mtshan nyid smos pa'i phyir mtshan nyid dang*/_phung po dang khams dang skye mched dang rten 
[\[106a.3\]]cing 'brel bar 'byung ba la sogs pa smos pa'i phyir chos dang*/_de rnams kyi dgongs pa'i don smos pa'i phyir don te de dag smos pa'i tshul gyis gsungs pa'i phyir mdo yin no/_/de dag ston par byed pa'i gsung rab kyi tshogs su gyur pa'i phyir sde zhes bya ba yin no/_/gnyis pa mngon pa'i sde snod la yang dang po 
[\[106a.4\]]mtshan nyid ni/_lhag pa'i shes rab kyi bslab pa brjod bya'i gtso bor gyur pa'i gsung rab kyi rigs su gtogs pa'o/_/gnyis pa mtshan gzhi ni mngon pa sde bdun la sogs pa rnams so/_/gsum pa nges pa'i tshig ni mngon pa la legs par sbyar ba'i skad du a b+hi zhes 
[\[106a.5\]]'byung ste/_a b+hi mu khya zhes pa mngon du phyogs pa dang*/_a b+hI k+Sha Na zhes pa yang yang dang*/_a b+hi b+hu zhes pa zil gnon dang*/_a b+hi sa ma ya zhes pa rtogs pa ste/_de nyid las/_mngon du phyir dang yang yang dang*/_/zil gnon rtogs phyir mngon pa'i chos/_/
[\[106a.6\]]zhes pa ltar zhi ba mya ngan las 'das pa la mngon du phyogs pa'i chos byang chub kyi phyogs dang mthun pa dang rnam par thar pa'i sgo la sogs pa ston pa'i phyir mngon du ba dang*/_phung po dang khams dang skye mched la sogs pa chos re re la'ang bstan du yod pa dang bstan du med pa la 
[\[106a.7\]]sogs pa'i bye brag mang po yang dang yang du ston pa'i phyir yang yang dang*/_brtsad pa dang brtsad pa'i gzhi la sogs pa smra ba la rnam par nges pas phas kyi rgol ba zil gyis gnon pa'i phyir zil gnon dang*/_shes bya ji snyed pa'i mdo sde'i don ma nor bar rtogs pa'i rgyur 'gyur 
[\[106b\]]
[\[106b.1\]]ba'i phyir rtogs pa ste rnam pa bzhi po de dag gis mngon pa yin no/_/gsum pa 'dul ba'i sde snod la'ang dang po mtshan nyid ni/_lhag pa'i tshul khrims kyi bslab pa brjod bya'i gtso bor gyur pa'i gsung rab kyi rigs su gtogs pa'o/_/gnyis pa mtshan gzhi ni lung sde bzhi 
[\[106b.2\]]la sogs pa rnams so/_/gsum pa nges tshig ni 'dul ba la legs par sbyar ba'i skad du bi na ya zhes pa 'byung ste bi bat+ti rnam par ltung ba dang*/_bi nish+tsa ya rnam par nges pa ste/_de nyid las/_ltung dang 'byung dang ldang ba dang*/_/nges par 'byung dang gang zag dang*/_/
[\[106b.3\]]bcas pa dang ni rab dbye dang*/_/rnam par nges phyir 'dul ba nyid/_/ces 'byung ba ltar te/_de la ltung ba ni phas pham pa dang*/_dge 'dun lhag ma dang*/_nyes pa sbom po dang*/_ltung byed dang*/_so sor bshags pa ste ltung ba ris lnga'o/_/ltung ba de dag gang 
[\[106b.4\]]las 'byung ba'i rgyu ni/_mi shes pa la sogs pa bzhi las 'byung ba'o/_/ltung ba las ldang ba'i thabs ni/_phyin chad mi bya bar bsdams pa'i sems ston pas ldang ba'o/_/ltung ba las nges par 'byung ba'i thabs ni/_so sor bshags pa la sogs pa bdun ston 
[\[106b.5\]]pas nges par 'byung ba ste chos rnam pa bzhi 'byung ba'i phyir 'dul ba yin no/_/rnam pa gzhan yang gang la brten nas bslab pa'i tshig bca' ba'i gang zag dang*/_gang zag gi nyes pa gsol nas ston pas dge 'dun la bslab pa bcas pa dang*/_de mdor bstan 
[\[106b.6\]]pa las rab tu dbye ba dang*/_ltung ba dang ltung ba ma yin pa rnam par nges pa ste bzhi 'byung ba'i phyir yang 'dul ba yin no/_/gsum pa sde snod gsum du bzhag pa'i rgyu mtshan ni/_spang bya gsum yin pa dang bslab bya gsum yin pa dang shes bya gsum yin pa ste rgyu rnam pa dgu las/_
[\[106b.7\]]dang po ni spang bya nyon mongs pa gsum gyi dbang gis sde snod gsum du gzhag ste/_'di ltar nye ba'i nyon mongs pa the tshom gyi gnyen por mdo sde'i sde snod rnam par gzhag pa ste/_mdo sde gang las phung po dang khams dang skye mched dang rten cing 'brel par 'byung ba dang*/_bden 
[\[107a\]]
[\[107a.1\]]pa dang sa dang pha rol tu phyin pa la sogs pa'i don gang la yid gnyis su gyur pa de la de gdon mi za bar bya ba'i ched du bshad pa'i phyir ro/_/mtha' gnyis la sbyor ba'i gnyen por 'dul ba'i sde snod rnam par gzhag pa ste/_gang las tshegs dang rtsol bas bsgrub pa'i kha 
[\[107a.2\]]na ma tho ba'i yongs su spyad pas sred pas kun nas bslang ba'i sog 'jog la spyod pa bkag pa 'dod pa'i bsod nyams kyi mtha' spong ba dang*/_nges par 'byung ba'i tshul khrims dag pa dang ldan pa'i dge slong gis kha na ma tho ba med pa'i yongs su spyad pa lhag par rnyed na kha zas ro brgya dang ldan 
[\[107a.3\]]pa dang*/_khang pa brtsegs pa khang mig lnga brgya pa yang zhen med du spyod par gnang ba bdag nyid ngal zhing dub pa'i mtha' spong bar ston pa'i phyir te/_dper na bcom ldan 'das kyis dge slong tshul khrims dang ldan pa dang*/_yon tan dang ldan pa la ni ngas kha zas ro brgya dang ldan pa dang gos 'bum 
[\[107a.4\]]ri ba yang gnang ngo zhes gsungs pa lta bu'o/_/rang gi lta ba la mchog tu 'dzin pa'i gnyen por chos mngon pa'i sde snod rnam par gzhag pa ste/_chos rnams kyi ma mo gang gis shes bya thams cad kyi rang spyi'i mtshan nyid phyin ci ma log par gtan la phab nas rgya cher ston pa'i phyir ro/_/
[\[107a.5\]]gnyis pa ni bslab par bya ba rnam par byang ba'i lam gsum gyi dbang gis sde snod gsum du rnam par gzhag ste/_'di ltar rjod byed gsum po de dag gis brjod bya bslab pa gsum ci rigs par bstan te/_mdo sde'i sde snod kyis ni nyan thos dang theg pa chen po'i bslab pa gsum rgyas par 
[\[107a.6\]]brjod pa'i sgo nas gdul bya rnams bslab pa gsum la yang dag par sbyor bar byed do/_/'dul ba'i sde snod kyis ni so sor thar pa'i sdom pa'i bslab bya la slob pa'i tshul rgya cher bstan pa'i sgo nas gdul bya rnams kyi rgyud la dngos su tshul khrims yongs su dag par byed pa dang*/_de la gnas pas 'gyod 
[\[107a.7\]]pa med pa la sogs pa rim gyis sems rtse gcig pa 'thob pa'i phyir lhag pa'i tshul khrims kyi bslab pa dang lhag pa'i sems kyi bslab pa la yang dag par sbyor bar byed do/_/chos mngon pa'i sde snod kyis ni chos rnams kyi mtshan nyid ma nor bar rgya cher bstan pa'i sgo nas chos rab tu rnam par 'byed pa'i 
[\[107b\]]
[\[107b.1\]]blo dri ma med par bsgrub pa'i phyir lhag pa'i shes rab kyi bslab pa la yang dag par sbyor bar byed do/_/de skad du yang*/_slob dpon dbyig gnyen gyis/_mdo sdes ni bslab pa gsum bshad do/_/'dul bas ni lhag pa'i tshul khrims dang lhag pa'i sems bsgrub pa yin te/_tshul khrims dang ldan pa ni 'gyod 
[\[107b.2\]]pa med pa la sogs pa'i rim gyis ting nge 'dzin 'thob pa'i phyir ro/_/chos mngon pas lhag pa'i shes rab bsgrub pa yin te don phyin ci ma log par ston pa'i phyir ro zhes gsungs so/_/gsum pa ni shes par bya ba chos don bshad pa dang chos don sgrub pa dang chos don 'bel gtam gyis 
[\[107b.3\]]gtan la 'bebs pa'i dbang gis sde snod gsum du rnam par gzhag pa ste/_'di ltar mdo sde'i sde snod kyis ni rjod par byed pa'i ming dang tshig dang yi ge'i mtshan nyid kyi chos dang des brjod par bya ba phung po dang khams la sogs pa'i mtshan nyid kyi don nam/_mtho ris 'grub par byed pa'i 
[\[107b.4\]]rgyu dge ba bcu'i las la sogs pa'i chos dang mya ngan las 'das pa 'grub par byed pa'i rgyu byang chub kyi phyogs kyi chos sum cu rtsa bdun la sogs pa'i don brjod pa'i sgo nas tshig don la blo 'byang bar byed do/_/'dul ba'i sde snod kyis ni 'dod chags la sogs pa'i nyon mongs pa rnams la mi sdug 
[\[107b.5\]]pa la sogs par bsgom pa'i sgo nas nyon mongs pa 'dul ba la mchog tu spro bas na/_ming gi tshogs la sogs pa'i chos dang de dag gis brjod par bya ba'i don mngon sum du byed do/_/mngon pa'i sde snod kyis ni chos kyi mtshan nyid shin tu mkhas par bsgrubs nas chos dang don rnams gzhan la ma 
[\[107b.6\]]nor ba nyid du legs par 'doms pa la mkhas par 'gyur ro/_/de skad du yang slob dpon de nyid kyis/_mdo sdes ni chos dang don bshad do/_/'dul bas ni chos dang don bsgrub pa ste/_nyon mongs pa 'dul ba la rab tu brtson pas de gnyis rtogs pa'i phyir ro/_/chos mngon pas ni 'bel ba'i 
[\[107b.7\]]gtam rnam par gtan la dbab pa la mkhas pa zhes gsungs so/_/de ltar bshad pa'i sde snod gsum gyi chos de dag las byung ba'i shes rab kyis rnam par grol bar byed do/_/de'ang thos pa'i shes rab kyis chos kyi dbyings rnam par dag pa'i rgyu mthun pa las byung ba'i thos 
[\[108a\]]
[\[108a.1\]]pa'i bag chags 'jog pa dang*/_bsams pa'i shes rab kyis ji ltar bsams pa de dang de'i don spyi'i tshul gyis rtogs par byed pa dang*/_de lta bu'i thos pa dang bsam pa'i shes rab dang ldan pas ni bsam pa'i don rtse gcig tu yid la byed pa'i bsgom pa la sbyor ba'i tshul gyis lhag 
[\[108a.2\]]mthong gi rgyu zhi gnas kyi ting nge 'dzin rgyud la skyed par byed do/_/des sems kyi nyon mongs pa zhi bar byed pa dang lhag mthong gis chos nyid don dam pa'i bden pa yang dag pa ji lta ba bzhin du rtogs pa'i sgo nas rnam par grol bar byed de/_mgon po byams pas/_sde snod dag ni gsum mam gnyis 
[\[108a.3\]]kyang rung*/_/bsdus pa'i phyir na rgyu ni dgus 'dod do/_/de yis bag chags rtogs dang zhi ba dang*/_/rab tu rtogs pas rnam par grol bar byed/_/ces so/_/bzhi pa gdul bya'i sgo nas dbye ba ni/_gal te de ltar sde snod gsum du bzhag pa de kho na nyid du nges sam zhe na/_mtha' gcig tu ma nges te/_bzhi 
[\[108a.4\]]ru dbye ba dang*/_gnyis su bsdu ba'o/_/dang po ni/_rig pa 'dzin pa sngags kyi sde snod ni sngar gyi sde snod gsum po gang yang rung ba'i khongs su 'du bar 'gyur ram/_yang na logs su 'gyur ba yin snyam na/_slob dpon a b+ha yA ka ras ni bslab pa gsum ka ston pas sde snod gsum ka'o zhes gsum char 
[\[108a.5\]]gyi zab pa'i mthar thug yin pas de dag tu bsdu ba'i lugs su mdzad do/_/slob dpon shAn+ti pas ni zab mo'i don bsdus nas ston pas mdo sde'i sde snod yin no zhes mdo sde'i khongs su bsdu ba'i lugs su bzhed do/_/slob dpon Ar+Ya de was ni rig pa 'dzin pa'i sde snod do zhes logs 
[\[108a.6\]]su phye ba'i sde snod bzhi pa nyid du bzhed do/_/de ltar na sde snod bzhir yang 'gyur te 'di ni gdul bya thun mong du ma gyur pa dag gi don gsungs pa la sogs pas phyi ma ltar 'thad pa'i lugs su bzhed do/_/gnyis pa ni/_rgyan las/_gnyis kyang rung zhes pas gdul bya'i gang zag la ltos nas sde snod gnyis 
[\[108a.7\]]su bzhag pa'ang rigs te/_nyan thos kyi sde snod dang*/_byang chub sems dpa'i sde snod dag go_/de'ang gdul bya'i gang zag blo dman pa lam rgya chung ngu la mos pa'i ngo na nyan thos kyi sde snod dang*/_blo mchog tu gyur pa lam rgya chen po la mos pa'i ngo na byang chub sems dpa'i sde snod gnyis su 'gyur 
[\[108b\]]
[\[108b.1\]]ba yin te/_rgyan gyi 'grel par gsum po de dag nyid theg pa dman pa dang*/_theg pa mchog gi bye brag gis rnam pa gnyis su 'gyur te/_nyan thos kyi sde snod dang*/_byang chub sems dpa'i sde snod do zhes so/_/de dag la theg pa chung ngu dang theg pa chen po zhes kyang bya ste/
[\[108b.2\]]spyir theg pa zhes bya ba legs par sbyar ba la/_yA na zhes yod pa de ni khyogs dang theg pa dang bzhon pa dang lam rnams su 'jug pa las/_'dir 'gro ba'i don gyis theg pa zhes bya zhing*/_lam gyi bden pa 'khor dang bcas pa la'ang sgra de ni don gyis 'jug ste/_slob pa'i gang zag gi lam gyi bden 
[\[108b.3\]]pa ni 'dis 'dong bar byed pas theg pa zhes bya'o/_/mi slob pa'i lam gyi bden pa ni 'dir dong bas na theg pa zhes bya'o/_/theg pa dman pa dang theg pa chen po gnyis kyi khyad par yang*/_sde snod kyi dbang du byas na theg pa dman pa'i lugs kyi gsung rab yan lag bcu gnyis dang 
[\[108b.4\]]bstan bcos mngon pa sde bdun la sogs pa ni nyan thos kyi sde snod yin la/_de dag la ma grags pa'i shes rab kyi pha rol tu phyin pa dang*/_phal po che la sogs pa shin tu rgyas pa'i sde snod rnams ni byang chub sems dpa'i sde snod du 'dod pa la sogs pa'i khyad par zhib tu 
[\[108b.5\]]phye na mtha' yas par gsungs kyang*/_gtso bor 'phags pa lang+kar gshegs pa las/_chos lnga dag dang rang bzhin gsum/_/rnam par shes pa brgyad nyid dang*/_/bdag med gnyis kyi dngos por ni/_/theg pa chen po mtha' dag 'dus/_/zhes gsungs so/_/de la chos ni 
[\[108b.6\]]ming dang rgyu mtshan dang rnam par rtog pa dang de bzhin nyid dang yang dag pa'i ye shes so/_/rang bzhin ni kun brtags dang*/_gzhan dbang dang*/_yongs su grub pa ste gsum mo/_/rnam par shes pa ni/_tshogs drug dang*/_nyon mongs pa'i yid dang*/_kun gzhi'i rnam par shes pa ste brgyad do/_/bdag 
[\[108b.7\]]med ni gang zag gi bdag med dang*/_chos kyi bdag med gnyis te/_de dag ston par byed pa ni theg pa chen po'i gzhung yin no/_/yang lam dang 'bras bu'i dbang du byas na/_chen po bdun dang ldan pa'i phyir theg pa chen po zhes bya ste/_de'ang mdo sde la sogs pa'i chos rgya chen po dpag tu med pa dang ldan par 
[\[109a\]]
[\[109a.1\]]dmigs pa'i phyir dmigs pa chen po'o/_/rang gi don dang gzhan gyi don gnyis sgrub pa'i phyir sgrub pa chen po'o/_/rtogs pa'i dus na gang zag dang chos kyi bdag med pa gnyis rtogs pas rtogs pa chen po'o/_/bskal pa grangs med pa gsum du rtag tu gus par byas te sbyor 
[\[109a.2\]]ba'i brtson 'grus rtsom pas brtson 'grus rtsom pa chen po'o/_/'khor ba yongs su mi gtong zhing kun nas nyon mongs pas gos pa med pas thabs la mkhas pa chen po ste/_rgyu'i khyad par lnga'o/_/stobs dang mi 'jigs pa dang sangs rgyas kyi chos ma 'dres pa yang dag par 'grub pas yang dag 
[\[109a.3\]]par grub pa chen po'o/_/yang dang yang du mngon par rdzogs par byang chub pa dang mya ngan las 'das pa chen po kun du ston pas sangs rgyas kyi phrin las chen po ste/_mgon po byams pas/_dmigs pa che ba nyid dang ni/_/de bzhin sgrub pa gnyis dag dang*/_/ye shes brtson 'grus rtsom 
[\[109a.4\]]pa dang*/_/thabs la mkhas par gyur pa dang*/_/yang dag grub pa chen po dang*/_/sangs rgyas phrin las chen po ste/_/chen po bdun dang ldan pa'i phyir/_/theg chen zhes ni nges par brjod/_/ces pa ltar ro/_/yang na theg pa chen po bsdus pa las/_shes bya'i gnas dang mtshan nyid der 'jug dang*/_/
[\[109a.5\]]de yi rgyu 'bras de rab dbye ba dang*/_/bslab pa gsum dang de 'bras spangs pa dang*/_/ye shes theg pa mchog gyur khyad par 'phags/_/zhes pa'i don rgya cher 'byung ba rnams kyi sgo nas theg pa chen po khyad par du 'phags pa bstan pa yin no/_/khyad par 'phags pa'i theg pa chen po de la dbye na/_gdul 
[\[109a.6\]]bya dbang po rtul po rgyu la mos pas rgyu lam du byed pa la rgyu pha rol tu phyin pa'i theg pa dang*/_dbang po rnon po rgyu 'bras lhun grub la mos pas 'bras bu lam du byed pa la 'bras bu gsang sngags rdo rje theg pa gnyis su 'gyur te/_mdo sde gdams ngag 'bogs pa'i rgyal po las/_'dren 
[\[109a.7\]]pa'i theg pa gsum po dag_/bcom ldan nges par gsungs lags na/_/rgyu 'bras lhun grub tu spyod cing*/_/sangs rgyas gzhan nas mi 'tshol ba'i/_/nges pa'i theg pa cis ma gsungs/_/zhes pa dang*/_rgyu la mos pa rgyu chos kyi/_/'khor lo rab tu bskor byas 
[\[109b\]]
[\[109b.1\]]nas/_/rdo rje theg pa'i nye lam zhig_/ma 'ongs dus na 'byung bar 'gyur/_/zhes so/_/de las phyi ma gsang sngags rdo rje theg pa bye brag tu bshad pa la/_mdor bstan pa dang*/_rgyas par bshad pa gnyis las/_dang po la spyi'i ngo bo ngos bzung ba dang*/_rgyud kyi nges tshig bstan pa'o/_/
[\[109b.2\]]dang po la theg pa dman pa las mchog tu gyur pa'i theg pa chen po'i nang nas gzhi mi spong bar lam du byed pa'i thabs khyad par du 'phags pa/_dka' ba med par gzhan don du bla na med pa'i byang chub myur du 'grub pa'i thabs su gyur pa gang yin pa'o/_/gnyis pa nges 
[\[109b.3\]]tshig ni skad bye brag tu rtogs par byed pa 'bring po las/_tan+t+ra pra ban+d+ha khyA zhes pa rgyun chags par bshad pa'i ming du bshad de/_de las bye brag tu brjod bya don gyi rgyud kyi dbang du byas na/_sems nyid gnyis su med pa'i ye shes rang gi mtshan nyid gsal la ma 'gags pa/_rgyu dang 
[\[109b.4\]]thabs dang 'bras bu'i gnas skabs thams cad du 'brel zhing rgyun chags pa/_ngo bo ni thabs dang shes rab zung du 'brel ba'i bdag nyid can du gnas pa de la rgyud ces bya ste/_sgyu 'phrul drwa ba las/_rgyud ni rgyun zhes bya ba ste/_/zhes dang*/_rdo rje rtse mo las/_rgyud ni rgyun chags zhes bya ste/_/'khor 
[\[109b.5\]]ba rgyud du 'dod pa de/_/mya ngan 'das pa rgyud phyi ma/_/zhes dang*/_gsang ba 'dus pa'i rgyud phyi ma las/_rgyud ni rgyun chags zhes bya ste/_/rgyun de rnam pa gsum du 'gyur/_/gzhi dang de yi rang bzhin dang*/_/mi 'phrogs pa yis rab phye ba'o/_/rang bzhin rnam pa rgyu yin te/_/gzhi ni thabs 
[\[109b.6\]]zhes bya ba yin/_/de bzhin mi 'phrogs 'bras bu ste/_/gsum gyis rgyud kyi don bsdus pa'o/_/zhes gsungs pa lta bu'o/_/de lta bu'i rgyud sde de la spyir gsang sngags sam sngags kyi theg pa dang*/_rdo rje theg pa dang rig pa 'dzin pa'i sde snod dang*/_'bras bu'i theg pa zhes bya ba'i mtshan gyi rnam 
[\[109b.7\]]grangs dang ldan pa'o/_/de las dang po gsang sngags zhes pa 'di'i sgra don ni/_legs par sbyar ba'i skad du man+t+ra zhes 'byung ba bod skad du gsang sngags sam sngags te/_de'ang yi ge bsnan bgod kyi sgra las drangs na ma na yid dang*/_trA ya skyob pa ste/_yid mtshan ma dang rnam par rtog pa las skyob 
[\[110a\]]
[\[110a.1\]]pa'i phyir sngags te/_de nyid las/_dbang po dang ni yul rnams kyi/_/rkyen gyis gang dang gang byung ba'i/_/yid de man zhes bya bar bshad/_/tra ni skyob par byed pa'i don/_/'jig rten spyod las rnam grol ba/_/gang bshad dam tshig sdom pa ste/_/rdo rje kun gyi srung ba 
[\[110a.2\]]ni/_/sngags kyi spyod pa zhes bshad do/_/zhes dang*/_yang na stong pa dang snying rje gnyis su med pa la'ang bshad de/_dbang yon tan rim pa las/_ma ni stong pa mtshan ma bral/_/rdo rje sems dpa'i dbugs dbyung ba/_/shes rab chen po bdag gis bshad/_/tra ni skyob par byed pa'i don/_/de 
[\[110a.3\]]bzhin gshegs pa'i dbugs dbyung ba/_/stong pa dang ni snying rje nyid/_/gnyis su med dang gnyis kyi tshul/_/zhes so/_/de la nang gses kyi dbye ba gsang sngags dang rig sngags dang gzungs sngags gsum du 'gyur te/_dang po ni snod min du gtogs pa'i skye bo rnams kyi spyod yul du ma gyur pa'i 
[\[110a.4\]]phyir gsang bar bya ba'i 'os yin pas na de skad ces bya ste/_dpal kha sbyor gyi rab tu byed pa dang por/_khyab 'jug dang dbang phyug chen po dang tshangs pa dang nyan thos dang rang sangs rgyas rnams kyi spyod yul ma yin pa'i phyir gsang ba'o zhes so/_/gnyis pa ni/_bid+yA zhes pa'i sgras gtso cher rig pa'i mi 
[\[110a.5\]]mthun pa'i phyogs su gyur pa'i 'dod chags la sogs pa nyon mongs pa'i mun pa 'joms pa la ltos nas 'jog pa ste/_rdo rje rtse mor/_'dod chags mun pa rnam rtul zhing*/_/nyon mongs rnams kyang rnam par 'dul/_/ma rig pa ni zlog byed pa/_/de ni rig sngags rnam par brjod/_/ces dang*/_bsam gtan 
[\[110a.6\]]phyi ma'i 'grel pa las/_de la rig sngags ni bud med kyi gzugs dang dbyibs kyi lha dang*/_de ston pa'i sgra dang phyag rgya la sogs pa'o zhes so/_/gsum pa ni/_d+hA ra Ni zhes pa'i sgras yon tan 'dzin par byed pa la ltos nas 'jog pa ste/_de nyid las/_sangs rgyas chos rnams 'dzin byed cing*/_/chos rnams 
[\[110a.7\]]'dzin par byed pa dang*/_/dge ba zhes bya 'dzin byed pa/_/gzungs sngags kyi ni mtshan nyid brjod/_/ces so/_/de ltar gsang sngags zhes bya ba'i sgra don dang ldan pa de la rdo rje theg pa zhes bya ba'i don ni/_'di ltar rdo rje ni sangs rgyas kyi sku gsung thugs rdo rje'o/_/theg pa ni 'dis 'dong bar byed pas na lam dang*/_
[\[110b\]]
[\[110b.1\]]'dir dong bas na 'bras bu la bya'o/_/yang na mi phyed pa dang mi shigs pa dang thogs pa med pa'i don gyis na rdo rje'o/_/de na rgyu dang 'bras bu lhun gyis grub pa'i tshul du spyod pa'i lam gyis 'dong bas na theg pa ste/_rgyud kyi don la 'jug pa las/_de nyid ni 'tshe ba med cing yang dag pa'i don thogs pa med par 
[\[110b.2\]]thob par byed pas na rdo rje'o/_/de ni theg pa yang yin te lam des dka' ba med par myur du yid la byed pa'i phyir ro zhes dang*/_dus 'khor 'grel chen las/_rdo rje ni mi phyed pa dang mi chod pa chen po yin la/_de nyid theg pa yin pa ni rdo rje theg pa ste sngags kyi tshul dang pha rol tu phyin pa'i tshul/_'bras 
[\[110b.3\]]bu dang rgyu'i bdag nyid gcig tu 'dres par gyur pa'o zhes dang*/_dpal gsang ba 'dus pa las/_'dod chags zhe sdang gti mug rnams/_/rdo rje la dga' rtag par gnas/_/des na sangs rgyas rnams kyi thabs/_/rdo rje theg pa zhes bshad do/_/zhes 'byung ba lta bu'o/_/rig pa 'dzin pa'i sde snod 
[\[110b.4\]]ces bya ba ni/_de bzhin gshegs pa'i rig sngags 'chang ba rnams kyi bslab pa'i gzhi dang lta ba'i grub pa'i mtha' 'di nyid kyis ston par byed pa'i don du dpung bzang gi rgyud kyi 'grel pa las bshad pa lta bu'o/_/de la 'bras bu'i theg pa zhes bya ba'i don ni/_dper na skyes bu shin tu 
[\[110b.5\]]mdzes pa la lha zhes brjod pa bzhin du theg pa 'di pa'i lugs kyis da lta nas 'bras bu'i rnam par bsgoms pas na 'bras bu'i theg pa zhes bya ste/_rdo rje gur las/_sangs rgyas nga rgyal rnal 'byor gyis/_/sangs rgyas nyid du nges par 'grub/_/ces sogs rgya cher gsungs so/_/khyad par du 
[\[110b.6\]]theg pa 'di nyid kyis mngon par bsgrubs pa'i 'bras bu ni/_gang zag dbang po rab kyis tshe 'di nyid du 'grub pa dang*/_'bring gis bar dor 'grub pa dang*/_tha mas skye ba bdun na 'grub pa dang*/_shin tu tha mas kyang skye ba bcu drug na 'grub par gsungs te/_de'i dang po ni/_gsang ba 'dus pa 
[\[110b.7\]]las/_'di yis chos kyi bdag nyid che/_/sku gsum mi phyed las byung ba/_/ye shes rgya mtshos rnam par brgyan/_/tshe 'di nyid la 'grub par 'gyur/_/zhes gsungs pa dang*/_gnyis pa yang ye shes thig le las/_yang na lus ni spangs ma thag_/brtson pa mi ldan pas kyang 'grub/_/
[\[111a\]]
[\[111a.1\]]ces gsungs pa dang*/_gsum pa yang*/_gsang ba'i mdzod las/_dbang bskur yang dag sbyin ldan na/_/skye zhing skye bar dbang bskur 'gyur/_/de yis skye ba bdun na ni/_/ma bsgoms par yang dngos grub thob/_/ces gsungs pa dang*/_bzhi pa yang dam tshig lnga pa las/_gal 
[\[111a.2\]]te ltung ba med gyur na/_/skye ba bcu drug dag na 'grub/_/ces gsungs so/_/de bas na mi gnas pa'i mya ngan las 'das pa'i 'bras bu tshegs med pa nyid kyis 'grub pa'i phyir na 'bras bu'i theg pa zhes bya'o/_/de nyid rjod par byed pa'i sgra rgyud kyi dbang du byas na/_brjod bya rgyud gsum po ston par byed pa'i ming dang 
[\[111a.3\]]tshig dang yi ge'i rnam pa rang rang gi rnam par rig pa la sgra spyi dang don spyi 'dres ma'i rnam par snang ba gang yin pa de ni sgra'i rgyud mtshan nyid pa dang*/_sgra rgyud blo la sgra gnas pa'i 'bras bu dang*/_de nyid rgyud la skyed par byed pa'i grogs su gyur pa gang rjod par byed pa lung gi rgyud sde'i rim pa ni sangs rgyas bcom 
[\[111a.4\]]ldan 'das kyis legs par gsungs pa nas brtsams te glegs bam du bris pa'i bar ni sgra rgyud btags pa ba nyid du bzhed do/_/gal te de lta na mngon pa mdzod las/_chos kyi phung po brgyad khri dag_/gang rnams thub pas gsungs de dag_/tshig gam ming yin de dag ni/_/gzugs 
[\[111a.5\]]sam 'du byed dag tu 'dus/_/zhes bshad pa dang 'gal lo snyam na/_bye brag tu smra ba dang mdo sde pa dag de ltar 'dod kyang*/_theg pa chen po'i lugs la kun rdzob tu snang ba thams cad rnam par rig pa sgyu ma lta bur 'dod pa de nyid kyi phyir na 'og ma'i gzhung dang 'gal ba'i skyon du 'gyur ba med do/_/de dag 
[\[111a.6\]]ni thun mong ba la grags pa'i lugs yin la/_thun mong ma yin pa'i lugs kyi sgra rgyud mtshan nyid pa ni/_rdo rje rtse mor/_sems can kun la phan pa'i phyir/_/sangs rgyas rnams kyi chos longs rdzogs/_/sangs rgyas thugs rjes bskul nas ni/_/rgyud don yang dag byung ba yin/_/zhes 'byung ba ltar 
[\[111a.7\]]'og min gyi byang chub sems dpa' rnams kyi chos kyi longs spyod rjod byed sgra'i rgyud thams cad mtshan nyid pa dang*/_sngar bshad pa'i mtshan btags kyi dbye ba dag ni sgra rgyud btags pa ba nyid du 'khrul pa zad pa'i rje btsun gong ma rnams kyi bzhed pa bla na med pa nyid yin no/_/gnyis pa rgyas par bshad pa 
[\[111b\]]
[\[111b.1\]]la/_de pha rol tu phyin pa'i theg pa las khyad par du 'phags par bstan pa dang*/_khyad par du 'phags pa'i rgyud sde'i dbye ba dang*/_dbye ba de dang ldan pa'i grangs nges pa dang*/_grangs dang go rim gnyis ka nges pa dang*/_grangs nges pa can gyi rgyud kyi sgra don bshad pa'o/_/dang po de pha rol tu phyin 
[\[111b.2\]]pa'i theg pa las khyad par du 'phags par bstan pa ni slob dpon dz+nyA na shrIs/_gsang ba sngags kyi theg pa 'di pha rol tu phyin pa'i theg pa chen po dbu ma las kyang khyad par ci zhig yod par bstan ce na/_dmigs pa bla na med pa la dmigs pa'i thabs dang*/_sgrub pa bla na med pa dang*/_ye shes bla na 
[\[111b.3\]]med pa dang*/_brtson 'grus bla na med pa dang*/_gdul bya ma lus pa rjes su 'dzin par nus pa dang*/_nyon mongs pa byin gyis rlob pa dang*/_byin gyis rlob pa myur ba dang*/_myur du 'byung ba dang*/_nyon mongs spong ba dang*/_bsam pa bla na med pa dang*/_spyod pa bla na med pa'i thabs mkhas pa ste/_
[\[111b.4\]]de ltar thabs mkhas pa nyid rnam pa bcu gcig gi khyad par du 'phags so zhes gsungs te/_de dag gi don yang rim pa bzhin du dges pa rdo rje la sogs pa'i rgyud sde rgya chen po la dmigs pa'i phyir dang*/_bskyed pa'i rim pa la brten nas lus kyi bkod pa sna tshogs pa dang ting nge 'dzin gyi stobs 
[\[111b.5\]]kyis kyang mngon sum ma yin par don dpag tu med pa bsgrub par nus pa'i phyir dang*/_rgyu dang ngo bo nyid dang las dag las ye shes myur ba nyid du 'grub pa'i phyir dang*/_dam tshig rnam par dag pa'i dbang gis brtson 'grus chen po shugs 'byung du rtsom pa 'byung ba'i phyir dang*/_mtshams med 
[\[111b.6\]]pa lnga'i las byed pa la sogs pa theg pa gzhan nas yongs su spangs pa rnams kyang 'dir 'grub par gsungs pa'i phyir dang*/_lha mchod pa'i bsam pa dang bde ba la brten pa'i rdzogs pa'i rim pa'i rnal 'byor gyis nyon mongs pa byin gyis rlob pa'i phyir dang*/_da lta nyid nas de bzhin gshegs pa 
[\[111b.7\]]rnams kyis mngon par dbang bskur zhing byin gyis rlob pa'i phyir dang*/_tshe 'di dang skye ba bdun dang bcu drug na nges par 'tshang rgya ba'i thabs kyi khyad par mang po 'di la yod pa'i phyir dang*/_dbyibs dang kha dog la sogs pa'i sgo nas nyon mongs pa rang bzhin gyis rnam par grol bar spong ba'i phyir dang*/_
[\[112a\]]
[\[112a.1\]]sangs rgyas rnams kyi sku dang gsung dang thugs rdo rje'i rnal 'byor la rtse gcig tu dmigs pas chos thams cad sgyu ma lta bur shes shing nyon mongs pa tshegs med par spong bar nus pa'i phyir dang*/_theg pa gzhan nas ma gnang ba'i 'dod pa'i longs spyod thams cad la 'di 
[\[112a.2\]]nas ji skad bshad pa'i thabs kyi rtsis zin pa'i sgo nas spyad pas 'bras bu myur du 'grub par gsungs pas na/_spyod pa bla na med pa ste 'di dag gis khyad par du 'phags par bzhed do/_/slob dpon shAn+ti pa ni/_pha rol tu phyin pa dang sngags kyi theg pa don dam pa'i bden pa la khyad par med kyang*/_
[\[112a.3\]]kun rdzob kyi bden pa'i khyad par la snang ba'i dmigs pa rnams lhar bsgom pas dmigs pa rgya che ba dang*/_dus gsum gyi sangs rgyas kyi bden pa'i tshig rnams yid bzhin du bzung bas byin gyis brlabs pa khyad par can skye bas grogs rgya che ba dang*/_'gro ba'i don dang zhing yongs 
[\[112a.4\]]su dag pa da lta nyid nas spyod pas spyod pa rgya che ba ste gsum po 'dis rdo rje theg pa khyad par du 'phags par bzhed do/_/slob dpon chen po tri pi Ta ka ma la shI las/_tshul gsum gyi sgron ma las/_don gcig na yang ma rmongs dang*/_/thabs mang dka' ba med pa dang*/_/dbang po 
[\[112a.5\]]rnon po'i dbang byas pas/_/sngags kyi bstan bcos khyad par 'phags/_/zhes gsungs pa ltar/_pha rol tu phyin pa'i theg pa dang sngags kyi theg pa gnyis las/_rtogs par bya ba'i lta ba dang thob par bya ba'i 'bras bu dang kun slong byang chub kyi sems rnams la khyad par zhugs pa 
[\[112a.6\]]ma yin yang*/_ma rmongs pa la sogs pa rnam pa bzhis sngags kyi theg pa khyad par du 'phags par bzhed do/_/de ci'i phyir zhe na/_rtogs par bya ba'i lta ba ni chos thams cad kyi gnas lugs spros pa'i mtha' thams cad dang bral ba dbu ma'i lam yin la de la khyad par zhugs pa 
[\[112a.7\]]ma yin no/_/de nyid las khyad par du gyur pa'am lhag pa'i lta ba yang dag pa zhig yod par mi 'gyur la/_gal te yod par gyur na ni lta ba de spros pa can las ma 'das shing*/_spros pa'i mthar lhung ba'i lta bas ni nam yang rnam par grol ba yod par mdo sngags gnyis ka nas rnam pa kun du 
[\[112b\]]
[\[112b.1\]]gsungs pa med pa'i phyir ro/_/thob par bya ba'i 'bras bu rnam pa thams cad mkhyen pa'i sangs rgyas su dmigs pa la yang mi mthun pa med de/_de nyid dmigs par bya ba'i yul du ma gyur pa'i theg pa chen po'i lam zhig yod pa mi srid la gal te srid par gyur na yang de nyid 
[\[112b.2\]]ni bla na med pa yang dag par rdzogs pa'i byang chub kyi lam ma yin pa'i phyir ro/_/kun nas slong ba byang chub kyi sems lam gyi gzhir bzung ba yang mi mthun pa med de/_gzhan don du mi gnas pa'i mya ngan 'das pa'i go 'phang don du gnyer ba'i blo med na theg pa chen po'i lam la 
[\[112b.3\]]'jug pa'i dgos pa 'ga' yang med pa'i phyir ro/_/des na lam spyi'am rtsa ba mtshungs pas gsang ba sngags kyi theg pa ni rtsod pa dang bral ba yin la/_de las spyod pa bde bas 'grub pa la sogs pa'i bye brag mang po ston du yod pas na ches khyad par du 'phags pa yin no/_/de yang 'di 
[\[112b.4\]]ltar rtogs pa'i lta ba la ma rmongs pa'i khyad par yod de/_pha rol tu phyin pa nas so so skye bo'i gnas skabs su/_dngos po'i gnas lugs dpe dang gtan tshigs la sogs pa'i sgo nas spros bral du ji ltar gtan la phab kyang don spyi'i tshul gyis rtogs pa tsam las rtogs med du 'gyur 
[\[112b.5\]]mi srid la/_gsang sngags pas dbang gi dus na rdzas dang sngags dang ting nge 'dzin gyi rten 'brel zab mo'i gnad kyis ye shes phab pa de'i tshe'am dbang gsum pa la sogs pa'i gnas skabs su ye shes rgyud la skyes pa na rtogs med kyi ye shes spros pa dang bral ba dpe'i tshul gyis dngos su 
[\[112b.6\]]rtogs pa 'byung zhing*/_de la brten nas don gyi ye shes kyang myur du 'dren par bzod pa'i phyir ro/_/de skad du yang slob dpon badzra pA Nis/_don de kho na nyid la dbye ba med kyang pha rol tu phyin pa'i theg pa ni rmongs pa ste/_lung dang rigs pas gtan la phab ste rtogs pa'o/_/rdo rje theg 
[\[112b.7\]]pa ni ma rmongs pa ste lung dang rigs pa dang bla ma'i man ngag dag gis nyams su myong ba'o zhes gsungs so/_/rtogs par byed pa'i thabs mang ba'i khyad par yod de/_pha rol tu phyin pa'i lam gyi thabs mkhas pa ji snyed pa gzhir bzhag pa'i steng du/_de dag tu ming tsam yang ma grags 
[\[113a\]]
[\[113a.1\]]pa'i rim pa gnyis kyi rnal 'byor dang bzlas bsgom dang las kyi tshogs rab 'byams dang rtogs pa brtan pa'i thabs kyi spyod pa la sogs pa mchog dang thun mong gi dngos grub sgrub pa'i thabs zab pa dang rgya che ba'i rim pa mang du yod pa'i phyir te/_dper na/_kye rdo rje 
[\[113a.2\]]las/_skye bo mi bzad pa yi las/_/gang dang gang gis 'ching 'gyur ba/_/thabs dang bcas na de nyid kyis/_/srid pa'i 'ching ba las grol 'gyur/_/zhes bya ba lta bu rgya cher gsungs pa'i phyir ro/_/'o na de lta bu ni mtshan nyid theg pa las kyang bshad de/_dkon mchog brtsegs pa 
[\[113a.3\]]las/_dper na grong khyer gyi lud gang yin pa des 'bras sam bu ram gyi zhing la phan 'dogs so/_/de bzhin du byang chub sems dpa'i nyon mongs pa'i lud gang yin pa des byang chub kyi myu gu la phan 'dogs so zhes gsungs pas so snyam na de ni sa thob pa'i tshe yin gyis ma thob pa 
[\[113a.4\]]phyin chad kyi gang zag gis ni 'dod pa'i yon tan lnga la sogs pa'i yul spong ba nyid lam du byed pa ste/_mdo las/_'dod pa rnams ni dug gi lo ma lta bu'o/_/zhes sogs dang*/_slob ma la spring ba las/_yul dang dug mtshungs dang po myong ba tsam na bde/_/yul dang dug 
[\[113a.5\]]mtshungs rnam par smin pa rtsub la mi bzad pa/_/yul dang dug mtshungs gti mug mun pas thibs por byed/_/yul dang dug mtshungs shugs bzlog dka' zhing g.yo ba yin/_/zhes 'byung ba lta bu'o/_/dka' ba med pas byang chub 'grub pa'i khyad par yod de/_pha rol tu phyin pa ba ni 
[\[113a.6\]]bskal pa grangs med gsum la sogs par mgo dang rkang lag gi bar gyi bdog pa gtong ba la sogs pa dka' spyad dang dka' thub kyi lam yin pas tshegs chen pos bsgrub dgos la/_gsang sngags pa ni de lta bu ma yin par spyod pa bde bas byang chub 'grub pa'i lam yin pa'i phyir ro/_/
[\[113a.7\]]de skad du yang gsang ba 'dus pa las/_dka' thub sdom pa mi bzad pa/_/bsten kyang 'grub par mi 'gyur gyi/_/'dod pa'i longs spyod thams cad la/_/brten na myur du 'grub par 'gyur/_/zhes dang*/_'dod pa'i yon tan thams cad la/_/ci bde bar ni brten bzhin du/_/rang gi 
[\[113b\]]
[\[113b.1\]]lha yi sbyor ba yis/_/bdag dang gzhan la mchod par bya/_/zhes dang*/_slob dpon badzra pA Nis/_gzhan yang dka' ba med pa ste bde ba chen po lam du byed pa'o/_/pha rol tu phyin pa ni btang snyoms pa dang nyams su myong ba med do/_/rgyu lam du byed pas na rgyu'i theg pa'o/_/'bras bu 
[\[113b.2\]]lam du byed pas na 'bras bu'i theg pa khyad par du 'phags so zhes gsungs pa'i phyir ro/_/'o na sdud pa tshigs su bcad pa las/_byang chub sems dpa' 'dod pa'i yon tan lnga spyod kyang*/_/sangs rgyas chos dang 'phags pa'i dge 'dun skyabs song ste/_/sangs rgyas bsgrub bya 
[\[113b.3\]]snyam du kun mkhyen yid byed pa/_/mkhas pa tshul khrims pha rol phyin gnas rig par bya/_/zhes gsungs pa dang mtshungs so snyam na/_de nas bshad pa ni byang chub sems dpa' mi skye ba'i chos la bzod pa thob pa nyid nas yin la/_gsang sngags kyi skabs nas bshad pa ni 
[\[113b.4\]]dbang bskur ba thob pa'i dus nyid nas chos thams cad lhag pa'i lhar ngo sprod cing mchod pa dang mi 'bral bar bya ba yin pas khyad par che ste/_dus 'di nyid nas bzung nas ni/_/'khor ba'i nyes pas ma gos par/_/mchod pa 'di dang ldan par ni/_/dus kun du ni bde bar gnas/_/
[\[113b.5\]]zhes bya ba la sogs pa rgyud gzhung mang po nas bshad pa'i phyir ro/_/dbang po rnon pos dbang du byas pa'i khyad par yod de/_pha rol tu phyin par/_rtun pa rab kyis ji ltar myur yang mngon par rdzogs par 'tshang rgya ba la bskal pa grangs med gsum du thogs la/_rdo rje theg par gang 
[\[113b.6\]]zag dbang po rab kyis tshe 'di nyid la 'grub par gsungs te/_gsang ba 'dus pa las/_'dis ni de bzhin gshegs pa'i sku/_/chos 'dzin mchog gi gsung dang ni/_/rdo rje 'dzin pa'i thugs dag kyang*/_/tshe 'di nyid la ster bar byed/_/ces gsungs pa'i phyir ro/_/'o na 
[\[113b.7\]]gsang chen thabs la mkhas pa'i mdo las/_mi skye ba'i chos la bzod pa thob pa'i byang chub sems dpa' 'dod na zhag bdun na bla na med pa'i byang chub thob bo zhes kyang bshad na/_gsang sngags dang khyad par yod pa mi grub bo snyam na/_de ni phyir mi ldog pa'i sa thob pa la 
[\[114a\]]
[\[114a.1\]]bshad pa'i phyir na khyad par che'o/_/sngags las ni sdig pa chen po byed pas kyang 'grub par gsungs te/_ji skad du/_sems can mtshams med lnga la sogs/_/sdig pa chen po byed pas kyang*/_/rdo rje theg pa'i rgya mtsho ste/_/theg mchog 'di la 
[\[114a.2\]]'grub par 'gyur/_/zhes so/_/gzhan yang kha cig 'di skad du/_dus kyi mthar gsang sngags spyod pa'i dus ma yin zhes smra ba yang rigs pa ma yin te/_rnal 'byor ma kun du spyod pa las/_gzhan yang phyi ma'i dus kyi tshe/_/dus mthar dngos grub mi thob ste/_/chos 
[\[114a.3\]]'di de ltar shes nas ni/_/bsam pa thams cad rdzogs byed yin/_/zhes dang*/_he ru ka mngon par 'byung ba las/_he ru ka dpal gzung byas na/_/snyigs ma'i dus su 'grub par 'gyur/_/zhes so/_/gnyis pa khyad par du 'phags pa'i rgyud sde'i dbye ba la gsum ste/_
[\[114a.4\]]gnyis dang gsum du bsdu ba dang*/_/bzhir bzhag pa dang*/_lnga dang drug tu dbye ba'o/_/dang po ni/_rnam snang sgyu 'phrul drwa bar/_phyi nang dbye ba shes pa yis/_/rgyud sde'i dbye ba shes par 'gyur/_/zhes dang*/ grub chen a b+ha yA ka ras/_dkyil 'khor la sogs cho ga ni/_/
[\[114a.5\]]ston pas rgyud sde gnyis su spros/_/zhes dang*/_'jig rten gsum rgyal gyi rtog pa'i 'grel pa las/_gsang sngags kyi sgo nas byang chub sems dpa'i spyad pa spyod pa rnams kyi lam yang sangs rgyas bcom ldan 'das kyis rnam pa gnyis su gsungs te/_sems can 
[\[114a.6\]]rtog pa mang ba rnams kyi don du bya ba'i rgyud rnams gsungs so/_/gcig kho nar rnal 'byor gyis bsgrub par 'dod pa rnams la rnal 'byor gyi rgyud rnams bshad do zhes gsungs pa rnams kyis rgyud sde rin po che rnam pa gnyis su bsdu ba'i tshul du mdzad pa yin no/_/thams cad 
[\[114a.7\]]gsang ba'i rgyud las/_bya spyod gnyis ka rnal 'byor rgyud/_/ces dang*/_sngags don rnam gzigs las/_rnal 'byor spyod dang bya ba'i rgyud/_/ces dang*/_rdo rje bdud rtsi'i 'grel par/_rgyud thams cad ni bya ba'i rgyud dang spyod pa'i rgyud dang gsang ba'i rgyud kha cig go zhes dang*/
[\[114b\]]
[\[114b.1\]]slob dpon kun dga' snying pos de nyid snang chen du/_thams cad ces bya ba ni bya ba'i rgyud dang*/_spyod pa'i rgyud dang gnyis ka'i rgyud rnams so zhes gsungs pa rnams kyis rgyud sde rin po che rnam pa gsum du bsdu ba'i tshul du bzhed pa yin no/_/gnyis pa ni/_dpal dges pa'i rdo rje'i 
[\[114b.2\]]bshad pa'i rgyud thun mong ma yin pa rdo rje gur las/_dman pa rnams la bya ba'i rgyud/_/bya min rnal 'byor de ltag la/_/sems can mchog la rnal 'byor mchog_/rnal 'byor bla med de ltag la/_/zhes dang*/_yang dag par sbyor ba'i rgyud las/_gnyis gnyis 'khyud dang lag 
[\[114b.3\]]bcang dang*/_/dgod dang bltas pas 'khrig pa yin/_/srin bu'i tshul gyis rgyud bzhir gnas/_/zhes gsungs pa rnams kyis rgyud sde rin po che rnam pa bzhir bzhag pa'i lugs so/_/gsum pa ni/_dpal kye rdo rje'i rtsa ba'i rgyud las/_dgod dang blta ba dag gis dang*/_/
[\[114b.4\]]'khyud dang de bzhin gnyis gnyis kyis/_/rgyud kyang rnam pa bzhi rnams kyis/_/dgongs pa'i skad ni ma bsgrags pa/_/zhes bya bas bzhi ni dngos su bstan nas/_ma bsgrags zhes pa'i shugs las ni rgyud sde lnga pa ston par slob dpon b+ha bi lha la sogs pa bzhed pas rgyud 
[\[114b.5\]]sde lnga dang*/_dpal mkha' 'gro rgya mtsho las ni/_b+ha ga rnams su rgyud rnam lnga/_/bya ba la sogs bla med mthar/_/zhes dang*/_slob dpon badzra pA Nis/_thabs kyi rgyud la lnga ste/_bya ba'i rgyud dang*/_spyod pa'i rgyud dang*/_rnal 'byor gyi rgyud dang*/_rnal 'byor bla na med pa'i rgyud 
[\[114b.6\]]dang*/_rnal 'byor gong na med pa'i rgyud do zhes dang*/_slob dpon shAn+ti pas/_zab cing rgya che ba dang ldan pa'i theg pa ni bya ba dang*/_spyod pa dang*/_rnal 'byor dang*/_rnal 'byor chen po dang*/_rnal 'byor bla na med pa zhes bya ba rnam pa lngar 'gyur ro zhes dang*/_rab tu sgron 
[\[114b.7\]]gsal las/_rdo rje 'chang chen pos bsam pa dang bag la nyal ba dang khams dang bag chags kyi dbye bas sngags kyi bstan bcos rnam pa lnga ru gsungs te/_bya ba dang*/_spyod pa dang*/_rnal 'byor dang*/_rnal 'byor gyi bla ma dang*/_rnal 'byor ma'i rgyud kyi dbye bas so zhes 
[\[115a\]]
[\[115a.1\]]gsungs pa rnams kyis rgyud sde rin po che rnam pa lngar dbye ba'i lugs su 'dren pa yin no/_/bde mchog le'u lnga bcu rtsa gcig pa las ni/_ji srid mdo bya spyod pa dang*/_/rnal 'byor gsang mtha'i dbye ba las/_/sems can mos pa sna tshogs pa/_/de dang 
[\[115a.2\]]de la dga' ba sbyin/_/zhes mdo sde rtog pa'i rgyud dang*/_bya ba'i rgyud dang*/_spyod pa'i rgyud dang*/_rnal 'byor gyi rgyud dang*/_rnal 'byor bla na med pa'i rgyud dang*/_rnal 'byor gsang mtha'i rgyud de rgyud sde rin po che sgo drug tu dbye ba 'di ni grub chen na ro ta pa rjes su 'brang ba dang bcas pa'i 
[\[115a.3\]]bzhed pa yin te/_de dag la yang nang gses kyi dbye ba'i tshul mi 'dra ba dag yod do/_/gsum pa dbye ba de dang ldan pa'i grangs nges pa ni/_de ltar mkhas shing grub pa brnyes pa'i slob dpon chen po rnams kyis rgyud sde so so'i rjes su 'brang ba'i bshad srol mi 'dra ba'i dbang 
[\[115a.4\]]las rgyud sde'i dbye sgo mang nyung ci rigs pa zhig 'byung yang*/_rnam par dbye ba dang ris su bsdu ba'i khyad par cung zad tsam byas pa yin gyi/_don la rgyud sde rin po che rnam pa bzhir nges pa ni/_'di ltar/_phyi rol mu stegs byed rnams kyi lugs la log pa'i spyod pa bzhi yod pas de rjes 
[\[115a.5\]]su gzung ba'i phyir du rgyud sde bzhir nges pa dang*/_sangs rgyas pa la grub mtha' mi 'dra ba bzhi yod pas de dang lung sgo bstun gyi dbang du byas nas bskyed chog mi 'dra ba bzhis rgyud sde bzhir nges pa dang*/_'dod pa'i khams kyi sems can la 'dod chags kyi spyod pa mi 'dra ba bzhi 
[\[115a.6\]]yod pas de ma spangs kyang lam du byed pa'i gnyen po bzhi yin pas rgyud sde bzhir nges pa'o/_/dang po ni 'dod chags can lha chen po'i rjes su 'brang ba kha cig ni/_'di skad du/_go haM bud med me yin te/_/de yi nye gnas thab khung yin/_/zhes bya ba la sogs pa mngon par zhen pa 
[\[115a.7\]]chos su smra zhing gtsang dme med par khyi dang phag pa'i brtul zhugs skyong ba dag yod de/_de rnams rjes su gzung ba'i phyir du rnal 'byor bla na med pa'i rgyud gsungs te/_bde mchog las/_sgyu ma dag ni thams cad las/_/bud med sgyu ma khyad par 'phags/_/zhes dang*/_gsang ba 
[\[115b\]]
[\[115b.1\]]'dus pa las/_chags can ye shes 'dod pa yis/_/rtag tu 'dod yon rnam lnga bsten/_/zhes so/_/zhe sdang can khyab 'jug gi rjes su 'brang ba kha cig ni/_mchod sbyin gyi rig byed las/_bar gyi dus la bab pa na/_/byol song drug gam bdun sbyar bya/_/rta yi gtsang ma'i rigs 
[\[115b.2\]]yin no/_/nyung ba byol song gsum gyis so/_/zhes bya ba dang*/_rgyal rigs la ni rgyal rigs dang*/_/bram ze 'dod pas bram ze gsad/_/ma rungs dag la rje rigs te/_/dmangs rigs la ni dmangs rigs gsad/_/ces bya ba la sogs pa rnam par 'tshe ba chos su smra ba 
[\[115b.3\]]dag yod de/_de dag rjes su gzung ba'i phyir du spyod pa'i rgyud gsungs te/_khro bo khams gsum rnam par rgyal ba'i rtog pa las/_bcom ldan 'jam pa'i dbyangs nyid ni/_/khro bo'i ming ni gshin rje'i gshed/_/de mthong nas ni khro bo gzhan/_/thams cad kyis ni 
[\[115b.4\]]lag cha shor/_/zhes dang*/_de nas 'dir ni gsad bya ba/_/ji ltar yang dag sbyor ldan pas/_/dogs pa med par 'grub par 'gyur/_/gsod pa'i mchog ni bshad par bya/_/zhes dang*/_de nas gang gis langs pa las/_/mtshon cha rnon po 'bar ba yis/_/bsad 
[\[115b.5\]]pa'i sha dang khrag bcas pa'i/_/ar+g+ha de la dbul bar bya/_/zhes gsungs so/_/gti mug can tshangs pa'i rjes su 'brang ba kha cig ni/'di skad du/_'dag chal dag gis bgos pa'i gos/_/dri ma med par 'gyur ba bzhin/_/lus la mchod sbyin gyis bsgos pa/_/'bab stegs 
[\[115b.6\]]bkrus pa'ang de ltar 'dag_/ces bya ba la sogs pa gtsang sbra'i spyod pa chos su smra ba dag yod de/_de dag rjes su gzung ba'i phyir du bya ba'i rgyud gsungs te/_legs par grub pa las/_khrus byas gtsang zhing gzung bya ste/_/bkra shis ngo mtshar dag byas nas/_/bsgrub pa'i rdzas ni 
[\[115b.7\]]yongs su bzung*/_/zhes dang*/_dus su zos nas dus su khrus byas nas/_/phreng ba mar me bdug pa bstod dang dri/_/sha chang med pa'i lha bshos phul nas su/_/ku sha'i khres la 'dug la bzlas brjod brtsam/_/zhes so/_/rkyen mnyam pa skabs thob kyis gsum ka'i rjes su 'brang 
[\[116a\]]
[\[116a.1\]]ba kha cig ni/_de dag las gang dang gang smra ba'i slob dpon dang phrad pa de dang de'i spyod pa'i rjes su skyong ba dag yod de/_de rnams rjes su gzung ba'i phyir du rnal 'byor gyi rgyud gsungs te/de nyid 'dus pa'i dum bu dang po rdo rje dbyings kyi dum bu las ni 'dod chags can 
[\[116a.2\]]rjes su gzung ba'i phyir du lha thams cad chags pa'i nyams can dang*/_khams gsum rnam par rgyal ba'i dum bu las ni zhe sdang can rjes su bzung ba'i phyir du khro bo'i nyams can dang*/_'gro ba 'dul ba'i dum bu las ni gti mug can rjes su gzung ba'i phyir du zhi ba'i nyams can dang*/_don 
[\[116a.3\]]thams cad grub pa'i dum bu las ni lha rnams kyi sku mdog dang nyams sna tshogs par gsungs so/_/'di ni de nyid 'dus pa'i rgyud kyi rjes su 'brangs nas/_slob dpon rab 'byor bskyangs dang kun dga' snying po la sogs pa rnams kyi bzhed pa yin no/_/gnyis pa ni/_sangs rgyas pa'i 
[\[116a.4\]]mtshan nyid theg pa la grub mtha' mi 'dra ba bzhi yod pa'i nyan thos gnas ma bu pa dang*/_nyi 'og bye brag tu smra ba dag ni brjod du med pa'i gang zag gi bdag khas len pa ltar/_de dang lung sgo bstun gyi dbang du byas na/_bya ba'i rgyud la bdag dang ras bris gnyis ka ma yin pa'i ye shes sems 
[\[116a.5\]]dpa' zhes bya ba ni 'dod pa yin no/_/yang nyan thos kha che bye brag tu smra ba dang mdo sde pa gnyis ni/_gang zag gi bdag khas len par mi 'dod kyang yul rdul phran dang 'dzin pa'i shes pa skad cig cha med kyi bden par khas len pa ltar/_spyod pa'i rgyud du bdag nyid dam tshig sems dpa' dang 
[\[116a.6\]]mdun du yang ye shes sems dpa' gnyis ka 'dod pa yin no/_/'phags pa rang sangs rgyas ni/_ji skad du/_gzung ba'i rtog pa spang phyir dang*/_/'dzin pa mi spang phyir na yang*/_/rten gyi bse ru lta bu'i lam/_/zhes mngon par rtogs pa'i rgyan las 'byung ba ltar/_kun rdzob du gzung 
[\[116a.7\]]'dzin gnyis ka 'dod kyang don dam par gzung bar bya ba'i yul bden par mi 'dod la/_'dzin pa'i shes pa skad cig ma bden par khas len pa ltar/_rnal 'byor gyi rgyud la bdag nyid dam tshig sems dpar bskyed pa la ye shes sems dpa' bcug nas slar yang de nyid gshegs su 
[\[116b\]]
[\[116b.1\]]gsol bar 'dod pa yin no/_/theg pa chen po sems tsam pa dang dbu ma pa ni kun rdzob tu gzung 'dzin gnyis ka 'dod la/_don dam par gzung 'dzin gnyis ka bden pa med par khas len pa ltar/_rnal 'byor bla na med pa'i rgyud la dam tshig sems dpa' dang ye shes sems dpa' dbyer med du bsres nas/_
[\[116b.2\]]thun mtshams kyi gnas skabs su yang ye shes sems dpa' gshegs su gsol bar mi 'dod pa ste/_de dag dang lung sgo bstun gyi dbang du byas na bskyed chog rnam pa bzhis rgyud sde bzhir bzhag pa ni ye shes rdo rje kun las btus pa'i rgyud kyi rjes su 'brangs nas 'phags pa yab 
[\[116b.3\]]sras la sogs pa'i bzhed pa'o/_/gsum pa ni/_dpal rdo rje snying po rgyan las/_'di ni gnyis po 'khyud pa yis/_/rgyud kyi dbye ba bstan pa'o/_/de bzhin du ni lag bcang dang*/_/dgod dang bltas pas shes par bya/_/zhes gsungs pa'i don ni 'dod pa'i khams kyi gzhan 
[\[116b.4\]]'phrul dbang byed pa bltas pa tsam gyi bde bas chags pa tshim la/_de tsam gyi bde ba gnang ba ni bya ba'i rgyud de/_bya ba'i rgyud rdo rje gtsug tor las/_dkyil 'khor lha rnams thams cad ni/_/dkar po'i rigs la rtag gnas shing*/_/pho ni mo la blta ba dang*/_/mo yang pho la blta ba bri/_/
[\[116b.5\]]zhes so/_/'phrul dga' ba ni dgod pa tsam gyi bde bas tshim la/_de tsam gyi bde ba gnang ba ni spyod pa'i rgyud de/_rnam par snang mdzad mngon par byang chub pa las/_mgon po ral pa'i thor tshugs can/_/pho nya rnams kyis yongs su bskor/_/bzhin ni bag tsam 'dzum pa bri/_/zhes 
[\[116b.6\]]so/_/dga' ldan pa dang 'phrul dga' ba ni lag bcang dang 'khyud pa tsam gyi bde bas tshim la/_de tsam gyi bde ba gnang ba ni rnal 'byor gyi rgyud de/_dpal mchog dang po las/_dkyil 'khor gyi ni lha rnams kun/_/dpung pa yid tsam bsdam par bzhag_/ces dang*/_rdo rje rtse mo las/_
[\[116b.7\]]de yi g.yon logs lha mo ni/_/'dzum bcas zla ba'i 'od mnga' ba/_/kun du rnam par lta bas te/_/bcom ldan 'das kyi phyag la 'jus/_/zhes so/_/sum cu rtsa gsum pa dang*/_rgyal chen ris bzhi pa dang*/_mi'i 'gro ba la sogs pa rnams ni dbang po zung sbyor gyi bde bas tshim la/_
[\[117a\]]
[\[117a.1\]]de tsam gyi bde ba gnang ba ni rnal 'byor bla na med pa'i rgyud de/_dgyes pa rdo rje las/_bol+la ka ko la sbyar bas/_/de yi bde ba shes par 'gyur/_/zhes dang*/_'khor lo sdom pa las kyang*/_dbang gnyis snyoms par 'jug pa las/_/snyoms par 'jug pa'ang de nyid 
[\[117a.2\]]'dzin/_/zhes so/_/'di dag ni grub pa brnyes pa'i slob dpon b+ha wi lha la sogs pas dges pa rdo rje'i rgyud kyi rjes su 'brang ba'i bzhed pa ste 'thad pa dang ldan pa'i lugs legs pa cig tu bzhed do/_/bzhi pa grangs dang [{]go rims [,]go rim [}]gnyis ka nges pa la/_gang zag dang*/_dbang dang*/_lam 
[\[117a.3\]]mo/_/dang po gang zag gis nges pa ni/_bcom ldan 'das kyis thun mong ma yin pa'i chos kyi gdul byar gyur pa'i gang zag bsam gyis mi khyab pa zhig yod kyang phyogs ris su bsdu na/_dbang po dman pa dang*/_'bring dang*/_mchog dang*/_ches mchog tu gyur pa ste bzhi po 'dir 'du 
[\[117a.4\]]zhing*/_de dag rjes su gzung ba la dgongs nas rgyud sde rnam pa bzhi rim pa bzhin du bzhag ste/_de yang gang zag dman pa phyi lus ngag gi bya ba khrus dang gtsang sbra la dga' ba rnams la bya ba'i rgyud rnams gsungs te/_de ni legs par grub pa dang dpung bzang la sogs pa rnams so/_/
[\[117a.5\]]gang zag 'bring phyi lus ngag gi bya ba dang nang ting nge 'dzin cha mnyam du spyod pa rnams la spyod pa'i rgyud rnams gsungs te/_de ni rnam par snang mdzad mngon par byang chub pa la sogs pa'o/_/gang zag mchog ting nge 'dzin kho na gtso bor spyod pa rnams la rnal 'byor gyi rgyud rnams gsungs te/_de ni de kho 
[\[117a.6\]]na nyid bsdus pa la sogs pa'o/_/gang zag ches mchog tu gyur pa ting nge 'dzin gyi khyad par gong na med pa spyod pa rnams la rnal 'byor chen po bla na med pa'i rgyud rnams gsungs pa yin te/_de la thabs kyi rgyud/_shes rab kyi rgyud/_thabs dang shes rab gnyis su med pa'i rgyud gsum las/_dang po ni gsang ba 
[\[117a.7\]]'dus pa la sogs pa'o/_/gnyis pa ni bde mchog nyung ngu'i rgyud la sogs pa dang*/_gsum pa ni kye rdo rje dang dus kyi 'khor lo la sogs pa rnams so/_/de ltar yang rdo rje gur las/_dman pa rnams la bya ba'i rgyud/_/bya min rnal 'byor de ltag la/_/sems can mchog la rnal 'byor mchog_/_rnal 
[\[117b\]]
[\[117b.1\]]'byor bla med de ltag la/_/zhes so/_/'di ni rgyud de nyid kyi rjes su 'brangs nas dngos grub brnyes pa'i slob dpon dpal ldan bir+Wa pa dang*/_Dom+bi he ru ka rjes su 'brang ba dang bcas pa'i bzhed pa'i lugs srol shin tu legs pa yin no/_/gnyis pa dbang gis nges pa ni/_lam 'dir 
[\[117b.2\]]'jug par byed pa'i thabs kyi gtso bo dbang bskur ba yang rnam pa bzhi yod pas/_de ston par byed pa'i phyir yang rgyud sde bzhir nges pa yin te/_ye shes thig le las/_chu dang de bzhin cod paN dbang*/_/bya ba'i rgyud la rab tu grags/_/rdo rje dril bu de bzhin ming*/_/spyod pa'i rgyud la 
[\[117b.3\]]rab tu grags/_/phyir mi ldog pa'i slob dpon dbang*/_/rnal 'byor rgyud las bshad pa yin/_/rnal 'byor ma yi rgyud du ni/_/gsang ba shes rab ye shes dang*/_/shes rab ye shes chen po'o/_/zhes so/_/gsum pa lam gyis nges pa ni/_'dir zhugs pa'i gang zag rigs 
[\[117b.4\]]bzhi pos dbang bskur ba'i tshul rnam pa bzhi las/_gang dang gang thob pa de dang des lam gyi tshul rnam pa bzhi gang yin pa re nyams su blang dgos pas/_de ston par byed pa'i phyir yang rgyud sde bzhir nges pa yin te/_de yang bya ba'i rgyud du/_rje dpon gyi tshul du dngos grub len pa ste/_rje 
[\[117b.5\]]bo nyid du nye bar gnas/_/zhes so/_/spyod pa'i rgyud du grogs po'i tshul gyis te/_grogs po nyid du nye bar gnas/_/zhes so/_/rnal 'byor rgyud du ye shes 'byin 'jug gis tshul gyis te/_de bzhin gshegs pa tshad med pa dang sems can tshad med du bsgrubs nas slar gshegs 
[\[117b.6\]]su gsol bar bshad do/_/rnal 'byor chen po'i rgyud du gnyis su med pa ste/_mdor na phung po lnga rnams ni/_/rgyal ba lngar ni rab tu grags/_/zhes bya ba la sogs pa spro bar bya ba mang du yod do/_/lnga pa grangs nges pa can gyi rgyud kyi sgra don ni/_ci'i phyir bya ba'i rgyud ces bya zhe na/_
[\[117b.7\]]lus ngag gi bya ba gtso bor ston pa'i phyir na bya ba'i rgyud ces bya ste/_bsam gtan phyi ma'i 'grel pa las/_rgyud 'di ni phyi lus ngag gi bya ba gtso bor ston pas bya ba'i rgyud ces gsungs pa'i phyir ro/_/ci'i phyir spyod pa'i rgyud ces bya zhe na/_lus ngag gi bya ba dang ting nge 'dzin 
[\[118a\]]
[\[118a.1\]]cha mnyam par spyod pa'i phyir na spyod pa'i rgyud ces bya ste/_rnam par snang mdzad mngon par byang chub pa'i don bsdus pa las/_rgyud 'di ni gtsang sbra la sogs pa la smad pa 'jig rten dang 'gal bar spyod pa gnyis ka la spyod pas spyod pa'i rgyud do zhes gsungs pa'i phyir 
[\[118a.2\]]ro/_/ci'i phyir rnal 'byor gyi rgyud ces bya zhe na/_ting nge 'dzin gtso bor byed pa'i phyir na rnal 'byor gyi rgyud ces bya ste/_de kho na nyid snang ba'i don bsdus pa las/_rgyud 'di ni ting nge 'dzin gtso bor ston pas rnal 'byor gyi rgyud do zhes gsungs pa'i phyir ro/_/ci'i phyir rnal 'byor bla na med pa'i rgyud ces 
[\[118a.3\]]bya zhe na/_ting nge 'dzin gyi khyad par gong na med pa ston pa'i phyir na rnal 'byor bla na med pa'i rgyud ces bya ste/_yang dag par sbyor ba'i rgyud las/_gsang ba'i ye shes bla na med/_/snying po bcom ldan bshad du gsol/_/zhes dang*/_gsang ba 'dus pa las/_sku dang gsung dang thugs 
[\[118a.4\]]kyi mchog_/de bzhin gshegs pa kun gyis kyang*/_/byang chub sems ni bla na med/_/snying po bcom ldan bshad du gsol/_/zhes gsungs pa'i phyir ro/_/lnga pa bdag rkyen gyi sgo nas dbye ba la/_zhal nas gsungs pa dang*/_byin gyis brlab pa dang*/_rjes su gnang ba'i bka' 
[\[118a.5\]]ste gsum mo/_/dang po zhal nas gsungs pa ni 'phags pa sdud pa lta bu'o/_/gnyis pa byin gyis brlab pa ni/_sku gsung thugs kyis byin gyis brlabs nas gsungs pa gsum ste/_dang po ni de bzhin gshegs pa'i sku'i mdzad pa phyag la sogs pas byin gyis rlob pa ste 
[\[118a.6\]]sa bcu pa'i mdo lta bu'o/_/gnyis pa ni gsung gis byin gyis rlob pa ste/_ma skyes dgras 'gyod pa bsal ba'i mdo lta bu'o/_/gsum pa ni thugs kyis byin gyis rlob pa ste kun du bzang po'i spyod pa ston pa'i mdo lta bu'o/_/thugs kyis byin gyis brlabs pa la'ang thugs ting nge 'dzin gyis byin gyis 
[\[118a.7\]]brlabs pa dang*/_thugs thugs rjes byin gyis brlabs pa dang*/_thugs bden pa'i stobs kyis byin gyis brlabs pa ste gsum du 'gyed pa ltar na/_rim pa bzhin du shes rab kyi pha rol tu phyin pa'i snying po lta bu dang*/_gnod sbyin la sogs pas smras pa'i sngags bcom 
[\[118b\]]
[\[118b.1\]]ldan 'das kyis byin gyis brlabs pa lta bu dang*/_sangs rgyas kyi byin gyis rlabs kyis 'od zer gyi rtse mo'am nam mkha' las chos kyi sgra 'byung ba lta bu rnams su bshad do/_/gsum pa rjes su gnang ba'i bka' ni/_thog mar gleng gzhi'i tshig dang*/_bar du mtshams sbyor gyi tshig dang*/_mthar 
[\[118b.2\]]mthun 'gyur gyi tshig dang*/_rjes su yi rang gi tshig rnams 'jug pa rjes su gnang ba ste/_snying rje chen po pad dkar las/_kun dga' bo de na dge slong de dag gis khyod la de skad dris pa dang 'di skad lung ston cig_/'di skad bdag gis thos pa dus gcig na/_bcom ldan 'das dang po 
[\[118b.3\]]mngon par rdzogs par sangs rgyas nas yul ma ga d+hA na byang chub kyi snying po la bzhugs zhes sogs nas/_don dang tshig dang yi ge gang dang gang dag gis rnam grangs gang dang gang gsungs pa de la khyod kyis gleng gzhi dang bcas pa dang*/_rgyu dang bcas pa dang*/_rkyen dang bcas pa dang*/_don 
[\[118b.4\]]bzang po dang*/_tshig 'bru bzang po rgyas par ston cig_mdo sde'i mjug tu'ang bcom ldan 'das kyis de skad ces bka' stsal nas/_thams cad dang ldan pa'i 'khor yi rangs te/_bcom ldan 'das kyis gsungs pa la mngon par bstod do zhes bris shig_kun dga' bo chos kyi tshul 'di de ltar yang 
[\[118b.5\]]dag par bsdu bar bya'o zhes dang*/_chos yang dag par sdud pa las/_dge slong dag 'di skad bdag gis thos pa zhes gyis la chos bsdu bar bya'o zhes bya ba dang 'brel ba dang go rim kyang bstan par bya'o zhes bka' stsal ba lta bu'o/_/de rnams kyis gang bkral bar bya ba bka'i rnam par gzhag pa'i gleng ba 
[\[118b.6\]]re zhig bstan zin to/_/'dir smras pa/[ (*]yongs su brjes pa'i rgyan/[)]lha dang mi yi ston pa bla na med pas sngon/_/bskal pa bye ba khrag khrig bgrang las 'das pa nas/_/tshigs su bcad pa gcig cig phyir yang longs spyod dang*/_/lus srog dpag tu med pa btang nas bsgrubs pa'i chos/_/[(*]mi 'os pa'i don gzhan bkod pa/[)]gang dag phan pa'i dgongs pas legs par 
[\[118b.7\]]bslabs pa rnams/_/thos pa tsam yang rna bar tsher ma'i las 'gyur ba/_/ngan par 'gro ba'i 'bab stegs 'cha' la ring mo nas/_/goms pa'i bag chags mi dman ldan pa kun gyi gshis/_/[(]'gal ba'i gzugs can/[)]bcu gnyis khyim la longs su spyod pas 
[\[119a\]]
[\[119a.1\]]mi rgyu zhing*/_/rnam pa kun du kha lo 'dren pa 'theng ldan gyi/_/rjes su rgyug par mi byed chos kyi nyi ma 'dis/_/srid pa'i gdon chen gsum gyi gdung ba rab bsil byed/_/[*(]sgras zin pa mtshungs pa'i ldog pa can las gtan tshigs kyi ldog pa/[)]'bad rtsol mtshan ma'i kun du rtog pas rab tu dben/_/mngon 'dod ldan pa kun gyi re ba 
[\[119a.2\]]rdzogs byed kyang*/_/mchog gi 'dod pa ster ba med phyir nor bu'i rgyal/_/tog gi blo gros thub pa'i gsung las shin tu dman/_/[(*]spyi'i bsdus pa brjod pa/[)]nad chen gsod pa'i nus pa rmad byung a mr-i ta/_/su zhig bsten na 'chi med byed pa yod bzhin 
[\[119a.3\]]du/_/phan dang gnod pa'i mtha' gnyis dag tu ma lhung ba'i/_/'byor dgu gcig tu sbyar ba'i sman des ci zhig bya/_/[(*]mi 'os shing 'os pa'i don gzhan bkod pa/[)]blo ldan dam pa'i chos la gus pa lhod gyur na/_/rmongs chen skye bos ring du bskyur ba smos ci dgos/_/'tsho bar bcas la mi 'chi sgrub pa'i 
[\[119a.4\]]thabs dgos kyi/_/lus srog so sor dengs par gyur la de lta min/_/[(*]ngo mtshar phul byung*/[)]srid pa gsum gyi snying po phul du byung ba'i chos/_/nus mthu zad mi shes pas mngon par lci ba'i khur/_/phrag par 'dzin la nub pa med pa'i 'od srungs byin/_/yangs 
[\[119a.5\]]pa'i dkyil 'khor 'di ni e ma shin tu sra/[(*]'bru mang po'i tshig sdus kyi dpe/[)]sbrang rtsis myos pa'i pa'i gdangs snyan tshig 'bru bzang po la/_/ro mchog mngar ba'i brjod bya rmad byung 'khyil pa can/_/dri med chu skyes 'dab ma yangs pa'i chos kyi tshul/_/'jig rten 'di na mi nub rtag par 
[\[119a.6\]]rgyal gyur cig_/thams cad mkhyen pa chen po nyi ma'i gnyen gyi bka' lung spyi dang bye brag gi dgongs don rnam par 'grel ba'i bstan bcos gangs can pa'i skad du 'gyur ro 'tshal gyi chos sbyin rgyun mi chad pa'i ngo mtshar 'phrul gyi phyi mo rdzogs ldan bskal 
[\[119a.7\]]pa'i bsod nams kyi sprin phung rgyas par dkrigs pa'i tshul las brtsams pa'i gtam ngo mtshar chu gter 'phel ba'i zla ba gsar pa las/_bkral bya nges pa'i ched du dam pa'i chos kyi rnam par gzhag pa'i sarga ste gsum pa'o//_//_
[\[119b\]]
[\[119b.1\]]yepAdan+yAsaiHtabitasakalaMbishramArUD+hab+hadrIdAk+ShiN+yobAyurmanaharashanaiHkum+b+hab+hadrobipad+doH/
[\[119b.2\]]@#/_/gang dag rkang pa bkod pas dub la bzhon pa bzang ldan gdungs rnams la/_/yid 'phrog lho yi dri khyer dal bu phongs pa'i lag par bum pa bzang*/_/
[\[120a\]]
[\[120a.1\]]@#/_/saMsArAnan+taMnakatsapatateHsAkarAlam+bashang+kaiH_trAsausaMyuk+taMsamudayahitaMdAnad+harmat+tamewaM/_
[\[120a.2\]]@#/_/lhung ba'i dogs bcas lag pa'i mchel pa mtha' bral 'khor ba'i sdug bsngal dang*/_/kun nas 'byung ba'i 'jigs dang ldan la chos ni mchog tu phan ster nyid/_/
[\[120b\]]
[\[120b.1\](*]mtha' dag gzugs can/[)]chos kyi chos mchog thub gsung mya ngan med/_/don bzang 'dab ma stong phrag rdzogs pa'i kha/_/zab yangs dkrugs pa pad+ma'i rgya nang du/_/chud pa'i ngo mtshar ltad mo lkog na mo/_/[(*]yan lag gnyis pa'i gzugs can/[)]dus der rgyal ba 'gro la phan pa'i las/_/lhun gyis grub pa las byung smra ba'i dbang*/_/rnam par 
[\[120b.2\]]'byed pa'i bu mo chos kun la/_/sbyangs pa'i mig yangs mang po 'jig rten byung*/_/[(*]cha shas kyi gzugs can/[)]de des bka' lung yangs pa sdud pa dang*/_/zab mo 'grel dang rim par bstar ba yi/_/'chad rtsom mkhas pa'i rkang rtsis bsnun pa'i tshe/_/tshig don dri med 'dab ma 
[\[120b.3\]]phyogs su grol/_/[(*]rigs rang bzhin brjod pa/[)]ye shes dag pa'i gter gyur thub pa dang*/_/dgongs pa gnyis su med par bkod pa'i chos/_/srid pa'i zug rngu kun gyi pha rol du/_/'dong bar zhi ba'i lam dang rjes su mthun/_/[(*]skyed byed 'grub pa'i rgyu/[)]gang la dmigs pas 'khor ba'i nad chen gsum/_/zad par za ba'i las su 
[\[120b.4\]]mngon phyogs pa'i/_/bslab gsum dam pa'i 'byor par ldan pa'i lam/_/yang dag 'chos bar byed pa bstan pa'i chos/_/[(*]dngos po'i dpe/[)]gcig tu ngan par 'gro dang srid pa yi/_/tshor ba srin po khros pa'i so 'dra bas/_/btab pa kun las yong ye skyob pa'i mthu/_/
[\[120b.5\]]gang la rdzogs pa de yang lung gi chos/_/[(*]mtha' dag gzugs can/[)]sdug bsngal than pa skyed pa'i kun 'byung dus/_/gsod byed lam bden sprin gyi rlung yab kyis/_/sdug bsngal 'gog pa bsil ba'i rlung 'jo ba/_/'khor lo dang po'i bka' don gsal bar byed/_/[(*]rab spel/[)]chos rnams sgyu ma'i dpe 'drar 
[\[120b.6\]]rang bzhin dang*/_/mtshan nyid med pa'i mtha' bral lung gi sgras/_/mtha' brgyad mal du yur ba slong ba'i chos/_/'khor lo bar ba'i bka' yang gsal bar byed/_/[(*]rigs brjod pa tha ma'i gsal byed/[)]yod dang med mtha' brtol pa nges pa'i lung*/_/kun brtag mtshan mas stong pa'i 
[\[120b.7\]]gzhan gyi dbang*/_/yongs grub rnam rig tsam du legs phye ba/_/'khor lo tha ma'i bka' don rnams kyang ngo*/_/[(*]de nyid brjod pa'i dpe/[)]mun pa chen po'i gshed du rgyu ba 'di/_/pad+ma'i gnyen gyi dpal dang rjes mthun yang*/_/sgrib pa'i dgra tshogs bcom las phyi rol du/_/phyogs 
[\[121a\]]
[\[121a.1\]]pa min phyir legs bshad snang ba'o/_/[(*]mtshungs pa gsal byed kyi zla ba dngos su zin pa'i bya ba/[)]stong gsum mi mjed yangs pa'i zong gis kyang*/_/legs par gdams pa'i tshig don cha re yang*/_/gzhal du med pa'i rin chen 'di thob pas/_/phal pa'i nor mchog de la rnam par 'phya/_/[(*]rigs brjod pa tha ma'i gsal byed/[)]mchog dang phal du 
[\[121a.2\]]gtogs pa'i shes bya ba/_/ji lta ji snyed yang dag 'doms pa'i gzhung*/_/lung dang rigs pa man ngag kun gyi ma/_/dgongs 'grel bstan pa'i chos kyi khyad par gleng*/_/spyi don bzhi pa 'grel tshul nges pa'i ched du bstan bcos kyi 
[\[121a.3\]]rnam par gzhag pa la/_bstan bcos su gtogs pa spyir bshad pa/_de las mchog gi bstan bcos bye brag tu bshad pa'o/_/dang po bstan bcos su gtogs pa tsam la rnam par dbye na don med pa'i bstan bcos dang*/_don log pa'i bstan bcos dang*/_don dang ldan pa'i bstan 
[\[121a.4\]]bcos dang*/_ngan g.yo'i bstan bcos dang*/_brtse ba bral ba'i bstan bcos dang*/_sdug bsngal spong ba'i bstan bcos dang*/_thos pa lhur len pa'i bstan bcos dang*/_rtsod pa lhur len pa'i bstan bcos dang*/_sgrub pa lhur len pa'i bstan bcos te rnam pa dgur 'gyur te/_sa sde 
[\[121a.5\]]las/_don med don log don dang ldan/_/ngan g.yo brtse bral sdug bsngal spong*/_/thos rtsod sgrub pa lhur len pa/_/zhes gsungs pa ltar ro/_/gnyis pa de las mchog gi bstan bcos bye brag tu bshad pa la/_bstan bcos rnam pa dgu po de dag las/_snga ma gnyis gnyis ni 
[\[121a.6\]]phal pa yin la/_phyi ma re re ni mchog ste/_ji skad du/_bstan bcos drug bral gsum du 'dod/_/ces so/_/de ltar phyi ma gsum po de dag gi rang bzhin nges par byed pa la/_bstan bcos kyi mtshan nyid dang*/_nges pa'i tshig dang*/_rab tu dbye ba ste gsum mo/_/dang po mtshan nyid ni ston pa de bzhin gshegs 
[\[121a.7\]]pa'i bka' lung 'ba' zhig gi dbang du byas te/_rtsom pa po rnam par g.yeng ba med cing blo dang ldan pa'i skyes bu dam pa dag gis rjod par byed pa ngag don phun sum tshogs pa'i sgo nas thar pa thob par byed pa'i lam gyi chos dang rjes su mthun par legs par bshad pa ste/_'phags pa byams pas/gang 
[\[121b\]]
[\[121b.1\]]zhig rgyal ba'i bstan pa 'ba' zhig gi/_/dbang byas rnam g.yeng med yid can gyis bshad/_/thar pa thob pa'i lam dang rjes mthun pa/_/de yang drang srong bka' bzhin spyi bos blangs/_/zhes so/_/gnyis pa nges pa'i tshig ni/_'chi ba med pa'i seng ges/_nirdi sha gran+tha yoHshAs+t+ra zhes 
[\[121b.2\]]bshad cing*/_de la shA sa na 'chos pa/_tra ya'am tA ra Na skyob pa/_de gnyis bsdus pa la shAs+t+ra zhes 'byung ste/_gdul bya rnams kyi rgyud nyon mongs pa dug gsum las bslab pa sum ldan du 'chos pa dang*/_ngan 'gro dang srid pa'i sdug bsngal las skyob pa'i phyir bstan bcos so/_/
[\[121b.3\]]de ltar yang rnam bshad rigs pa/_nyon mongs dgra rnams ma lus 'chos pa dang*/_/ngan 'gro'i srid las skyob pa gang yin pa/_/'chos skyob yon tan phyir na bstan bcos te/_/gnyis po 'di dag gzhan gyi lugs la med/_/ces so/_/des na 'chos pa dang skyob par byed pa'i 
[\[121b.4\]]yon tan dang ldan pa'i phyir nges pa'i tshig de ni sangs rgyas kyi bka' la'ang bshad du yod de/_de nyid las/_de lta bas na sangs rgyas kyi gsung kho na don dam par bstan bcos yin pas 'chos pa dang skyob pa'i yon tan gyi phyir yang don du bzung ba la 'bad pa dang ldan par bya'o 
[\[121b.5\]]zhes gsungs so/_/gsum pa rab tu dbye ba ni/_byed pa las kyi sgo nas dbye ba/_brjod bya don gyi sgo nas dbye ba/_bshad bya bka'i sgo nas dbye ba ste gsum mo/_/dang po byed pa las kyi sgo nas dbye ba la'ang*/_bka' rgya chen po sdud pa'i bstan bcos dang*/_zab mo rnam par 
[\[121b.6\]]'byed pa'i bstan bcos dang*/_'khrugs pa [{]go rims su [,]go rim du [}]bsdebs pa'i bstan bcos dang gsum ste/_de dag dper mtshon na dang po ni 'dul ba mdo rtsa'am theg pa chen po mdo sde rgyan lta bu'o/_/gnyis pa ni mngon par rtogs pa'i rgyan nam dbu ma rtsa ba'i shes rab lta bu'o/_/gsum pa 
[\[121b.7\]]ni bslab pa kun las btus pa'am mdo sde rgyan nam skyes pa'i rabs lta bu'o/_/gnyis pa brjod bya bka'i sgo nas dbye ba la gsum las/_shes bya ji lta ba ston pa'i bstan bcos dang*/_ji snyed pa ston pa'i bstan bcos dang*/_thar pa dang thams cad mkhyen pa'i lam ston pa'i 
[\[122a\]]
[\[122a.1\]]bstan bcos te gsum mo/_/dang po la'ang phal pa dang khyad par ba gnyis las/_dang po ni 'jig rten lugs kyi bstan bcos shes rab brgya pa dang*/_skye bo gso ba'i thigs pa dang*/tshigs su bcad pa'i mdzod dang*/_tsa na ka'i rgyal po'i lugs kyi 
[\[122a.2\]]bstan bcos la sogs pa rnams te/_de dag bstan bcos phal pa mdzad pa'i rgyu mtshan yang*/_gtso bor mngon mtho 'thob byed kyi rgyu yin zhing*/_thar pa'i rten du 'gro ba yang srid de/_shes rab brgya pa las/_mi yi chos lugs legs spyad na/_/lha yul bgrod par thag 
[\[122a.3\]]mi ring*/_/lha dang mi yi them skas la/_/'dzegs na thar pa gam na 'dug_/ces dang*/_'jig rten pa yi yang dag lta/_/chen po gang na yod gyur kyang*/_/de ni bskal pa stong du yang*/_/ngan 'gror 'gro ba mi srid do/_/zhes pas so/_/gnyis pa ni/_gtso bor brjod par bya ba 
[\[122a.4\]]rig pa'i gnas lnga ston pa'i bstan bcos kyi rigs su gtogs pa rnams te/_'di dag ni 'og tu 'chad par 'gyur ro/_/gnyis pa ji lta ba ston pa'i bstan bcos ni/bden pa rnam pa bzhi'am rnam pa bcu drug tu ston pa'am/_gzung 'dzin gnyis su med pa'i don ston pa dang*/_
[\[122a.5\]]rang bzhin gnyis su med pa'i don ston pa ste/_dper na bden pa rnam par nges pa'am dbu ma rgyan la sogs pa lta bu'o/_/gsum pa thar pa dang thams cad mkhyen pa'i lam ston pa'i bstan bcos ni/_byang chub sems dpa'i sa dang nyan thos kyi sa'am/_byang chub sems dpa'i spyod pa 
[\[122a.6\]]la 'jug pa la sogs pa lta bu'o/_/de la kha cig de dag phyogs re tsam ston pa'i bstan bcos nyid yin pas na/_rab tu byed pa yin la/_'dir ni ma lus pa ston pa'i bstan bcos chen po kun las btus pa'am mngon pa mdzod lta bu'o zhes kyang 'dod do/_/gnyis pa bshad bya bka'i sgo nas 
[\[122a.7\]]dbye ba la/_spyir bshad pa dang bye brag tu bshad pa gnyis las/_dang po ni bsgrub par bya ba'i 'bras bu rnam pa thams cad mkhyen pa'i go 'phang don du gnyer ba la ches spro bar gyur pa'i blo dang ldan pa'i byang chub sems dpa' rnams kyis bslab par bya ba'i gnas kyi gtso bo ni rig pa'i 
[\[122b\]]
[\[122b.1\]]gnas rnam pa lnga'am/_rig pa'i gnas bcur grags pa'i bstan bcos rnams te/_ji skad du mdo sde rgyan las/_rig pa'i gnas lnga dag la brtson par ma byas na/_/'phags pa'i dam pa thams cad mkhyen pa ga la thob/_/ces gsungs shing*/_de'i 'grel bshad las/_rig 
[\[122b.2\]]pa'i gnas ni lnga ste nang rig pa dang*/_rgyu rig pa dang*/_sgra rig pa dang*/_gso ba rig pa dang*/_bzo'i las kyi gnas rig pa'o/_/de la de bzhin gshegs pa'i gsung rab yan lag bcu gnyis la mkhas pa ni nang rig pa zhes bya'o/_/mngon sum dang rjes su dpag pa'i tshad mas zin pa'i 
[\[122b.3\]]tarka'i gzhung la mkhas pa ni rgyu rig pa zhes bya'o/_/sgra'i gtsug lag byA ka ra Na la mkhas pa ni sgra rig pa zhes bya'o/_/rlung dang bad kan la sogs pa nad gso ba'i gtsug lag la mkhas pa ni gso ba rig pa zhes bya'o/_/glu dang gar dang spos la sogs pa'i gtsug lag la mkhas pa ni 
[\[122b.4\]]bzo'i las kyi gnas rig pa zhes bya'o/_/rig pa'i gnas lnga po de dag la nyan pa dang bsam pa la sogs pa'i sgo nas shes pa dang rtogs par ma byas par byang chub sems dpa' rnams kyis thams cad mkhyen pa'i ye shes ga la thob ste/_de bas na bye brag med par mkhyen pa'i ye shes 
[\[122b.5\]]thob par bya ba'i phyir rig pa'i gnas lnga la brtson par byed do zhes bya ba'i don to/_/de la 'phags pa ni nyan thos dang rang sangs rgyas de dag las mchog tu gyur pas 'phags pa dam pa'i byang chub sems dpa'o/_/ji ltar yod pa ma lus pa dang phyin ci ma log par shes pa ni thams cad mkhyen pa 
[\[122b.6\]]zhes bya'o zhes bshad pa dang*/_sa skya paN+Di tas kyang*/_mkhas gang shes bya'i de kho na/_/ji bzhin rtogs pa yin par 'dod/_/bye brag sbyangs pa'i don shes pa/_/de yang de la mkhas pa yin/_/de yul brda sprod rtog ge dang*/_/gso ba phyi nang rig ces gsungs/_/gzhan las 
[\[122b.7\]]gzhan dag rnam bshad pa/_/'di yi nang du 'dus shes bya/_/zhes te/_de yang mkhas pa zhes bya ba ni gang yin zhe na/_shes bya thams cad phyin ci ma log par shes pa yin la/_gzhan yang bye brag tu gang bslab pa shes pa de la'ang de nyid la mkhas pa zhes bya zhing*/_des bslab par bya ba'i 
[\[123a\]]
[\[123a.1\]]yul ni rig pa'i gnas lnga ste/_brda sprod pa sgra dang*/_rtog ge ste tshad ma dang*/_phyi rol rig pa bzo dang*/nang rig pa lung gi chos dang*/_gso ba rig pa sman dpyad rnams la bshad do/_/gzhan yang rig pa'i gnas chung ba lnga dang*/_mdo las rig pa'i 
[\[123a.2\]]gnas bco brgyad du gsungs pa rnams kyang rig pa'i gnas chen po lnga po dag tu 'du zhes pa'i don to/_/de bas na rnam pa thams cad mkhyen pa'i gnas thob pa la mngon par 'dod pa'i byang chub sems dpa' shes bya thams cad la shin tu mkhas par bya dgos so zhes pa'i don to/_/de'ang 
[\[123a.3\]]gang gi phyir zhe na/_rgyan las/_snga ma de'i rjes thogs su/_/de ltar gzhan dag tshar bcad pa dang rjes gzung phyir/_/bdag nyid shes bya'i phyir na de la der brtson byed/_/ces dang*/_de'i 'grel bshad las kyang*/_bye brag tu rgyu rig pa dang sgra rig pa la byang chub sems dpa' brtson par byed do/_/
[\[123a.4\]]ci'i phyir zhe na/_mu stegs rgyu rig pa'i gtsug lag shes par rlom pa dang*/_sgra rig pa'i gtsug lag shes par rlom pa de dag tshar gcad par bya ba'i phyir brtson par byed do/_/gso ba rig pa dang bzo'i las kyi gnas rig pa la byang chub sems dpa' brtson par byed do/_/ci'i phyir zhe na/_nad 
[\[123a.5\]]kyi btab pa'i nad zhi bar 'dod pa rnams dang bzo slob par 'dod cing longs spyod 'dod pa rnams rjes su gzung zhing phan gdags pa'i phyir brtson par byed do/_/nang rig pa la byang chub sems dpa' brtson par byed do/_/ci'i phyir zhe na/_bdag nyid 'phags pa'i lam de kho na nyid kyi 
[\[123a.6\]]mtshan nyid gang yin pa phyin ci ma log par shes par bya ba'i phyir brtson par byed do zhes so/_/gnyis pa so sor bshad pa la/_gzhan rjes su 'dzin pa'i rig pa'i gtsug lag gnyis las/_dang po bzo rig pa la/_der 'jug pa'i dgos pa dang*/_de ston pa'i bstan bcos kyi rang 
[\[123a.7\]]bzhin bstan pa'o/_/dang po ni/_rnam pa thams cad mkhyen pa'i go 'phang don du gnyer ba'i byang chub sems dpa' rnams kyis gnas skabs su phan bde 'byung ba'i rtsa lag tu gyur pa'i bzo'i gnas kyi rig pa la mkhas pa'i go sar dbang ba dang*/_sha thang ba med par longs spyod kyi 'byor pa dang ldan par bya ba _
[\[123b\]]
[\[123b.1\]]dang*/_'jig rten pa rnams kyis bkur bar bya ba dang*/_longs spyod kyi sgo nas gzhan la phan gdags par bya ba dang*/_mthar thug thams cad mkhyen pa'i gzugs kyi sku mtshan bzang po dang dpe byad bzang pos brgyan pa 'grub pa'i rgyur 'gyur ba dang*/_de nyid mngon du gyur nas kyang de bzhin 
[\[123b.2\]]gshegs pa'i gzugs dang gzugs brnyan nas sprul pa tha ma'i bar gyi rnam pas sems can kun gyi nyer 'tsho'i gzhir 'gyur ba'i dgos pa dam pas yid yongs su drangs nas rig pa'i tshul 'di la 'jug par rigs te/_mdo sde rgyan gyi 'grel bshad las/_bzo'i gnas kyi rig pa byang chub 
[\[123b.3\]]sems dpa' 'tshol bar byed do/_/ci'i phyir zhe na/_tshegs chung ngus sha thang ba med par longs spyod bsgrub par bya ba dang*/_longs spyod dang ldan zhing bzo'i gnas la mkhas pas 'jig rten pa rnams kyis bkur bar bya ba dang*/_longs spyod kyi sgo nas 'jig rten pa rnams la phan par bya 
[\[123b.4\]]ba'i phyir tshol bar byed do zhes dang*/bsod nams kyi stobs kyi rtogs pa brjod pa las/_de bas na bzo 'ba' zhig mi rnams kyi nyams su sman pa yin te/_bzo bo ni rigs dman par skyes su zin yang rgyal po rnams dang*/_blon po rnams dang*/_bram ze dang*/_khyim bdag 
[\[123b.5\]]rnams kyis gdon mi za bar bkur ro/_/sna tshogs las can lha rnams dang*/_/mi rnams kyis kyang legs par bkur/_/de bzhin ma rabs bzo yi phyir/_/mi dang lha rnams kyis kyang bkur/_/zhes dang*/_mngon brjod kyi bstan bcos sna tshogs gsal bar/_bi shwa karma sna 
[\[123b.6\]]tshogs byed/_/las bzang can dang lha'i bzo bo/_/zhes pas bstan pa'i lha'i bzo bo bi shwa karma lta bu ni lha'i dbang po la sogs pa 'jig rten na che bar rlom pas kyang bkur zhing bsngags pa'i gnas su gyur pa'ang bzo'i gnas la mkhas pa kho na'i phyir te/_gdags pa'i bstan bcos las/_
[\[123b.7\]]'khor lo rin po che ga las 'ongs she na/_gang gi tshe 'khor los sgyur ba'i rgyal po 'jig rten du byung ba de'i tshe/_lha rnams kyi dbang po brgya byin gyis lha'i bu las thams cad pa la bsgo ba/_las thams cad pa 'khor los sgyur ba'i rgyal po 'jig rten du byung ba shes par gyis la/_de'i phyir 
[\[124a\]]
[\[124a.1\]]lha'i 'khor lo rin po che mngon par sprul par gyis shig_de nas lha'i bu las thams cad pas lha rnams kyi dbang po brgya byin gyis bsgo ba bzhin du mnyan te/_lha'i 'khor lo rin po che rtsibs stong pa lte ba dang bcas pa/_mu khyud dang bcas pa/_rnam pa thams cad 
[\[124a.2\]]yongs su rdzogs pa/_dag pa/_bzang ba/_lha rdzas ril gyis gser las mngon par grub pa zhes 'khor lo rin po che lha'i bzo bos sprul dgos par bshad cing*/_rig byed pa'i gtam rgyud las kyang*/_sngon gyi dus su lha'i bu nyi mas/_las thams cad pa'i bu mo ne ru ka 
[\[124a.3\]]chung mar blangs pas nyi ma'i 'od zer che ba la ma bzod nas pha'i khyim du bros so/_/de'i tshe pha ma dag gis 'thabs pa skyo bar gyur te/_ri bo ti se na rta rgod ma'i gzugs kyis dka' thub byed cing yibs so/_/de'i tshe las thams cad pas nyi ma dum bu bcu gnyis su byas shing long mo 
[\[124a.4\]]yan chad brdar te gzugs yid du 'ong bar byas pas de phyin chad lta na sdug ces bya'o zhes 'byung ba ltar bzo rig pa ni 'jig rten thams cad du phan 'dogs rgya chen po 'byung ba'i gzhi ma nyid du bshad pa'i phyir ro/_/gzhan yang sngon gyi chos rgyal mya ngan med pa la sogs pa'ang bcom ldan 
[\[124a.5\]]'das kyis lung bstan pa'i rgyu'i gtso bo de bzhin gshegs pa'i mchod rten brtsigs pa dang*/_dge 'dun gyi kun dga' rwa ba brtsigs pa la sogs pa'i sgo nas ston pa'i sku gsung thugs kyi phrin las dkar po'i rgyun mi nub pa skyong ba'i rtsa lag tu 'gyur ba la dgongs nas lung bstan par bshad pa'i phyir dang*/_
[\[124a.6\]]khyad par mya ngan las 'das pa'i mdo las/_chu bo chen po bzhi rgya mtshor bab/_'bab/_gzhol ba de bzhin du chos thams cad mya ngan las 'das pa la bab/_'bab/_gzhol zhes bya ba la sogs pa'i don du 'gyur ba'i dgos pa yod do/_/gnyis pa de la dbye na gtso bo dang*/_phal pa gnyis so/_/de'i dang po 
[\[124a.7\]]la'ang sku gsung thugs kyi rten gsum las/_dang po ni de bzhin gshegs pa'i sku gzugs kyi tshad bshad pa nas/_nyan thos dang rang sangs rgyas la sogs pa'i sku gzugs kyi tshad bshad pa'i bar te/_mdor bsdu na ngag dbang lha mos rjes su bzung ba'i dpal ldan blo gros bzang pos sku 
[\[124b\]]
[\[124b.1\]]gzugs kyi cha tshad bshad pa las/_rgyal ba'i sku gzugs thal mo bcu pa dang*/_/rgyal sras rnams kyi mtho bcu zhan pa dang*/_/rgyal yum sogs kyi zhal tshad dgu pa dang*/_/rgyal dbang khros pa rnams kyi gdong brgyad dang*/_/mi'u thung gi lus tshad mtho drug pa/_/zhes gsungs te/_
[\[124b.2\]]de yang gang la brten snyam na/_dpal dus kyi 'khor lo'i rgyud las/_rgyal ba'i bdag po gtsug tor nas ni mdzod spu'i dbus su phyed dang bcas pa'i nyi ma'i sor du 'gyur/_/de nas mgrin pa'i chu skyes de bzhin snying ga dang ni de nas lte gsang chu skyes de bzhin no/_/zhabs kyi mthil 
[\[124b.3\]]dang rje ngar brla dang dpyi yang ma nu de nyid de nyid rig byed rnams kyi ste/_/brang phyed phyed bcas nyi ma'i rang dpung dpung lag rnams ni mkha' mig rgyal po nyi ma'i tshad kyis so/_/nyi shu rtsa lnga lhag pa'i brgya phrag gang zhig dus dang dgu yis mi rnams kyi ni 'jig rten tshad/_/rig byed phye dang bcas 
[\[124b.4\]]pa'i bzhi dang chu gter chu gter phyed dang bcas pa'i rig byed rig byed kyi/_/gtsug tor mtho ba'i 'og tu 'gyur te rgyal ba'i bdag po'i dpal ldan dpral ba dag dang shangs dang ni/_/shangs kyi 'og tu kos ko'i mtha' dang de nas mgrin pa dag ste mgrin pa rtsa ba'i chu skyes dbus/_/
[\[124b.5\]]de nas snying ga lte ba gsang bar mi yi bdag po phyed bcas nyi ma rnams kyi rim pas so/_/gsang ba'i chu skyes lte ba'i rtsa bar rdo rje dag kyang thub pa yi ni steng gi gtsug tor nyid/_/ces pas sku gzugs mtho bcu par byas pa'i sor mo brgya nyer lnga pa'i tshad dang*/_bde mchog sdom pa 'byung ba'i 
[\[124b.6\]]rgyud las/_mthil lam thal mo bcu gcig gis/_/lha yi gzugs ni bri bar bya/_/zhes dang*/_zab mo rdo rje can gyi lha/_/cha ni bcu gnyis mtshan nyid do/_/zhes pas sor mo brgya nyi shu pa'i tshad bstan cing*/_bslab btus su/_byang chub sems dpa' rnams kyi yang 
[\[124b.7\]]sor bcu gnyis pa'i mtho bcu pa nyid do zhes dang*/_sdom 'byung gi rgyud 'grel rnams las byang chub sems dpa' rnams kyi tshad bstan pa dang*/_gzhan yang sdom 'byung las/_yid du 'ong ba'i rang gzugs ni/_/cha dgu par ni mngon par bri/_/zhes pas rgyal yum rnams 
[\[125a\]]
[\[125a.1\]]kyi tshad dang*/_khro bo khro mo dbang phyug ma/_/bran pho bran mo ci bgyi ma/_/drag cing 'jigs pa'i gzugs rnams ni/_/thal mo brgyad pa rnam par bri/_/zhes dang*/_gshin rje'i gshed nag po'i rim par phye ba bcu bzhi bar/_/khro bo sbom la thung bar bshad/_/ces sogs kyi 
[\[125a.2\]]khro bo mtho brgyad pa'i tshad dang*/_bya ba btus par sgra gcan dang mi'u thung dang tshogs kyi bdag po rnams ni mtho lnga bya'o/_/mi'u thung gi lus byings po sku'i tshad bshad pa rnams so/_/de dag gi nang nas de bzhin gshegs pa'i sku/_longs spyod rdzogs pa dang*/_sprul pa'i sku'i 
[\[125a.3\]]bdag nyid can rnams ni mtshan bzang po sum cu rtsa gnyis dang*/_dpe byad bzang po brgyad cus spras pa'i sku ste/_rgyud bla mar/_mthong na tshim byed yon tan gang*/_/sum cu rtsa gnyis zhes bya ba/_/sprul pa chos la rdzogs par ni/_/longs spyod rdzogs sku gnyis la brten/_/
[\[125a.4\]]zhes dang*/_mngon rtogs rgyan las/_mtshan ni sum cu rtsa gnyis dang*/_/dpe byad brgyad cu'i bdag nyid 'di/_/theg chen nye bar longs spyod phyir/_/thub pa'i longs spyod rdzogs skur bzhed/_/ces so/_/de lta bu'i gzugs kyi sku rnam pa gnyis kyi gzugs brnyan 
[\[125a.5\]]mtshan nyid dang ldan pa bsgrub pa la/_nye bar mkho ba'i mtshan dang dpe byad bshad pa rgyal tshab byams pa'i bstan bcos las 'byung ba ni/_phyag zhabs 'khor los mtshan dang rus sbal zhabs/_/zhes bya ba nas/_spyan ni mthon mthing spyan rdzi ba mchog gi_/'dra ba 'di dang sum 
[\[125a.6\]]cu rtsa gnyis mtshan/_/zhes bya ba'i bar du 'byung ba'i don ni/_snang ba'i rgyan du/_bla ma rnams la skyel ba dang bsu ba la sogs pas phyag dang zhabs 'khor los mtshan dang ldan pa nyid dang*/_sdom pa yang dag par blangs pa brten pa nyid kyis rus sbal bzhin du zhabs shin tu gnas pa 
[\[125a.7\]]nyid dang*/_bsdu ba'i dngos po bzhi bsten pas phyag dang zhabs kyi sor mo ngang pa'i rgyal po lta bur drwa bas 'brel ba nyid dang*/_bza' ba dang bca' ba la sogs pa gya nom pa byin pas phyag dang zhabs 'jam zhing gzhon sha chags pa nyid dang*/_bldag pa la sogs pa shin tu gya nom pa byin pas 
[\[125b\]]
[\[125b.1\]]phyag dang zhabs dang phrag pa dang ltag pa'i phyogs mtho ba'i phyir bdun mtho ba nyid dang*/_gsad par bya ba las thar bar byas pas sor mo ring ba nyid dang*/_'tsho ba la phan gdags pa nyid kyis rting pa yangs pa nyid dang*/_srog gcod pa spangs pas sku che zhing drang ba nyid dang*/_
[\[125b.2\]]dge ba'i chos yang dag par spangs pas zhabs 'bur mi mngon pa nyid dang*/_dge ba yang dag par blangs pa spel bas sku'i spu gyen du phyogs pa nyid dang*/_rig pa dang bzo la sogs pa gus par byas te byin pas byin pa ri dwags e na ya'i lta bu dang*/_nor bdog pa slong ba 
[\[125b.3\]]po'i skye bo phyir ma spangs pas phyag ring zhing mdzes pa nyid dang*/_skye bo thams cad tshangs par spyod pa yang dag par len du 'jug cing gsang ba'i tshig bsrungs pas 'doms kyi sba ba sbubs su nub pa nyid dang*/_gding ba gya nom pa byin pas mdog gser 'dra ba nyid dang*/_khang 
[\[125b.4\]{]bzangs [,]bzang [}]la sogs pa dam pa byin pas pags pa 'jam pa nyid dang*/_'du 'dzi la sogs pa yongs su spangs pas spu re re nas g.yas phyogs su 'khyil ba nyid dang*/_skye bo bla ma thams cad gnas ji lta ba bzhin du bkod pas zhal mdzod spus brgyan pa nyid dang*/_rnam 
[\[125b.5\]]pa thams cad du kha drag gi tshig gis khyad du ma bsad pas ro stod seng ge 'dra ba nyid dang*/_snyan par smra ba dang legs par smra ba'i rjes su mthun par byas pas dpung mgo shin tu zlum pa nyid dang*/_sman la sogs pa byin pas phrag pa rgyas pa nyid dang*/_skye bo nad pa'i 
[\[125b.6\]]g.yog byas pas ro bro ba'i mchog mkhyen pa nyid dang*/_nags tshal dang kun dga'i rwa ba la sogs pa byed pa yang dag par len du bcug pas shing n+ya gro d+ha ltar chu zheng gab pa nyid dang*/_gtsug lag khang la sogs pa lhag par byin pas dbu gtsug tor dang ldan pa nyid dang*/_
[\[125b.7\]]'jam po la sogs pa gsungs pas ljags ring ba nyid dang*/_'jig rten gyi khams thams cad kyi sems can la dam pa'i chos go bar byas pas tshangs pa'i dbyangs nyid dang*/_tshig 'khyal pa spangs pas 'gram pa seng ge'i 'dra ba nyid dang*/_skye bo thams cad bkur ba la 
[\[126a\]]
[\[126a.1\]]sogs pas tshems dkar ba nyid dang*/_'tsho ba rnam par dag pa nyid kyis tshems mnyam pa nyid dang*/_bden pa'i tshig kun du spyad pas tshems thags bzang ba nyid dang*/_phra ma'i tshig spangs pas tshems bzhi bcu mnga' ba nyid dang*/_sems 
[\[126a.2\]]can thams cad la bu gcig pa dang 'dra bar bltas pas spyan mthon mthing nyid dang*/_khong khro ba la sogs pa med par bltas pas rdzi ma ba'i lta bu nyid do zhes 'byung ngo*/_/dpe byad bzang po brgyad cu yang*/_/thub pa'i sen mo zangs mdog dang*/_/zhes bya ba nas/_g.yung 
[\[126a.3\]]drung 'khyil pas brgyan pa ste/_/sangs rgyas dpe byad bzang por bzhed/_/ces bya ba'i bar du 'byung ste/_de'i don ni/_gong ma'i rjes thogs su 'di lta ste/_'du byed thams cad la 'dod chags dang bral ba nyid kyis sen mo zangs kyi mdog lta bu nyid dang*/_sems can 
[\[126a.4\]]thams cad la phan pa'i lhag pa'i bsam pa nyid kyis sen mo'i mdog snum pa nyid dang*/_rigs kyi mchog spel bas sen mo mtho ba nyid dang*/_tshul kha na ma tho ba med pa nyid kyis sor mo rnams zlum pa nyid dang*/_dge ba'i rtsa ba bsags pa nyid kyis sor mo rnams rgyas pa 
[\[126a.5\]]nyid dang*/_yang dag par mthar gyis zhugs pa nyid kyis sor mo rnams byin gyis phra ba nyid dang*/_lus la sogs pa'i las dang 'tsho ba rab tu bsrungs pa nyid kyis rtsa mi mngon pa nyid dang*/_nyon mongs pa'i mdud pa bkrol ba nyid kyis rtsa mdud pa med pa nyid dang*/_shin tu 
[\[126a.6\]]sbas pa'i chos kyi blo gros can nyid kyis long bu mi mngon pa nyid dang*/_bgrod par dka' ba'i gnas thams cad la skye bo sgrol bar mdzad pa nyid kyis zhabs mi mnyam pa med pa nyid dang*/_mi zil gyis gnon pa la mkhas pa nyid kyis seng ge'i stabs su gshegs pa nyid dang*/_klu 
[\[126a.7\]]zil gyis mnan pa la mkhas pa nyid kyis glang po che'i stabs su gshegs pa nyid dang*/_nam mkha' la gshegs par mkhas pa nyid kyis ngang pa'i stabs su gshegs pa nyid dang*/_skyes bu khyu mchog tu mkhas pa nyid kyis khyu mchog gi stabs su gshegs pa nyid dang*/_skor 
[\[126b\]]
[\[126b.1\]]phyogs kyi lam dang mthun par gshegs pa nyid kyis g.yas phyogs su ldog cing gshegs pa nyid dang*/_mdzes par mkhas pa nyid kyis mdzes par gshegs pa nyid dang*/_rtag tu sems gya gyu mi mnga' ba nyid kyis ma yo bar gshegs pa nyid dang*/_yon tan yang dag par brjod pa mdzad 
[\[126b.2\]]pa nyid kyis sku 'khril bag chags pa nyid dang*/_sdig pa'i chos dang ma 'bags pa nyid kyis sku byi dor byas pa lta bu nyid dang*/_gdul bya dang 'tsham pa'i chos ston par mdzad pa nyid kyis sku rim par 'tsham pa nyid dang*/_sku la sogs pa'i kun du spyod pa gtsang ba'i phyir rnam par 
[\[126b.3\]]dag pa nyid dang*/_thugs thugs rje can gyi phyir sku 'jam pa nyid dang*/_thugs rnam par dag pa'i phyir sku rnam par dag pa nyid dang*/_chos 'dul ba yongs su rdzogs pa'i phyir mtshan rdzogs pa nyid dang*/_yangs shing mdzes pa'i yon tan brjod pa'i phyir sku'i kho lag yangs shing bzang ba nyid dang*/_
[\[126b.4\]]thams cad la thugs snyoms pa'i phyir goms pa snyoms pa nyid dang*/_rnam par dag pa'i chos ston pa'i phyir spyan rnam par dag pa nyid dang*/_chos go sla ba ston pa'i phyir sku gzhon sha can nyid dang*/_thugs rtag tu ma zhum pa'i phyir sku zhum pa med pa nyid dang*/_dge ba'i 
[\[126b.5\]]rtsa ba yang dag par 'phags pa'i phyir sku rgyas pa nyid dang*/_yang srid pa zad pa nyid kyis sku shin tu grims pa nyid dang*/_rten cing 'brel par 'byung ba rnams shin tu rnam par phye ba ston par mdzad pa nyid kyis yan lag dang nying lag shin tu rnam par 'byes pa nyid dang*/_tshig gi 
[\[126b.6\]]don shin tu rnam par dag pa ston pas rab tu gzigs pa rab rib med cing rnam par dag pa nyid dang*/_slob ma tshul khrims phun sum tshogs pa nyid du gyur pa nyid kyis dku zlum pa nyid dang*/_'khor ba'i skyon gyis ma sbags pa nyid kyis dku skabs phyed pa nyid dang*/_nga rgyal 
[\[126b.7\]]gyi 'gying pa ma bcom pa nyid kyis dku ma rnyongs pa nyid dang*/_chos zad pa rnam par zlog pa nyid kyis phyal phyang nge ba nyid dang*/_chos zab mo rtogs pa nyid kyis lte ba zab pa nyid dang*/_slob ma mthun pa zab pa nyid kyis lte ba g.yas phyogs su 'khyil ba nyid dang*/_'khor kun 
[\[127a\]]
[\[127a.1\]]nas mdzes par 'gyur ba nyid kyis kun nas mdzes pa nyid dang*/_thugs gtsang ba nyid kyis kun du spyod pa gtsang ba nyid dang*/_dus ma yin pa'i chos 'dul ba dang bral ba nyid kyis sku la sme ba dang gnag bag med pa nyid dang*/_lus la sogs bzo mdog 
[\[127a.2\]]bde ba 'thob pa'i chos ston par byed pa nyid kyis phyag shing bal ltar 'jam pa nyid dang*/_mdangs yod pa'i dge sbyong chen po rnyed pa nyid kyis phyag gi ri mo mdangs yod pa nyid dang*/_chos zab mo la gnas pa nyid kyis phyag gi ri mo zab pa nyid dang*/_phyis rjes su yang dag par 
[\[127a.3\]]yongs su dag pa'i chos ston par mdzad pa nyid kyis phyag gi ri mo ring ba nyid dang*/_bslab pa rab tu mang po kun ston par mdzad pa nyid kyis zhal ha cang mi ring pa nyid dang*/_'jig rten thams cad gzugs brnyan dang 'dra bar rtogs pa nyid kyis mchu bim pa ltar dmar ba nyid dang*/_
[\[127a.4\]]tshig 'jam pos 'dul ba nyid kyis ljags mnyen pa nyid dang*/_yon tan 'thad pa mnga' ba nyid kyis ljags srab pa nyid dang*/_chos 'dul ba byis pa'i skye bo chags pa can gyis gting dpag dka' ba nyid kyis ljags dmar ba nyid dang*/_bsnyengs pa thams cad mi mnga' ba nyid kyis 
[\[127a.5\]]'brug gi sgra dang ldan pa nyid dang*/_snyan pa la sogs par gsungs pa nyid kyis gsung snyan zhing mnyen la 'jam pa nyid dang*/_srid par kun du sbyor ba bsdoms pa nyid kyis mche ba zlum pa nyid dang*/_skye bo gdul bar dka' ba 'dul ba nyid kyis mche ba rno ba nyid dang*/_chos 
[\[127a.6\]]'dul ba shin tu dkar ba nyid kyis mche ba dkar ba nyid dang*/_mnyam pa'i sa la gnas pa nyid kyis mche ba mnyam pa nyid dang*/_mthar gyis mngon par rtogs pa yang dag par rab tu ston par mdzad pa nyid kyis mche ba byin gyis phra ba nyid dang*/_shes rab mchog la gnas pa 
[\[127a.7\]]nyid kyis shangs mtho ba nyid dang*/_skye bo gtsang ma phun sam tshogs pa nyid kyis shangs gtsang ba nyid dang*/_chos shin tu rgyas pa nyid kyis spyan yangs pa nyid dang*/_sems can gyi tshogs drangs pa nyid kyis rdzi ma stug pa nyid dang*/_'gro ba gzhon nu ma thams cad mngon par 
[\[127b\]]
[\[127b.1\]]mgu ba nyid kyis spyan dkar nag 'byes shing pad+ma'i 'dab ma rangs pa lta bu nyid dang*/_rtag tu phyis rjes su gzigs pa nyid kyis smin tshugs ring ba nyid dang*/_chos 'dul ba 'jam po la mkhas pa nyid kyis smin ma 'jam pa nyid dang*/_thugs kyi rgyud dag pas brlan pa nyid 
[\[127b.2\]]kyis smin ma snum pa nyid dang*/_kun du skyon gzigs pa nyid kyis smin ma'i spu mnyam pa nyid dang*/_mchog tu gnod pa bzlog par mdzad pa nyid kyis phyag ring zhing rgyas pa nyid dang*/_'dod chags la sogs pa'i g.yul las rnam par rgyal ba nyid kyis snyan mnyam pa nyid dang*/_
[\[127b.3\]]sems can gyi rgyud ma nyams par mdzad pa nyid kyis snyan gyi dbang po ma nyams pa nyid dang*/_lta bas byas pa thams cad kyis gzhan du mi 'gyur ba nyid kyis 'phral ba legs par 'byes pa nyid dang*/_smra ba thams cad kyi thog mar gyur pa nyid kyis 'phral ba dbyes che ba nyid dang*/_smon 
[\[127b.4\]]lam gyi mchog yongs su rdzogs pa nyid kyis dbu shin tu rgyas pa nyid dang*/_yul gyi dga' ba rjes su bzlog par mdzad pa nyid kyis dbu skra bung ba ltar gnag pa nyid dang*/_mthong ba dang bsgom pas spang bar bya ba'i bag la nyal spangs pa nyid kyis dbu skra stug pa nyid dang*/_bstan 
[\[127b.5\]]pa blo 'jam pos yongs su shes pa nyid kyis dbu skra 'jam pa nyid dang*/_thugs 'dod chags la sogs pas ma 'khrugs pa nyid kyis dbu skra ma 'dzings pa nyid dang*/_rtag tu tshig mi rtsub pa nyid kyis dbu skra me bshor ba nyid dang*/_byang chub kyi yan lag gi me tog bkram pa nyid kyis 
[\[127b.6\]]dbu skra dri zhim pa nyid dang*/_rnam pa thams cad du mdzes par gyur pa nyid kyis phyag dang zhabs dpal gyi be'u dang bkra shis pa dang g.yung drung 'khyil pas brgyan pa nyid yin no zhes 'byung ba ni sangs rgyas kyi gzugs sku'i yon tan yin pas de dag dang ldan pa'i sku'i cha tshad de dag gi 
[\[127b.7\]]mtshan nyid ston pa'i bstan bcos ni gong du smos pa'i rgyud 'grel de dag rnams dang*/_drang srong e dra ya'i bus byas pa'i bstan bcos la sogs pa rnams so/_/gnyis pa de bzhin gshegs pa'i gsung gi rten lung gi chos kyi phung po ste/_de la chos kyi phung po'i tshad bstan pa 
[\[128a\]]
[\[128a.1\]]dang*/_de nyid 'grub pa'i rgyu bstan pa'o/_/dang po chos kyi phung po nyid du rnam par gzhag pa'i tshad ni/_bdag cag gi ston pa shAkya'i rgyal pos gdul bya mtha' yas pa'i don du legs par gdams pa'i gzhung gi tshad la yang dag par na tshad dang mur 
[\[128a.2\]]thug pa med na'ang*/_gdul bya so sos dbang po'i rim pa dang 'tsham par bzung ba'i gsung rab rin po che'i tshad la 'dod pa tha dad pa dag yod de/_'di ltar bstan pa'i gzhir gyur pa theg pa dman pa'i lugs kyi 'dod pa ltar na/_'dod chags la sogs pa'i nyon mongs par 
[\[128a.3\]]spyod pa nang gses kyi sgo nas rnam par dbye ba brgyad khri ste/_de dag las gang yang rung ba re'i gnyen po ma tshang ba med par ston pa'i gtam rdzogs pa re la lung gi chos kyi phung po'i tshad du 'dod de/_mngon pa mdzod las/_chos kyi phung po brgyad khri dag_/gang rnams thub pas 
[\[128a.4\]]gsungs de dag_/ces dang*/_kha cig bstan bcos tshad ces zer/_/phung po la sogs gtam re yin/_/spyod pa rnams kyi gnyen por ni/_/chos kyi phung po mthun par gsungs/_/zhes so/_/de lta bu'i chos kyi phung po re re'i 'jal byed kyi tshad ni ci tsam la 'jog pa 
[\[128a.5\]]yin snyam na/_mngon pa sde bdun gyi ya gyal chos kyi phung po zhes bya ba shA ri'i bus bsdus par 'dod pa'i gzhung gang la sh+lau ka stong phrag drug tu longs pa de nyid chos kyi phung po gcig gi tshad du byas nas/_de nyid kyi zlas rnam par dbye ba'i chos kyi phung po brgyad khri nyid du yod par 'dod do/_/
[\[128a.6\]]theg pa thun mong ba ltar na/_dbu ma pa chos kyi bshes gnyen gyis/_ma lus pa ni chos kyi phung po brgyad khri bzhi stong ste/_de la chos phung gcig gi tshad ni ji tsam zhe na/_de gcig la ni tshig le'ur byas pa stong nyid do/_/tshigs su bcad pa re la'ang yig 'bru 
[\[128a.7\]]sum cu rtsa gnyis nyid do/_/de ltar na phung po thams cad tshigs su bcad pa bye ba phrag brgyad dang*/_yang 'bum phrag bzhi bcur 'gyur bar bshad do/_/theg pa chen po ltar na glang po che rab brtan zhes bya ba lus kyi tshad ni mtha' skor la dpag tshad bdun yod pa zhig ste/_
[\[128b\]]
[\[128b.1\]]de'i khur du bkur bar 'os pa'i snag tsha las bris pa ji tsam yod pa de tsam la chos kyi phung po gcig gi tshad du mngon par 'dod de/_de nyid kyi shes rab kyi pha rol tu phyin pa'i 'grel pa tshig gsal las/_theg pa bla na med pa'i dbang du byas te/_dbang po'i glang po che rab brtan gyis 
[\[128b.2\]]'khur bar 'os pa'i snag tshas ni chos kyi phung po gcig 'dri bar nus so zhes gsungs te/_de ltar byas na mdo gang dag las/_'phags pa lhas byin gyis glang po che lnga stong gis 'khur bar bya ba'i glegs bam rnams kha don du rjod par byed do zhes gsungs pa 'di'ang rigs par 'gyur 
[\[128b.3\]]ro/_/chos kyi phung po de snyed yod pa nyid na/_ci'i phyir 'dzam bu'i gling na rab tu mi snang zhe na/_kha cig ni 'jig rten gyi khams gzhan rnam par spyod cing gzhan yang phal cher klu rnams kyi gnas na spyod pa ste zhes gsungs pa'i phyir ro/_/de bas na de dag phal che ba'i 
[\[128b.4\]]dgongs pa mthun par chos kyi phung po brgyad khri bzhi stong du bzhed do/_/rgyud sde'i tshad ni/_rtog pa'i rgyud dang*/_bya ba'i rgyud dang*/_spyod pa'i rgyud dang*/gnyis ka'i rgyud dang*/_rnal 'byor gyi rgyud rnams kyi ming la rim pa bzhin du stong phrag bzhi dang*/_bzhi dang*/_brgyad dang*/_
[\[128b.5\]]drug dang*/_stong phrag bcu gnyis rnams su ste sum khri bzhi stong du yod par ye shes rdo rje kun las btus pa las bshad cing*/_rnal 'byor ma'i rgyud kyi grangs ni der ma gsungs so/_/yang bde mchog sdom pa 'byung ba'i rgyud las/_rnal 'byor rgyud rnams kyi ni tshad/_/bye ba 
[\[128b.6\]]phrag ni drug tu nges/_/de bzhin rnal 'byor ma rgyud grangs/_/bye ba phrag ni bcu drug grangs/_/de bzhin pha rol phyin pa'i tshul/_/sa ya dang ni dung phyur lnga/_/theg chen las gzhan mdo sde rnams/_/dung phyur phrag brgyad gsungs pa yin/_/zhes so/_/'di dag 
[\[128b.7\]]kyang tshigs su bcad pa'i grangs su blta bar bya ba ni ma yin te/_mdo rgyud tha dad pa'i ming gi grangs yin pa'i phyir ro/_/ci'i phyir zhe na/bya ba'i rgyud la stong phrag bzhir yod par gsungs pa la/_don yod zhags pa'i mdo kho na la'ang stong phrag brgyad yod pa dang*/_de bzhin 
[\[129a\]]
[\[129a.1\]]du de nyid 'dus pa stong phrag brgya pa dang*/_dgyes pa rdo rje 'bum phrag bdun pa dang*/_'bum phrag lnga pa dang*/_sangs rgyas mnyam par sbyor ba khri brgyad stong yod pa lta bu ste/_chos kyi rnam grangs re re la yang tshigs su bcad pa'i grangs mang po yod pa 
[\[129a.2\]]nyid du grub pa'i phyir rgyud sde'i grangs ni dpag tu med do zhes slob dpon bsod nams rtse mos gsungs so/_/de lta bu'i lung gi chos de dag mdo rgyud tha dad pa nas bshad pa'i gzhi ma gang yang rung ba dag la yi ger bris nas glegs bam du byas pa'i ming la legs par sbyar ba'i skad 
[\[129a.3\]]du pusta kaHzhes bya ste/_de dag ni gsung gi rten no/_/gnyis pa de nyid 'grub par byed pa'i rgyu ni yi ge ste/_de la yi ge'i ngo bo dang*/_nges pa'i tshig dang*/_dbyibs sam rnam pa ste gsum las/_dang po ni/_brjod par 'dod pa'i dbang gis rlung g.yos pas de'i skye ba'i 
[\[129a.4\]]gnas dang byed pa lhan cig phrad pa de las yi ge'i gdangs 'ba' zhig 'byung ste/_de'ang dbyangs dang gsal byed dag go/_/de skad du'ang rnam 'grel las/_yi ge kun slong shes pa las/_/skye la shes pas sgra skye'o/_/zhes dang*/_slob dpon chos mchog gis/_ngag 
[\[129a.5\]]gi don snang ba'i sems pa las sgra skye la/_de las gnas dang byed pa phrad cing de las sgra skye'o zhes dang*/_slob dpon tsan+d+ra go mis yi ge'i mdor/_gnas dang byed pa dang rtsol ba rnams las yi ge rnams skye'o zhes dang*/_dpang lo chen pos kyang*/_brjod 'dod dbang 
[\[129a.6\]]gis rlung g.yos shing*/_/de yi gnas dang byed pa dang*/_/lhan cig yi ge'i gdangs rnams skye/_/zhes bshad pa'i phyir ro/_/gnyis pa ni legs par sbyar ba'i skad du ak+Sha ra zhes 'byung ba ni mi 'gyur ba'i don te/_yul gyi bye brag tha dad par gyur kyang dbyangs dang gsal byed 
[\[129a.7\]]rnams ni gzhan du 'gyur ba med pa'i phyir ro/_/yang byany+dza na zhes pa ni gsal byed de/_de'ang brjod bya'i don gang yin pa de yi ge 'dus pa brjod pa las gsal bar byed pa'i phyir ro/_/yang na war+NaN zhes nus pa dang ldan pas te/_brjod bya'i don thams cad rjod par byed pa'i 
[\[129b\]]
[\[129b.1\]]nus pa mtha' dag 'di la mnga' ba'i phyir ro/_/de skad du yang*/_mi 'gyur ba dang gsal byed dang*/_/rjod par byed pa'i nus ldan phyir/_/yi ge zhes ni brjod pa yin/_/zhes so/_/gsum pa ni mdo rgya cher rol pa las bshad pa'i tshangs pa'i yi ge la sogs pa'i yig rigs 
[\[129b.2\]]drug cu rtsa bzhi ste/_de yang mdo de nyid las/_tshangs pa'i yi ge dang*/_kha roSh+Ti'i yi ge dang*/_pad+ma'i snying po'i yi ge dang*/_ang+ga'i yi ge dang*/_mang+ga'i yi ge dang*/_yul ma ga d+hA'i yi ge dang*/_bkra shis pa'i yi ge dang*/_sor mo pa'i yi ge dang*/_sha ka na'i yi ge dang*/_
[\[129b.3\]]ya ba na'i yi ge dang*/_bag le ba'i yi ge dang*/_pa ru sha'i yi ge dang*/_'gro lding ba'i yi ge dang*/_kir ta'i yi ge dang*/_lho phyogs pa'i yi ge dang*/_drag shul can gyi yi ge dang*/_grangs kyi yi ge dang*/_spyi'u tshugs pa'i yi ge dang*/_rjes su mthun pa'i yi ge dang*/_bru 
[\[129b.4\]]sha'i yi ge dang*/_ka sha'i yi ge dang*/_rgya'i yi ge dang*/_phu na'i yi ge dang*/_hu na'i yi ge dang*/_yi ge 'bring dang*/_rgyas par bri ba'i yi ge dang*/_rgyal gyi yi ge dang*/_lha'i yi ge dang*/_klu'i yi ge dang*/_gnod sbyin gyi yi ge dang*/_dri za'i yi ge dang*/_mi'am ci'i yi 
[\[129b.5\]]ge dang*/_lto 'phye chen po'i yi ge dang*/_lha ma yin gyi yi ge dang*/_nam mkha' lding gi yi ge dang*/_ri dwags kyi 'khor lo pa'i yi ge dang*/_khwa skad shes pa'i yi ge dang*/_sa bla'i lha'i yi ge dang*/_bar snang gi lha'i yi ge dang*/_nub kyi ba lang spyod kyi yi ge dang*/_
[\[129b.6\]]byang gi sgra mi snyan gyi yi ge dang*/_shar gyi lus 'phags po'i yi ge dang*/_gdeg pa'i yi ge dang*/_gzhag pa'i yi ge dang*/_bsnan pa'i yi ge dang*/_rgya mtsho'i yi ge dang*/_rdo rje'i yi ge dang*/spring yig dang*/_lan gyi yi ge dang*/_rnam 'thor gyi yi ge dang*/[ {]rings [,]ring [}]
[\[129b.7\]]med kyi yi ge dang*/_bstan bcos bskor ba'i yi ge dang*/_rtsis bskor ba'i yi ge dang*/_gdeg pa bskor ba'i yi ge dang*/_gzhag pa bskor ba'i yi ge dang*/_rkang pas bris pa'i yi ge dang*/_tshig lan gnyis su gdab pa'i tshig gi mtshams kyi yi ge dang*/_tshig gi mtshams 
[\[130a\]]
[\[130a.1\]]bcur brgyud pa'i yi ge dang*/_bla thabs su bsnan pa'i yi ge dang*/_sgra thams cad kun du sdud pa'i yi ge dang*/_rig pa dang mthun pa'i yi ge dang*/_rnam par 'dres pa'i yi ge dang*/_drang srong gi dka' thub spyad pa'i yi ge dang*/_lha'i nges pa'i yi ge dang*/_
[\[130a.2\]]sa blta ba'i yi ge dang*/_nam mkha' blta ba'i yi ge dang*/_sman thams cad kyi rgyu mthun pa'i yi ge dang*/_snying po thams cad kun du sdud pa'i yi ge dang*/_'byung po thams cad kyi sgra sdud pa'i yi ge ste/_de ltar yi ge'i rigs kyi bye brag drug cu rtsa bzhir gsungs pa rnams dang*/_bye brag 
[\[130a.3\]]tu bod gangs can gyi ljongs 'dir yongs su dar ba'i yi ge ni/_'grel chen dri ma med pa'i mdor bsdus bzhi pa las/_de bzhin gshegs pa mngon par rdzogs par sangs rgyas pa 'phags pa'i yul 'dir bcom ldan 'das yongs su mya ngan las 'das par gyur pa na/_sdud par 
[\[130a.4\]]byed pa po dag gis theg pa gsum glegs bam la bris te/_de bzhin gshegs pa'i nges pas sde snod gsum ma ga d+hA'i skad kyis bris so/_/mdo sde ni sin+d+hu'i skad kyis so/_/pha rol tu phyin pa'i tshul dang sngags kyi tshul ni legs par sbyar ba'i skad kyis so/_/rgyud dang rgyud gzhan dag ni 
[\[130a.5\]]legs par sbyar ba'i skad dang*/_tha mal pa'i skad dang*/_zur chag gi skad dang*/_legs par sbyar ba ma yin par ri khrod la sogs pa kla klo'i skad kyis te/_de lta bu la sogs pa thams cad mkhyen pas bstan pa'i chos rnams sdud par byed pa po dag gis bris so/_/de bzhin du bod kyi 
[\[130a.6\]]yul du theg pa gsum bod kyi skad kyis bris te/_rgya nag tu rgya nag gi skad kyis so/_/rgya nag chen por rgya nag chen po'i skad kyis so/_/par si ka'i yul du par si ka'i skad kyis so/_/chu bo si ta'i byang du tsam+pa ka'i yul gyi skad dang*/spre'u'i yul gyi skad dang*/_gser zhes bya ba'i yul gyi 
[\[130a.7\]]skad kyis so zhes 'byung ba'i tshig la brtags na bka' bsdu ba byed pa'i dus nas bod la yi ge yod par grub pa ltar snang zhes gsungs shing*/_sngon gyi mkhas pa mang po rnams ni/_dus kyi 'khor lo la'i 'grel chen du sdud pa po rnams kyis theg pa gsum bod kyi yul du bod kyi skad kyis 'dri bar lung bstan 
[\[130b\]]
[\[130b.1\]]pa ltar 'dod do/_/de'ang gong du ji skad smos pa ltar skad gnyis smra ba chen po de nyid kyis srol chen rnam par phye ba'i yi ge'i rgyun chen po de nyid rim gyis mched pa la brten nas/_bod dang bod chen por gtogs pa'i yul dang ljongs dang grong dang grong khyer dang*/_grong rdal dang gtsug lag khang dang rgyal 
[\[130b.2\]]po'i khab kyi grong khyer chen po la sogs pa rnams su dar rgyas su gyur pa'i yi ge la'ang rdzab chen dang rdzab chung dang*/_'bru chen dang 'bru chung dang*/_gshar ma dang dkyus yig la sogs pa yongs su grags pa rnams dang*/_gzhan yang chag lo dang 'gos lo la sogs pa'i yig gsar gyi rnam 
[\[130b.3\]]pa'ang mang du yod pa dang*/_khams gsum chos kyi rgyal po 'phags pa rin po ches mdzad pa'i hor yig rigs gsum la sogs pa rnams kyang dbyangs dang gsal byed kyi rnam gzhag bod kyi skad dang mthun par 'byung bas 'di dag kyang rnam pa cung zad tsam ma gtogs phal cher bod kyi yi ge'i khongs su 
[\[130b.4\]]gtogs par sems so/_/de ltar na yi ge'i tshogs dang ming gi tshogs dang tshig gi tshogs rnams kyi rnam par gzhag pa ston par byed pa'i bstan bcos ni tsan+d+ra go mi'i yi ge'i mdo lta bu'am/_brda sprod pa'i bstan bcos rnams sam/_grub mtha' smra ba rnams kyi so so'i 'dod pa tha dad par ston par byed pa'i bstan 
[\[130b.5\]]bcos rnams sam/_gsang sngags rdo rje theg pa rnams su yi ge'i bshad pa bsam gyis mi khyab par 'byung ba ste de dag ston par byed pa'i bstan bcos rnams lta bu'o/_/gsum pa chos kyi sku'am thugs kyi rten ni mchod rten te/_de la spyir nyan thos dang rang sangs rgyas dang theg pa chen po'i mchod rten te gsum du bshad 
[\[130b.6\]]de/_de'ang nyan thos kyi mchod rten ni chos gos bzhi bltab byas pa'i steng du lhung bzed kha sbub pa la 'khar gsil btsugs pa lta bu'o/_/rang sangs rgyas kyi mchod rten ni rmang gru bzhi pa'i steng du ngos gru bzhi zlum po bang rim bcu gnyis pa 'khor lo rtsibs brgyad pa'i rnam pa can no/_/theg pa chen po'i mchod rten 
[\[130b.7\]]ni lhung bzed kha sbub pa lta bu bim+ba'i zlum po dang*/_khang bu lta bu dang*/_rgyal mtshan lta bu'i mchod rten brgyad la sogs pa yod par klu sgrub kyis gsungs so/_/gzhan yang 'dul ba lung las/_chos 'khor la gdugs dang*/_gdugs la char khebs su btags nas so so skye bo'i mchod rten la gdugs med pa dang*/_
[\[131a\]]
[\[131a.1\]]nyan thos kyi mchod rten la 'bras bu'i grangs kyi gdugs yod pa dang*/_rang rgyal gyi mchod rten la gdugs bdun yod pa dang*/_sangs rgyas kyi mchod rten la gdugs bcu gsum pa char khebs tog dang bcas pa ste rnam pa tha dad nyid du yod par gsungs so/_/de dag las 
[\[131a.2\]]bye brag tu mchod rten thams cad kyi gtso bor gyur pa ni/_las kyi mtha' brjod pa'i mdo las/_sprul pa mdzad pa sngon bstan phyir/_/mchod rten brgyad du sku gdung bzhag_/ces bshad pa ltar ston pa'i mdzad pa mtha' yas pa'i nang nas mdzad pa'i gtso bo rnams la brten nas yul 'khor chen po de dang 
[\[131a.3\]]de'i rgyal po la sogs pa'i skye 'gro rnams spro ba mchog tu skyes shing bsod nams kyi zhing du bskrun pa shAkya thub pa'i mchod rten chen po brgyad du grags pa dang*/_gzhan yang sku gdung cha brgyad du bgos pa'i mchod rten brgyad dang*/_ras tshig pa dang ma tshig pa dang sol ba'i mchod rten gsum ste bcu gcig go/_
[\[131a.4\]]gzhan yang snga phyir byung ba'i mchod rten grangs med pa yod kyang gtso bo sku bltams pa nas mya ngan las 'das kyi bar du byung ba'i mchod rten brgyad po 'di nyid yin pas/_deng gi dus su de bzhin gshegs pa'i ring bsrel gyi snying po can gyi mchod rten gang bzheng yang rnam pa ni brgyad po de dag gang 
[\[131a.5\]]yang rung ba re'i dbyibs can du bya ba yin no/_/'di dag gi go rim ni stag tshang lo tsA ba la sogs pa bkra shis sgo [{]mangs [,]mang [}]nas thog mar byas pa dang*/_kha cig lha babs kyis thog drangs pa dang*/_khyad par stag tshang bas mchod rten brgyad kyi bstod par/_sku bltams pa'i dus kyi mchod rten bkra shis 
[\[131a.6\]]sgo [{]mangs [,]mang [}]dang*/_chos kyi 'khor lo bskor ba'i mchod rten da lta'i cho 'phrul mchod rten la ngos 'dzin pa dang*/_cho 'phrul bstan pa'i tshe'i mchod rten pad+ma spungs pa la ngos 'dzin pa'i mi 'dra ba'i khyad par cung zad byung yang*/_mnga' ris pa tshul khrims 'od zer dang*/_paN chen nam mkha' dpal 
[\[131a.7\]]bzang dang*/_rgyal dbang lnga pa la sogs pa phyis kyi mkhas pa phal che bas legs par bshad pa'i go rim mthun par sku bltams pa'i tshe gter kha lnga brgya byung ba la sogs pa bkra shis pa dang dge legs kyi mtshan ma brgya phrag mang po mngon du byung ba'i rten 'brel gyi dbang dang*/_dus de nyid du phyogs 
[\[131b\]]
[\[131b.1\]]drug na zhabs kyi gom pa bdun bdun du bor bar pad+ma re re byung ba la sogs pa rgyu mtshan du byas nas pad+ma spungs pa nas mgo 'dzin par mdzad do/_/de la dang po grong khyer ser skyar lum+bi'i tshal du sku bltams pa'i dus kyi mchod rten ni dbyibs zlum po pad+ma'i rnam pa can bang rim bzhi pa pad+ma dang 'khor 
[\[131b.2\]]los spras pa sa'i bdag po zas gtsang la sogs pas bzhengs pa la pad+ma spungs pa'i mchod rten zhes bya'o/_/gnyis pa ma ga d+hA rgyal po'i khab tu mngon par byang chub pa'i dus kyi mchod rten ni/_dbyibs gru bzhi pa bang rim bzhis mdzes pa ma skyes dgra dang gzugs can snying po la sogs pas 
[\[131b.3\]]bzhengs pa la byang chub chen po'i mchod rten zhes bya'o/_/gsum pa wA rA Na sIr chos kyi 'khor lo bskor ba'i dus kyi mchod rten ni/_dbyibs gru bzhi pa bang rim bzhi pa glo 'bur dang bcas sgo rab brgya rtsa brgyad la sogs pas mdzes pa yongs su grags pa ltar ram/_yang na bden pa rnam pa bzhi'am 
[\[131b.4\]]bcu drug dang rnam par thar pa sogs kyi mtshon byed du logs rer sgo bzhi'am brgyad dam bcu drug rer yod pa lnga sde bzang po 'phags pas bzhengs pa la bkra shis sgo [{]mangs kyi [,]mang gi [}]mchod rten zhes bya'o/_/bzhi pa mnyan du yod par cho 'phrul bstan pa'i dus kyi mchod rten ni/_dbyibs gru bzhi pa bang rim bzhi 
[\[131b.5\]]dang ldan zhing phyogs bzhir glo 'bur dang bcas pa lits+tsha bI rnams kyis rgyal byed tshal du bzhengs pa la mu stegs pham byed kyi mchod rten nam cho 'phrul chen po'i mchod rten zhes bya'o/_/lnga pa ni gnas sum cu rtsa gsum du lha'i yul na dbyar gnas pa mdzad cing yum la chos gsungs nas phyi dro nam mkha' 
[\[131b.6\]]nas bab pa'i dus kyi mchod rten ni/_dbyibs gru bzhi pa bang rim brgyad pa'am bzhi pa ngos re la glo 'bur dang bcas pa'i glo 'bur gyi dbus su them skas yod pa gsal ldan gyi dad pa can rnams kyis bzhengs pa la sum cu rtsa gsum lha'i mchod rten nam lha bab tu grags pa'i mchod rten zhes bya'o/_/drug 
[\[131b.7\]]pa ni rgyal po'i khab tu lhas byin gyis dge 'dun gyi dbyen byas pa mchog zung gis bsdum par byas pa'i dus kyi mchod rten ni/_dbyibs bang rim bzhi pa gru bzhi'i grwa bzhi po mnyam par bcad pa rgyal byed la sogs pa'i ma ga d+hA pas bzhengs pa la 'od zer can nam byams dngos sam dbyen bsdums 
[\[132a\]]
[\[132a.1\]]pa'i mchod rten zhes bya'o/_/bdun pa yangs pa can du sku tshe zla ba gsum du byin gyis brlabs pa'i dus kyi mchod rten ni/_dbyibs zlum po bang rim gsum pa lha rnams kyis brtsigs pa'am yangs pa can gyi grong khyer ba rnams kyis bzhengs par grags pa la sku tshe byin gyis 
[\[132a.2\]]brlabs pa'i mchod rten nam rnam par rgyal ba'i mchod rten zhes bya'o/_/brgyad pa rtswa mchog gi grong du mya ngan las 'da' ba'i tshul bstan pa'i dus kyi mchod rten ni/_dbyibs bang rim dang bral ba gdan khri'i steng du bum rten yan chad bzhugs pa rtswa can gyi gyad rnams kyis brtsigs pa la mya ngan 
[\[132a.3\]]'das pa'i mchod rten zhes bya ba ste mchod rten brgyad po de dag gi cha tshad la sogs pa ston par byed pa'i bstan bcos rnams dang*/_der ma zad gsang sngags rdo rje theg pa'i rgyud sde so so nas bshad pa'i gzhal yas khang dang bum pa dang rdo rje dril bu dang zhi rgyas dbang drag gi las dang rjes su mthun 
[\[132a.4\]]pa'i thab kyi thig dang dgang gzar dang blugs gzar la sogs pa'i tshad dang mtshan nyid la sogs pa ste/_mdor na sku gsung thugs yon tan phrin las dang bcas pa'i rten gyi rigs su gtogs pa rnams kyi so so'i tshad dang mtshan nyid la sogs pa ston par byed pa'i bstan bcos ni logs 
[\[132a.5\]]su gnas pa dang mdo sde dang rgyud sde so so'i 'grel pa rnams kyi gseb tshag nas bstan pa ci rigs par 'byung ba rnams lta bu'o/_/gzhan yang bzo rig pa phal pa ni/_mdo sde las gsungs pa'i bzo sbyangs bco brgyad ces pa/_tshong pa dang*/_rdza mkhan dang*/_phreng ba mkhan dang*/_chang tshong dang*/_
[\[132a.6\]]phyugs btsong ba dang*/_'dreg mkhan dang*/_'bru mar 'tshir ba dang*/_mgar ba dang*/_shing mkhan dang*/_phya mkhan dang*/_tha ga pa dang*/_ko pags mkhan dang*/_rkyal chen pa dang*/_btso blag mkhan dang*/_smyig ma mkhan dang*/_bshan pa dang*/_gdol pa mkhan dang*/_shing rta mkhan te bzo sbyangs bco 
[\[132a.7\]]brgyad dang*/_gzhan yang rin po che brtag pa/_sa gzhi brtag pa/_gos brtag pa/_ljon shing brtag pa/_rta brtag pa/_glang po che brtag pa/_skyes pa brtag pa/_bud med brtag pa ste brtag pa brgyad dang*/_gzhan yang mdo sde rnams su sgyu rtsal gyi rig pa ji snyed pa'i bya ba bstan te/_de dag drug cu rtsa bzhir bsdu ba yang*/_
[\[132b\]]
[\[132b.1\]]rol mo'i mtshan nyid sgyu ma dang*/_/'gyed stobs dang ni me tog las/_/dmag rnams kyi ni bdag nyid shes/_/g.yos su bya ba rnam par nges/_/tshong dang nor ni bsgyur ba dang*/_/rgyan dang lag rtsis bcud kyis len/_/'khrul 'khor sbyor dang dri ba dang*/_/'phongs dpyad dang ni tshom sbyor sgra/_/yi ge dang ni 
[\[132b.2\]]khwa skad dang*/_/rang rang bzo dang mtshon rnams brtag_/gcod thabs dang ni sog le dang*/_/phub rnams bskor bar byed pa dang*/_/song dang 'ong ba shes pa dang*/_/gzhi yi mtshan nyid shes pa dang*/_/mdung dang rdo rje brtag pa dang*/_/thabs kyi tshor ba'i mtshan nyid dang*/_/zug rngu 'byin dang mig 'grul 
[\[132b.3\]]dang*/_/b+ha ra ta yi bstan bcos shes/_/bcing dang khang pa brtsegs ma dang*/_/de bzhin gos kyi 'phang ba dang*/_/yan lag mnye dang mo 'debs dang*/_/de bzhin chu yi kun 'dzin dang*/_/dung gi sgra dang sdeb sbyor dang*/_/grong rdal dang ni glog 'dra dang*/_/mtshan mo chom rkun shes pa dang*/_/sgra dang 
[\[132b.4\]]sa rtog byed pa dang*/_/skyes pa bud med rta dang ni/_/glang po'i mtshan nyid gar slob dang*/_/'byung po dag ni gso ba dang*/_/zangs ma 'khar ba gser dag dang*/_/shing dang dung dang shes pa dang*/_/ri mo mtshon dang gso dag gi/_/las rnams de dag go rim bzhin/_/skar ma'i gtan tshigs shes 
[\[132b.5\]]pa dang*/_/mtshan mo shes pa nyid dang yang*/_/nges pa'i tshig gi gzhung rnams kyis/_/sgyu rtsal drug cu rtsa bzhir dran/_/zhes bya ba bsdus te ston pa'i bstan bcos 'dul ba phran tshegs kyi 'grel pa lta bu'am/_yang na snyan dngags me long du 'di ltar sgyu rtsal drug cu rtsa bzhi zhes 'byung ba'i bzor gtogs 
[\[132b.6\]]pa sum cu dang*/_rol mo'i bye brag bco brgyad/_glu dbyangs kyi nges pa bdun/_gar gyi nyams dgu'o/_/de la bzor gtogs pa sum cu ni/_sgyu rtsal/_yi gelag rtsis/_grangs can/_rtsis/_'dzin stangs/_thor tshugs/_gom stabs/_lcags kyus bsgyur thabs/_ral gris thabs/_zhags pa gdab pa/_
[\[132b.7\]]mda' bo che 'phen thabs/_'phong gi slob dpon/_mdun du snur ba/_phyir snur ba/_gcad pa/_dral ba/_dbug pa/_rgyang nas 'phog pa/_sgra grag par 'phog pa/_gnad du 'phog pa/_mi 'chor bar 'phog pa/_tshabs che ba/_gnas lnga la byang bar gyur to/_/mchongs pa/_gyad kyi 'dzin stangs/_bang*/
[\[133a\]]
[\[133a.1\]]rkyal/_rgal ba/_glang po che'i gnyar zhon pa/_rta la zhon pa/_shing rta'i thabs/_mda' gzhu 'gyed stobs/_rol mo'i bye brag bco brgyad ni/_gar mkhan nam gro mkhan/_gar ram bro/_rnga bo che/_rdza rnga/_rnga/_rdza rnga chen po/_'khar rnga/_pi wang rgyud gcig pa/rdza rnga kha gcig_lcags 
[\[133a.2\]]kyi sil khrol/_khar dkrol/_pi wang rgyud gsum pa/_rnga mu kun+da/_sil snyan/_glu dbyangs/_pheg rdob pa/_rol mo'i sgra/_pi wang*/_gling bu/_glu dbyangs kyi nges pa bdun ni/_bar ma/_drang srong*/_sa 'dzin pa/_drug ldan pa/_lnga pa/_blo gsal/_'khor nyan/_gar stabs kyi nyams dgu ni/_stegs pa'am 
[\[133a.3\]]sgeg pa'am 'dzin pa/_dpa' bo/_mi sdug pa/_drag shul can/_bzhad gad/_'jigs su rung ba/_snying rje ba/_rngam pa/_zhi ba ste de la sogs pa'i rnam grangs ston par byed pa'i bstan bcos rnams dang*/_gzhan yang dus 'khor bsdus rgyud las/_g.yul du pham pa'i dgra bo dag ni gal te 'phral 
[\[133a.4\]]la rdzong gi nang du zhugs par gyur pa na/_/phyi rol du ni 'phrul 'khor bya ste rgyun chad med par rdo dang me mda' rab tu 'bebs pa dang*/_/ral gri la sogs gcod pa'i 'phrul 'khor dag dang sa gzhi'i gnas la gur dang go ni dbye ba yis/_/de yis rdzong ni phye mar byas te nyin zhag cung zad dag gis gdug pa de ni 
[\[133a.5\]]bsgrub par bya/_/zhes ngo mtshar ba'i sbyor ba thang rdzong gzhig pa rdo'i 'phrul 'khor/_chu rdzong 'joms pa gru'i 'phrul 'khor/_ri rdzong 'joms pa me'i 'phrul 'khor/_ral gri 'khor ba gri gug gi 'phrul 'khor/_rtse mo 'byed pa rlung gi 'phrul 'khor/_rtsig pa 'jig pa gur gyi 'phrul 'khor/_go 
[\[133a.6\]]cha 'jig pa lcags mda'i 'phrul 'khor rnams dang*/_rang phyogs srung ba ral gri'i 'phrul 'khor/_rgyal rigs 'thab pa shing rta'i tshad/_ltad mo la 'gro ba'i don du khang bzang gi mtshan nyid/_dga' ston gyi don du khyogs kyi mtshan nyid/_ldum ra bcu pa'i don du chu 'dren pa'i 'phrul 'khor sogs 
[\[133a.7\]]dus kyi 'khor lo las gsungs pa dang*/_gzhan yang mi dpyad rta dpyad thor bur 'dug pa rnams ston par byed pa'i bstan bcos logs su med na'ang mdo dang rgyud kyi 'grel pa rnams kyi gseb tshag nas ci rigs par 'byung ba lta bu'o/_/gnyis pa gzhan rjes su 'dzin par byed pa rig pa'i gnas gnyis 
[\[133b\]]
[\[133b.1\]]pa/_tshe ring ba dang nad med pa'i bde ba sgrub par byed pa rig pa'i gnas gnyis pa gso ba rig pa la/_gso ba rig pa la 'jug pa'i dgos pa dang*/_de ston pa'i bstan bcos kyi rang bzhin bstan pa'o/_/dang po ni rnam pa thams cad mkhyen pa'i go 'phang don du gnyer ba'i byang chub sems dpa' rnams kyis gnas 
[\[133b.2\]]skabs su bro nad rnam pa sna tshogs kyis btab pa'i lus can rnams kyi nad kyi zug rngu mtha' dag sel bar byed pa la mkhas pa dang*/_dus ma yin par 'chi ba'i sdug bsngal gyi 'jigs pa las skyob pa'i nus pa dang ldan par byas nas phan pa rgya chen po bsgrub pa'i phyir/_rlung las gyur pa dang*/_mkhris pa 
[\[133b.3\]]las gyur pa dang*/_bad kan las gyur pa dang*/_'dus pa las gyur pa'i nad dang*/_nad kyi gleng gzhi dang*/_nad med par bya ba dang*/_de'i thabs kyi khyad par mang po la ma rmongs par byas nas gzhan gyi don rjes su bsgrub pa dang*/_mthar thug gi sman pa bla na med pa thams cad mkhyen pa'i go 'phang gi rgyur 'gyur ba 
[\[133b.4\]]dang*/_de nyid mngon du gyur nas kyang gdul byar gyur pa'i 'gro ba thams cad kyi nyon mongs pa brgyad khri bzhi stong gi gnyen por 'gyur ba'i bdud rtsi'i sgo mo de snyed kyi grangs dang mnyam par phye bas gnas skabs dang mthar thug gi bde ba la 'god pa'i thabs la dbang brnyes par 'gyur ba'i dgos pa dam pas 
[\[133b.5\]]yid yongs su drangs te tshul 'di la 'jug par rigs so/_/de ltar yang rgyan gyi 'grel bshad las/_gso ba rig pa byang chub sems dpa' tshol bar byed do/_/ci'i phyir zhe na/_nad dang nad kyi gleng gzhi dang*/_nad med pa dang*/_nad med pa'i thabs shes par bya ba dang*/_sems can rnams kyi nad rnam pa 
[\[133b.6\]]sna tshogs pa zhi bar bya ba'i phyir tshol bar byed do zhes dang*/_ston pas chos kyi 'khor lo dang po'i skabs su yang dge slong nad pas ni sman pa la dris te bya'o zhes dang*/_bcom ldan 'das mgon med zas sbyin gyi kun dga' rwa ba na bzhugs pa'i tshe dge slong rnams ston ka'i bro nad kyis skya bo bseng bseng por 
[\[133b.7\]]gyur pa'i tshe/_sman so sor bsten par gsungs kyang dus su ma gtogs par de las yol bar bsten par ma gnang bas skya bor gyur pa las/_kun dga' bo de lta bas na rjes su gnang ste/_dge slong rnams kyi sman rnam pa bzhi po dus su rung ba dang*/_thun tshod du rung ba dang*/_zhag bdun pa dang*/_ji srid 
[\[134a\]]
[\[134a.1\]]'tsho'i bar du so sor bcang ba bstan par bya'o/_/de la dus su rung ba ni/_lde gu dang zhes bya ba la sogs pas rgyas par bka' stsal pa dang*/_yan lag brgyad pa'i snying po bsdus pa'i mdo'i gnas le'u gnyis pa nyin re'i spyod pa'i le'u las kyang*/_sems can thams cad bde 
[\[134a.2\]]'dod phyir/_/rtsom pa kun la 'jug par 'dod/_/ces dang*/_mgo'i bshad pa'i le'u las kyang*/_tshe ni ring bar 'dod pa yis/_/chos dang nor dang bde ba sgrub/_/tshe yi rig byed lung bshad pa/_/rab tu gus par bya ba gyis/_/zhes bya ba la sogs pa'i dgos pa mang du yod par shes par bya'o/_/gnyis pa 
[\[134a.3\]]ni dgos pa de dang ldan pa'i gso ba rig pa'i gzhung gi bstan bcos ni bshad ma thag pa'i gzhung de nyid las/_tshangs pas tshe yi rig byed dran/_/skye dgus bdag la bshad pa yin/_/de yis tha skar des brgya byin/_/des rgyun shes sogs drang srong la'o/_/de yis me bzhin 'jug la sogs/_/de 
[\[134a.4\]]rnams kyis kyang so sor byas/_/shin tu 'thor ba de rnams las/_/rab gces phal cher btus pa ni/_/shin tu bsdus min rgyas min par/_/yan lag brgyad pa'i snying po bya/_/zhes 'byung ba ltar lha dang mi'i drang srong la sogs pa mkhas pa gang dag byung ba rnams kyis mdzad pa'i gzhung 
[\[134a.5\]]mang du byung bar grags kyang*/_gzhung de thams cad kyi snying po bsdus te rgyas bsdus 'tsham pa legs par bshad pa kun gyi mthar thug pa ni yan lag brgyad pa'i snying po bsdus pa zhes bya ba 'di nyid de/_'di'i gzhung gi tshad ni sh+lau ka dgu stong dang bzhi brgya lhag tsam la/_brjod par bya ba'i snying po ni 
[\[134a.6\]]yan lag brgyad de/_brgyad ni/_lus dang byis pa gdon lus stod/_/mtshon dang mche ba rgas ro tsa/_/gso dpyad gang la gnas gyur pa/_/yan lag brgyad ces de la brjod/_/ces pa ste/_de yang brjod tshul ni/_mdo gnas lus dang nad gzhi dang*/_/gso gnas cho ga grub phyi ma/_/zhes pa ltar 
[\[134a.7\]]gnas drug tu byas nas/_mdo gnas le'u sum cu dang*/_lus gnas le'u drug dang*/_nad kyi gzhi le'u bcu drug dang*/_gso ba'i gnas le'u nyi shu rtsa gnyis dang*/_cho ga grub pa le'u drug dang*/_phyi ma'i gnas le'u bzhi bcu ste yongs su bsdoms pa le'u brgya dang nyi shu'o/_/de las mdo gnas dang 
[\[134b\]]
[\[134b.1\]]po tshe ring ba'i le'us ni nad gsum gyi ngo bo/_sman dang sman pa/_nad pa dang nad g.yog rnams chos bzhi ldan la sogs pa'i spyi'i rnam gzhag dang*/_le'u rnams kyi rnam grangs ston pas rtsa ba'i rgyud dang*/_de nas gnas lnga pa yan chad kyis de nyid tshang bar bshad pas bshad pa'i rgyud dang*/_tha mas yan lag 
[\[134b.2\]]phyi ma rnams ston pas phyi ma rgyud kyi tshul du gnas pa ste/_de ltar na gzhung 'dis brjod par bya ba thams cad brgyad po de nyid du bsdus nas ston pa lta bu'o/_/gsum pa log par rtog pa gzhan dag tshar gcod par byed pa'i rig pa'i gnas gnyis kyi dang po tshig gi 'gal 'brel gcod pa'i rig pa gnas gsum 
[\[134b.3\]]pa brda sprod pa'i bstan bcos la/_brda sprod pa'i rig pa la 'jug pa'i dgos pa dang*/_de ston pa'i bstan bcos kyi rang bzhin bstan pa'o/_/dang po ni rnam pa thams cad mkhyen pa'i go 'phang don du gnyer ba'i byang chub sems dpa' rnams gnas skabs su bdag nyid legs par sbyar ba'i skad la 'byongs 
[\[134b.4\]]nas chos thams cad kyi nges pa'i tshig la mkhas shing gzhan gyis bkur ba dang*/_mkhas par rlom pa gzhan dag tshar gcad pa la dbang ba dang*/_sgra gcig cig la yang nges pa'i tshig mang po dgrol te bshad pa la gzhan gyi dring la mi 'jog pa'i mkhas par gyur nas sangs rgyas kyi chos la bya ba byas pa'i 
[\[134b.5\]]dam pa dam pa zhes bya ba'i grangs su 'gro ba dang*/_mthar thug chos so so yang dag pa'i rig pa dang*/_don so so yang dag pa'i rig pa dang*/_nges pa'i tshig so so yang dag pa'i rig pa dang*/_spobs pa so so yang dag pa'i rig pa ste rig pa bzhi po de la sogs pa yon tan thams cad la dbang brnyes pa rdzogs 
[\[134b.6\]]pa'i sangs rgyas sgra sgrogs dbang po'i rgyur 'gyur ba dang de nyid mngon du byas nas kyang gdul byar gyur pa'i 'gro ba sna tshogs par rang rang gi skad dang rjes su mthun pa'i chos ston pa la dbang dam pa'i pha rol du son pa'i dgos pa dam pas yid yongs su drangs te rig pa'i tshul 'di la 'jug par rigs so/_/de skad 
[\[134b.7\]]du yang mdo sde rgyan gyi 'grel bshad las/_sgra rig pa byang chub sems dpa' 'tshol bar byed de/_bdag nyid saM sgr-i ta'i skad la mkhas pa'i sgo nas bdag la mkhas pa gzhan dag yid ches par bya ba dang*/_sgra'i gtsug lag shes par rlom pa'i mu stegs pa dag tshar gcad par bya ba dang*/_don gcig 
[\[135a\]]
[\[135a.1\]]la nges pa'i tshig mang po bstan cing bshad pa'i chos kyi tha snyad la mkhas par bya ba'i phyir tshol bar byed do zhes bya ba'i don to zhes dang*/_gzhan yang mdo las byang chub sems dpa' ci'i phyir sgra la slob par byed ce na/_sgra'i tshig yongs su dag par bya ba dang*/_yongs su ma dag pa'i 
[\[135a.2\]]tshig gi don gsal bar ston nus pa dang*/_don thams cad shes shing khong du chud par bya ba dang*/_yang dag pa'i tshig mi nyams pas nga rgyal gyis mi shigs pa dang*/_ngan par lta ba las ldog cing sems can 'dul ba'i thabs dang mkhas pas shes par bya ba'i phyir/_byang chub sems dpa' sgra rig 
[\[135a.3\]]pa'i bstan bcos la slob par byed do zhes dang*/_thon mi lo tsAs kyang*/_bslab pa kun gyi gzhi 'dzin cing*/_/rig byed smra ba rnams kyi rgyu/_/zhes gsungs pa ltar sangs rgyas pa'i grub mtha' bye brag tu smra ba dang*/_mdo sde pa dang*/_sems tsam pa dang*/_dbu ma pa ste grub pa'i mtha' smra ba bzhi'am/_nyan 
[\[135a.4\]]thos dang rang sangs rgyas dang byang chub sems dpa'i bslab par bya ba thams cad kyi gzhi 'dzin cing*/_rig byed ni phyi rol pa'i lugs kyi nges brjod la sogs pa bzhi ste/_de'ang ji skad du/_snyan tshig mchod sbyin srid srung dang*/_/nges brjod rig byed rig byed bzhi/_/zhes bya ba'i rig byed smra ba rnams kyang 'di 
[\[135a.5\]]la ma brten par mi 'byung zhing*/_chos kyi don rtogs par byed pa la'ang thog mar tshig la mkhas par bya dgos te/_sa skya paN+Di tas kyang*/_tshig kyang sgrigs legs mi shes na/_/don bzang smos kyang ci zhig dgos/_/zhes dang*/_brda sprod kyi gzhung 'di kho nar ma zad/_rig pa'i gnas thams cad 
[\[135a.6\]]la 'jug pa'i sgo gcig pu yang 'di nyid yin te/_ji skad du/_gang zhig shes na mkhas pa'i gnas thob cing*/_/mthar thug kun mkhyen go 'phang bde blag bgrod/_/gzhung lugs kun la thogs med 'jug pa'i sgo/_/brda sprod rig gnas bstan bcos rnam dbye bgyi/_/zhes gsungs pa la sogs 
[\[135a.7\]]pa rgya cher 'byung ba yin no/_/gnyis pa ni/_dgos pa de dang ldan pa'i brda sprod rig pa'i gzhung 'dis brjod par bya ba ci zhig yin snyam na/_dpal ldan blo gros brtan pas/_rang bzhin rkyen dang rnam 'gyur gsum/_/brda sprod gzhung gi brjod bya yin/_/zhes pa ste/_gzhung gi brjod bya ma lus pa mdor 
[\[135b\]]
[\[135b.1\]]bsdu na/_rang bzhin dang rkyen dang rnam 'gyur te gsum du 'du zhing*/_rang bzhin la'ang dbye na/_byings dang ming gnyis te/_de skad du'ang*/_rang bzhin ming dang byings de la'ang*/_/zhes so/_/byings la'ang nang gses kyi sgo nas dbye na/_mdo'i byings dang*/_rkyen gyis bcos pa'i byings dang*/_glegs 
[\[135b.2\]]bam las 'byung ba'i byings dang gsum du 'gyur ro/_/rang bzhin gnyis pa ni ming ngam rtags te/_de yang byings kyi yi ge gang la kr-ita rkyen byin pas byings yin pa'ang bor/_san la sogs pa ma byin pas rkyen gyis bcos pa'i byings kyang ma yin la/_tshig tu 'grub par byed pa'i rnam dbye yang 
[\[135b.3\]]ma byin pa ste/_lung ston pa ka lA pa'i mdo las/_byings dang rnam dbye bor ba'i don dang ldan pa ni rtags so zhes 'byung ngo*/_/rtags la yang dbyangs dang gsal byed kyi mtha' nges pa can gyi sgo nas dbye na/_skyes pa'i rtags dang bud med kyi rtags dang ma ning gi rtags gsum ste/_de dag gi rnam par 
[\[135b.4\]]dbye ba rgyas par ston pa'i bstan bcos ni mkhas pa 'chi ba med pa'i seng ges mdzad pa'i ming dang rtags rjes su bstan pa'i mngon brjod kyi bstan bcos a ma ra ko Sha dang*/_de'i 'grel pa 'dod 'jo'i ba mo la sogs pa lta bu'o/_/gzhan yang de'i bye brag tu gyur pa'i nye bar bsgyur ba rnams kyang rang bzhin 
[\[135b.5\]]gyi khongs su bsdu'o/_/rkyen ni rang bzhin de nyid rnam 'gyur gzhan du sgrub par byed pa sgra'i yan lag ste/_de'i dbye ba byings las ming du sgrub par byed pa byed ldan gyi rkyen dang*/_ming las ming gzhan sgrub par byed pa de phan gyi rkyen no/_/de la'ang spyi dang grangs med dang dngos pa'i rkyen gsum du 'gyur ro/_/
[\[135b.6\]]byings las tshig tu sgrub cing rnam par 'byed par byed pa ting nga dang*/_ming las tshig tu sgrub cing don rnam par 'byed pa supra dang*/_rang bzhin dang rkyen dag gi bar du gzhug pa a ga ma dang*/_byings gzhan du bsgyur ba nye bar bsgyur ba rnams so/_/rnam 'gyur ni dpang lo chen pos/_rang bzhin rkyen dang 'brel 
[\[135b.7\]]pa dang*/_/yi ge tsam dang 'brel pa yi/_/bsgyur dang dbye ba rnam 'gyur te/_/zhes gsungs pa ltar sgra'i yan lag gi yi ge bsgyur dang dbyi ba dang*/bar rkyen ster ba dang*/_tshig gi bsdu ba bya ba rnams te/_de dag tu sgra'i brjod bya thams cad bsdus pa'o/_/yang na mtshams sbyor dang ming dang kun bshad 
[\[136a\]]
[\[136a.1\]]dang kr-ita dang bzhis mdo'i rtsa ba ston la/_byings dang nyer bsgyur dang uN la sogs pa yan lag ste/_de dag gis 'chad pa ka lA pa lta bu'o/_/yi ge'i tshogs dang*/_ming gi tshogs dang*/_tshig gi tshogs te gsum du ston pa smra ba'i sgo mtshon cha lta bu'o/_/de dag dang 
[\[136a.2\]]rjes su 'brel pa sdeb sbyor gyi bstan bcos ni/_yi ge lci yang gi bye brag sbyor ba'i sgo nas tshigs su bcad pa'i rigs rnams rgyas par ston par byed pa ste/_tshigs su bcad pa gang la'ang lung las 'byung ba'i tshigs su bcad pa dang*/_bstan bcos las 'byung ba'i tshigs su bcad pa gnyis so/_/
[\[136a.3\]]dang po ni mngon pa kun las btus par/_tshigs su bcad pa rkang pa gnyis pa nas drug pa'i bar du yod par gsungs pa dang*/_rje ngor chen thams cad mkhyen pas/_lung las tshigs bcad rkang pa gnyis pa nas/_/brtsams te drug pa'i bar du gsungs pas na/_/de dang mthun pa'i tshigs su 
[\[136a.4\]]bcad pa bgrang*/_/zhes gsungs te/_de'ang rkang pa gnyis pa ni/_bram ze chu la ji tsam zhig_/ces tshig rkang pa gcig gis dris pa la/_mi yi bdag po pus nub tsam/_/zhes tshig rkang gcig gis lan btab pas tshigs su bcad pa rdzogs pa lta bu ste/_des mtshon te lung rnams 
[\[136a.5\]]las mang du 'byung ba lta bu'o/_/gnyis pa ni snyan dngags me long du/_tshigs bcad rkang bzhi de yang ni/_/br-it+ta dzA ti zhes rnam gnyis/_/de yi spros pa mtha' dag ni/_/sdeb sbyor gzhung du nges par bstan/_/rigs de snyan dngags rgya mtsho ni/_/zab mo brgal 'dod rnams kyi gru/_/zhes 
[\[136a.6\]]'byung ba bzhin du sdeb sbyor gyi bstan bcos rnams las tshigs su bcad pa re la rkang pa bzhi bzhi bsgrigs pa'i tshigs su bcad pa bya ba yin te/_de la'ang yi ge bgrang ba dang phyi mo bgrang ba'i bye brag gis br-it+ta'i sdeb sbyor dang*/_dzA ti'i sdeb sbyor gnyis su dbye'o/_/br-it+ta'i sdeb sbyor la 
[\[136a.7\]]mnyam pa dang*/_phyed mnyam pa dang*/_mi mnyam pa'i br-it+ta zhes bya ba ste gsum mo/_/dzA ti'i sdeb sbyor la'ang 'phags ma'i dzA ti dang*/_ro langs can gyi dzA ti dang*/_phyi mo mnyam pa'i dzA ti ste/_de dag gi dbye ba ston pa'i bstan bcos ni/_mdor bsdus tshigs bcad gsal ba dang*/_/mdo nyid 
[\[136b\]]
[\[136b.1\]]dper brjod gyur pa dang*/_/ma 'dres rim can 'don sla dang*/_/sdod dang tshogs dang yon tan brgyad/_/ces pa'i yon tan brgyad kyis gzhan las khyad par du gyur pa'i rin chen 'byung gnas lta bu'o/_/snyan dngags kyi bstan bcos ni/_lus bshad pa dang*/_rgyan bshad pa dang*/_skyon sel ba bshad pa ste gsum 
[\[136b.2\]]gyi lus la tshigs su bcad pa dang*/_lhug pa dang*/_spel ma ste gsum mo/_/rgyan la thun mong ma yin pa'i rgyan gyi 'dod pa rnam par dbye ba dang*/_thun mong ba don rgyan sum cu rtsa lnga dang*/_sgra rgyan bya sla bya dka' la sogs pa dang*/_gab tshig gi rgyan dang*/_de dag gi rnam 'gyur rnams so/_/skyon 
[\[136b.3\]]sel ba ni/_don nyams don 'gal don gcig pa/_/the tshom can dang rim pa nyams/_/sgra dman gcod mtshams nyams pa dang*/_/sdeb sbyor nyams dang mtshams sbyor bral/_/yul dus sgyu rtsal 'jig rten dang*/_/lung rigs dag dang 'gal ba ste/_/skyon bcu de dag snyan dngags la/_/snyan 
[\[136b.4\]]dngags mkhan gyis rnam par spang*/_/zhes pa'i skyon rnam pa bcu sel ba la sogs pa sngon gyi snyan dngags kyi gzhung rnams las phul du byung ba slob dpon dbyug pa can gyis mdzad pa'i snyan dngags me long zhes bya ba'i bstan bcos la sogs pa lta bu'o/_/mngon brjod kyi bstan bcos ni/_'dod 
[\[136b.5\]]'jo'i ba mor/_mtho ris mkha' dang phyogs dus blo/_/sgra sogs gar dang bcas pa dang*/_/sa 'og gdengs can dmyal ba chu/_/de rnams kyi ni tshogs bcas bshad/_/ces dang*/_sa yi sde tshan grong khyer dang*/_/ri bo dang ni nags tshal dang*/_/sman dang ri dwags la sogs dang*/_/mi dang 
[\[136b.6\]]bram ze rgyal rigs dang*/_/rje'u rigs dmangs rigs yan lag bcas/_/nye ba'i yan lag bcas 'dir brjod/_/ces pa sde tshan du bcad de/_de dag gi don re re la'ang ming gi rnam grangs mang po 'byung ba ston pa/_dper na 'chi med seng ges/_nyi ma 'od 'gyed bstan bya dang*/_/mi sbyin skyes 
[\[136b.7\]]dang bcu gnyis bdag_/nyin byed 'od byed snang byed dang*/_/rab tu gsal byed rnam gsal byed/_/'od zer mig gzugs rta bdun pa/_/rta ljang dang ni tsha zer can/_/rnam 'gyur mchod 'os ma zlums dang*/_/char 'bebs 'od 'gro gso byed dang*/_/nam mkha'i nor bu sgrol byed 
[\[137a\]]
[\[137a.1\]]bshes/_/sna tshogs 'od zer 'od snang byed/_/'od kyi nor can gza' yi bdag_/'od zer bdag po snang byed bdag_/'od can 'joms byed 'od stong pa/_/gdung ba 'od 'byin 'od zer gzung*/_/zhes pa nyi ma gcig pu'i ming la rnam grangs sum cu rtsa bdun 'byung ba 
[\[137a.2\]]dang*/_ming gcig nyid don mang po la 'jug pa/_dper na klu sgrub zhabs kyis/_ngag phyogs sa dang 'od zer dang*/_/phyugs dang mig dang rdo rje dang*/_/mtho ris chu ste don dgu la/_/mkhas pas go sgra nges par bzung*/_/zhes pa go'i sgra lta bu'i ming gcig nyid la'ang don dgu la 'jug par ston pa ste/_
[\[137a.3\]]de dag ston pa'i bstan bcos a ma ra ko Sha dang*/_de'i 'grel pa 'dod 'jo'i ba mo dang*/_mu tig phreng ba la sogs pa lta bu'o/_/zlos gar gyi bstan bcos ni/_sngon byung gi gtam lta bu'i gzugs su byas te skad rigs so so'i rjod byed rnams nye bar drangs pa'i glu zlos shing gar byed pa la/_lus kyi 
[\[137a.4\]]rnam 'gyur rnam pa sna tshogs pa dang*/_dbyangs kyi bye brag tha dad pa rnams dang*/_lha'i rjes su skyes pa dang*/_drang srong gi rjes su skyes pa dang*/_blo gsal gyi rjes su skyes pa la sogs pa dang*/_'dren pa dang*/_dkyus gcig tu sbyar ba dang*/_dkyus gnyis pa dang phyed phyi ma la sogs pa'i mtshan 
[\[137a.5\]]nyid rnams dang ldan zhing rjod byed kyi tshig phal cher saM skr-i ta'i skad dang*/_pra kr-i ta'i skad dang*/_a ba b+h+naM sha'i skad dang*/_pi shA tsi'i skad kyis glur tshigs su bcad pa dang*/_lhug pa dang*/_spel ma rnams rol mo dang bsdebs nas bsgyur ba ste/_de yang lha dang*/_klu dang*/_dri za dang*/_lha ma yin dang*/_
[\[137a.6\]]nam mkha' lding dang*/_gnod sbyin dang*/_mi dang mi ma yin pa rnams kyi gar dang skad rigs so so'i glu'i khyad par rnam pa bdun te/_ji skad du/_rtsed mo rlom par blang ba ni/_/lnga pa dang ni bar ma'i dbyangs/_/dpa' bo drag po ngo mtshar du/_/drug skyes khyu mchog de bzhin no/_/sa 'dzin pa dang 'khor 
[\[137a.7\]]nyan dbyangs/_/snying rje'i ro la blang bar bya/_/'thab mo 'jigs dang bcas pa la/_/blo gsal dbyangs ni blang bar bya/_/zhes pa ltar ston pa'i gzhung ni/_b+ha ra ta dang*/_rgyal po sprin gyi bzhon pas klu'i srog bskyabs pa'i skyes rabs klu kun du dga' ba'i zlos gar dga' ba'i lhas mdzad pa dang*/_
[\[137b\]]
[\[137b.1\]]gtsug gi nor bu'i bar btang nas bram ze'i dbul ba bsal ba'i phyir rang nyid tshong du bcug ste dgra la ster du bcug pas thams cad btul ba'i skyes rabs 'jig rten kun du dga' ba'i zlos gar tsan+d+ra go mis mdzad pa lta bu'o/_/skar rtsis kyi rig pa ni/_phyi nang gzhan gsum ston pa dpal ldan 
[\[137b.2\]]dus kyi 'khor lo'i rgyud las bshad pa'i phyi dus kyi 'khor lo'i rtsis kyi rig pa ste/_ang+gi'i grangs kyi ri mo 'dri ba dang*/_dbri ba dang bsnan pa dang bsgyur ba dang bgod pa ste yi ge'i yan lag lnga dang*/_gza' dang*/_tshes dang*/_skar ma dang*/_sbyor ba dang*/_byed pa ste rtsis kyi yan lag lnga dang*/_gza' lnga 
[\[137b.3\]]dang*/_khyim dang*/_longs spyod dang*/_sgra gcan dang*/_dus me dang*/_nyi zla 'dzin pa'i rtsis dang*/_nyi ldog la sogs pa dang*/_dus sbyor dang*/_zhag gsum gyi rnam par dbye ba dang*/_de dag gi dge dang mi dge'i 'bras bu brtag pa la sogs pa ste/_de dag ston par byed pa'i bstan bcos ni phyi dus kyi 
[\[137b.4\]]'khor lo'i rgyud kyi 'grel pa rnams las 'byung ba lta bu dang*/_'phags pa spyan ras gzigs dbang phyug bcom ldan 'das thal ba'i dbang po'i skur bzhengs nas/_lha mo u ma dang zhu ba dang lan gyi tshul du phyi rol pa'i lugs su gsungs pa'i dpal g.yul las rnam par rgyal ba zhes bya ba'i rgyud 
[\[137b.5\]]kyi rgyal po dbyangs 'char ba lta bu'o/_/gzhan yang brtsi bar bya ba dus kyi tshad brtsi ba dang*/_gzugs can gyi tshad 'jal ba gnyis las/_dang po ni sems kyi rnam par rtog pa'i skad cig ma gcig la dus mtha'i skad cig ma'o/_/de brgya nyi shu la bya rdzogs kyi skad cig ma'o/_/de drug cu la 
[\[137b.6\]]thang gcig go/_/de sum cu la yud tsam mo/_/de sum cu la nyin zhag go_/de sum cu la zla ba'o/_/zla ba gnyis la dus gcig go_/de gsum mam zla ba drug la bgrod pa gcig go_/bgrod pa gnyis sam zla ba bcu gnyis la lo ste/_mdzod las/_skad cig ma brgya nyi shu la/_/de yi 
[\[137b.7\]]skad cig de dag kyang*/_/drug cu la ni thang gcig go/_/yud tsam nyin zhag zla ba rnams/_/gong nas gong du sum cur 'gyur/_/zhag gi thun dang bcas pa yi/_/zla ba bcu gnyis la ni lo/_/zhes so/_/gnyis pa ni rdzas kyi rdul phra rab bdun la rdul phran gcig go/_/de bdun la lcags 
[\[138a\]]
[\[138a.1\]]rdul lo/_/de bzhin du bdun 'gyur gyis bsgre ba'i chu rdul dang*/_ri bong gi rdul dang*/_lug rdul dang*/_glang rdul dang*/_nyi zer rdul dang*/_sro ma dang*/_shig dang*/_nas dang*/_sor mo dang*/_sor mo brgya nyi shu rtsa bzhi la ni khru gang ngo*/_/khru bzhi la ni gzhu 'dom gang ngo*/_/
[\[138a.2\]]de lnga brgya la ni rgyang grags gcig gam dgon pa'o/_/de brgyad la dpag tshad gcig go/_/des 'jig rten gyi khams kyi tshad thams cad 'jal bar byed de/_mdzod las/_phra rab rdul dang ni/_rdul phran dang ni de bzhin du/_/lcags chu ri bong lug dang glang*/_/nyi zer rdul dang sro ma dang*/_/de las 
[\[138a.3\]]byung dang de bzhin du/_/sor tshigs zhes bya gong bdun bsgyur/_/sor mo nyi shu bzhi la khru/_/khru bzhi la ni gzhu gang ngo*/_/de dag lnga brgya rnams la ni/_/rgyang grags de la dgon par 'dod/_/de brgyad dpag tshad ces bya'o/_/zhes so/_/yang na rgya dpangs kyi tshad 'jal bar byed pa la sor mo dang 
[\[138a.4\]]lci tshad 'jal bar byed pa la srang dang*/_bongs tshad 'jal ba la bre nyid yin te/_'chi med mdzod las/_'jal byed srang dang sor dang bre/_/ma ru lnga sogs ma sha ka_/de dag drug cu zho yin te/_/zho bzhi la ni srang gang ngo*/_/zhes gsungs pa lta bu'o/_/rtsi byed grangs kyi gnas gzhan 
[\[138a.5\]]ni mdzod kyi rang 'grel la sogs pa nas 'byung ba tshigs su bcad par bsdebs pa rkyang pa dang khug pa gnyis kyi dang po ni/_gcig bcu brgya stong khri 'bum dang*/_/sa ya bye ba dung phyur rnams/_/rkyang ba'i grangs su shes par bya/_/zhes pa ltar ro/_/gnyis pa khug pa ni gnas 'di la 
[\[138a.6\]]yang nang gses su dbye na gsum du 'gyur te/_ther 'bum khrag khrig rab bkram dang*/_/gtam dkrigs mi 'khrugs khyad 'byin dang*/_/spang rten ded 'dren zhes bya ba 'di yan chad kyi gnas dgu la/_ther 'bum bcu la ther 'bum chen po la sogs pa sbyar ba'i bco brgyad la ni khug pa 
[\[138a.7\]]dang po zhes bya'o/_/de'i rjes su mtha' snang dang*/_rgyu rigs 'od mdzes dbang po dang*/_/legs 'byin rtogs 'gro 'byin rdul dang*/_/brgya rtags stobs 'khor zhes bya ba/_/'di yan chad kyi gnas dgu la snga ma bzhin du chen po dang bcas pa'i bco brgyad la khug pa gnyis pa zhes bya'o/_/
[\[138b\]]
[\[138b.1\]]de'i rjes su brda shes dang*/_rnam byung stobs mig ces bya ba 'di yan chad kyi gnas gsum po la chen po dang bcas pa'i drug 'byung ba la khug pa gsum pa zhes bya'o/_/de ltar na khug pa gnyis pa yan chad la chen po dang bcas pa'i gnas so drug dang*/_tha ma'i drug dang bcas pa'i zhe gnyis dang*/_rkyang pa'i 
[\[138b.2\]]gnas dgu dang bcas pa'i lnga bcu rtsa gcig go/_/de la gnas drug cu'i dbang du bgyis na gnas brgyad tha ma dang bcas pa ma tshang bar/_byams pa snying rje dga' ba dang*/_btang snyoms rnams zhes pa chen po dang bcas pa'i brgyad khug pa gsum par bstan pas grangs kyi gnas bcu bzhi ste thams 
[\[138b.3\]]cad bsdoms pa'i lnga bcu rtsa dgu ni grangs kyi ming du btags la/_drug cu pa ni de lta bu'i ming las 'das pas grangs med pa zhes bya'o/_/yang na gong gi stobs mig ces pa'i rjes su nyal nyul dang*/_wal wol khyad khyud phyad phyin rnams/_/chen por bcas te bgrang bar bya/_/grangs med pa ni tha 
[\[138b.4\]]ma yin/_/zhes bya ba'ang bshad do/_/bzhi pa log par rtog pa tshar gcod par byed pa'i rig pa'i gnas gnyis pa don gyi 'gal 'brel gcod par byed pa'i rig gnas bzhi pa rgyu rig pa'am rtog ge rig pa'am gtan tshigs rig pa la 'dug pa'i dgos pa dang*/_de ston pa'i bstan 
[\[138b.5\]]bcos kyi rang bzhin bstan pa'o/_/dang po ni rnam pa thams cad mkhyen pa'i go 'phang don du gnyer ba'i byang chub sems dpa' rnams kyis gnas skabs su rigs pa dang mi rigs par smra ba thams cad kyi dbye ba rnam par phyed cing*/_mu stegs pa'i 'dod pa snying pos dben pa la yang dag pa 
[\[138b.6\]]nyid du mngon par zhen cing 'jug pa rnams tshar gcod pa'i phyir dang*/_mu stegs can la sogs pa rgyu rig pa shes par rlom pa rnams tshar gcad pa dang*/_bstan pa la mi dad pa rnams dad par bya ba dang*/_dad pa rnams kyi dad pa'i dbang po phyir zhing 'phel bar bya ba dang*/_de bzhin gshegs pa'i 
[\[138b.7\]]chos rnams kyi mtshan nyid gzhan du mchi na de dag gi 'gal 'brel rnam par dpyod pa dang*/_mthar thug ston pa tshad mar gyur pa'i go 'phang gi rgyur 'gyur ba dang*/_de nyid mngon du byas nas kyang tshad mar gyur pa'i chos kyi snang ba chen pos gdul byar gyur pa rnams kyi ma rtogs pa dang log par 
[\[139a\]]
[\[139a.1\]]rtogs pa dang*/_the tshom gyi drwa ba ma lus pa gcod par byed pa la gzhan dring mi 'jog par 'gyur ba'i dgos pa dam pas yid nye bar drangs te tshul 'di la 'jug par rigs so/_/de ltar yang rgyan gyi 'grel bshad las/_rgyu rig pa byang chub sems dpa' tshol 
[\[139a.2\]]bar byed de/_'di ltar legs par smras pa dang nyes par smras pa rnams kyi don phyin ci ma log par shes par bya ba dang*/_rgyu rig pa'i gtsug lag shes par rlom pa'i mu stegs pa dag tshar gcad pa dang*/_bstan pa 'di la ma dad pa rnams dad par skyed pa dang*/_dad pa skyed pa rnams kyi dad pa 
[\[139a.3\]]phyir zhing 'phel bar bya ba'i phyir brtson par byed do zhes dang*/_thabs la mkhas pa sangs rgyas kyi drin lan bsabs pa zhes bya ba theg pa chen po'i mdo las kyang*/_sems can dad pa'i sems bskyed par bya ba'i phyir rgyu rig pa'i bstan bcos slob par byed do zhes dang*/_tshad ma kun 
[\[139a.4\]]las btus pa las/_tshad ma dang gzhal bya nye bar brjod pa nyid kyis mu stegs pa'i 'dod pa snying pos dben pa'i phyir/_der zhen pa rnams ldog pa'i don du 'di brtsams pa yin gyis/_'di tsam gyis de bzhin gshegs pa'i bstan pa la gzhug pa'i don du ni ma yin te/_de'i chos ni rtog 
[\[139a.5\]]ge'i yul ma yin pa'i phyir ro/_/ldog pa la ni ston pa'i chos nyid thos nas 'bad pa med par rtogs par 'gyur te bar du ma bskal pa'i phyir ro zhes bya ba dang*/_yang de nyid las/_gang zhig rtog ge'i lam nas chos nyid la khrid na/_/thub pa'i chos las ches bsrings nyams par byas pa yin/_/de 
[\[139a.6\]]lta na yang de bzhin gshegs pa'i chos kyi mtshan nyin gzhan du 'gro na dpyad par rigs zhes dang*/_chos mngon pa'i mdo las/_dge slong dag gam mkhas rnams kyis/_/bsregs bcad brdar ba'i gser bzhin du/_/legs par brtags la nga yi bka'/_/blang bar bya yis gus 
[\[139a.7\]]phyir min/_/zhes bya ba la sogs pa rgya cher gsungs pa'i phyir ro/_/gnyis pa ni ston pa rdzogs pa'i sangs rgyas kyis legs par gsungs pa'i bka' gang las brtsams te rigs par smra ba'i dbang phyug chen po rnams kyis legs par bkral ba'i bstan bcos la mngon sum dang*/_rang don rjes 
[\[139b\]]
[\[139b.1\]]dpag_/gzhan don rjes dpag_/gzhan sel dpe dang*/_ltag chod brtag pa ste drug tu bsdus nas ston pa tshad ma'i mdo lta bu'am/_de'i dgongs 'grel rab tu byed pa sde bdun lta bu'am/_brtag pa sde bdun nam/_grub pa sde brgyad dam/_rjes 'brel bdun la sogs pa'o/_/de la rab tu 
[\[139b.2\]]byed pa sde bdun ni/_gtso bo lus lta bu'i bstan bcos gsum dang*/_gyes pa yan lag dang 'dra ba'i bstan bcos bzhi'o/_/dang po la gang zag dbang po rno 'bring rtul gsum gyis yang dag pa'i shes pa bde blag tu rtogs par byed pa'i thabs ston pa'i bstan bcos ni rim pa bzhin du rigs 
[\[139b.3\]]pa'i thigs pa'i rab tu byed pa dang*/_tshad ma rnam par nges pa dang*/_rgyas pa'i bstan bcos tshad ma rnam 'grel te gsum mo/_/de'i dang po ni dbang po rab mgo smos pa tsam gyis don rtogs pa'i dbang du byas nas rang lugs snying po tsam ma gtogs gzhan sun 'byin la sogs pa med pa'i 
[\[139b.4\]]rigs pa'i thigs pa'i rab tu byed pa le'u gsum pa'i bdag nyid can te/_de'ang le'u dang po mngon gyur rtogs par byed pa'i thabs te/_de la'ang dbang po'i shes pa'am mngon sum dang*/_de bzhin du yid kyi shes pa dang*/_rang rig pa dang*/_rnal 'byor pa'i shes pa'am mngon sum ste 
[\[139b.5\]]bzhi'i sgo nas gtan la 'bebs shing*/_de'i yul ni rang gi mtshan nyid de/_ji skad du/_yang dag pa'i shes pa ni skyes bu'i don thams cad 'grub pa'i sngon du 'gro ba can yin pas de bstan to/_/yang dag pa'i shes pa ni rnam pa gnyis te zhes sogs mngon sum gyi le'u dang*/_le'u 
[\[139b.6\]]gnyis pa lkog gyur gyi 'jal byed sgrub byed dang dngos stobs rjes dpag gi rten/_'bras bu'i dang rang bzhin dang ma dmigs pa'i gtan tshigs gsum ste/_ji skad du/_de la rang gi don gyi rjes su dpag par bya ba la tshul gsum pa'i rtags las shes pa gang yin pa'o zhes sogs rang gi don gyi 
[\[139b.7\]]rjes su dpag pa'i le'u dang*/_le'u gsum pa gzhan rjes su 'dzin pa'i yan lag la gzhan gyi don gyi rjes su dpag pa'i rtags brjod pa ste/_rgyu la 'bras bu btags pa'i phyir ro zhes sogs gzhan don rjes su dpag pa'i le'u rnams so/_/'bring rnam par nges pa la yang le'u gsum gyi 
[\[140a\]]
[\[140a.1\]]bdag nyid can te/_de yang le'u dang pos dbang mngon yid mngon rang rig mngon sum rnal 'byor mngon sum rnams ston pa mngon sum le'u/_gnyis pa rang don le'u/_gsum pa gzhan don le'u rnams so/_/rgyas pa tshad ma rnam 'grel le'u bzhi'i bdag nyid/_
[\[140a.2\]]le'u dang po rang gi gzhal bya rtogs par byed pa'i thabs kyi nang nas lkog gyur rtogs byed kyi rtags yang dag gsum gyi sgo nas rtags kyi mtshan nyid dang*/_de'i ldog pa gtan tshigs ltar snang dang bcas pa'i don gtan la 'bebs par byed pa la/_phyogs chos de ches khyab pa yi/_/gtan tshigs 
[\[140a.3\]]de ni rnam gsum nyid/_/ces sogs rang don gyi le'u/_le'u gnyis pa ston pa tshad mar gyur pa gang las gshegs pa'i lam rgyas par ston par byed pa la/_tshad ma bslu med can shes pa/_/don byed nus par gnas pa ni/_/zhes sogs tshad ma grub pa'i le'u dang*/_le'u gsum pa mngon 
[\[140a.4\]]gyur rtogs par byed pa'i thabs mngon sum bzhi gtan la 'bebs par byed pa la/_gzhal bya gnyis phyir tshad ma gnyis/_/don byed nus dang mi nus phyir/_/zhes bya ba la sogs pas mngon sum gyi le'u dang*/_le'u bzhi pa gzhan rjes su 'dzin pa'i yan lag la/_gzhan don rjes su 
[\[140a.5\]]dpag pa'i mtshan nyid dang*/_de'i dbye ba dang*/_de la log par rtogs pa spang ba'i tshul/_/bye brag tu so so'i sgo nas rgyas par ston pa/_/gzhan la bstan par bya nyid phyir/_/bdag mthong min yang gzhan dag gi/_/zhes sogs gzhan don le'u rnams te gsum mo/_/gnyis pa gyes pa yan 
[\[140a.6\]]lag lta bu'i bstan bcos bzhi ni/_mngon sum le'u las 'phros pa ni med la/_rang don rjes dpag las 'phros nas phyogs chos khyab pa spyir gtan la 'bebs pa gtan tshigs thigs pa dang*/_rtogs dka' ba khyab pa'am ltag chod kyi 'brel pa gtan la 'bebs pas 'brel pa brtag pa ste 
[\[140a.7\]]gnyis so/_/gzhan don le'u las 'phros nas dag las gzhan blo rtogs pa tha snyad du sems tsam la'ang mi 'gal bar ston pa rgyud gzhan grub pa dang*/_rgol phyir rgol rtsod pa dang*/_rgyal 'pham tshar bcad kyi gnas ston pa rtsod pa'i rig pa'i bstan bcos dang gnyis te bsdoms pas sde bdun 
[\[140b\]]
[\[140b.1\]]rtsa 'grel dang bcas pa lta bu'o/_/de dag la sogs pa'i rtog ge'i bstan bcos rnams bod dag mngon pa'i sde snod du smra ba ni mi 'thad de/_rtog ge ni gtan tshigs rig pa'i bstan bcos yin la/_mngon pa ni nang rig pa'i bstan bcos yin pa'i phyir ro/_/ci'i phyir na/_de dag lung 
[\[140b.2\]]la mi brten par bshad pa'i phyir te/_mgon po byams pas/_rtog ge brtan cing ma nges la/_/ma khyab kun rdzob skyo ba can/_/byis pa la ni brten par 'dod/_/ces gsungs shing*/_mngon pa ni chos thams cad kyi ma mo yin pa'i phyir de las ldog pa'i khyad par mang du yod pa'i phyir ro/_/
[\[140b.3\]]lnga pa rig pa'i gnas thams cad kyi gtso bo'am phul du byung ba ni 'phags pa'i lam phyin ci ma log par ston par byed pa rig pa'i gnas lnga pa kun shes par byed pa rgyal ba'i bstan pa rin po che nang stong pa'i bstan bcos la/_nang don rig pa la 'jug pa'i dgos pa dang*/_de ston pa'i bstan 
[\[140b.4\]]bcos kyi rang bzhin bstan pa'o/_/dang po ni rnam pa thams cad mkhyen pa'i go 'phang don du gnyer ba'i byang chub sems dpa' rnams kyis gnas skabs su bdag nyid theg pa gsum du gtogs pa'i 'phags pa'i lam thams cad dang*/_de dag gi de kho na nyid phyin ci ma log par khong du chud par byas nas 
[\[140b.5\]]thar pa dang thams cad mkhyen pa'i gegs su gyur pa'i spang bya ma lus pa spong ba'i gnyen po la shin tu mkhas par bya ba dang*/_gzhan dag la'ang rgya cher yang dag par rab tu ston pa la shin tu mkhas par bya ba dang*/_mthar thug sgrib gnyis bag chags dang bcas pa las shin tu 'das pa'i chos kyi 
[\[140b.6\]]rgyal po chen po'i go 'phang rin po che mngon du bya ba dang*/_gang mngon du gyur nas kyang theg pa gsum gyi rigs su gtogs pa'i gdul bya rnams so so'i khams dang bsam pa dang bag la nyal dang rjes su 'tsham pa'i chos kyi 'khor lo bskor ba la dbang brnyes pa dam pa'i pha rol du son par bya ba'i dgos 
[\[140b.7\]]pa bla na med pas yid yongs su drangs nas tshul 'di dag la 'jug par rigs so/_/de ltar yang rgyan gyi 'grel bshad las/_nang rig pa byang chub sems dpa' 'tshol bar byed do/_/ci'i phyir zhe na/_bdag nyid kyis 'bags pa'i lam dang*/_de kho na nyid phyin ci ma log par shes pas nyon 
[\[141a\]]
[\[141a.1\]]mongs pa spang bar bya ba dang*/_byas pa chud zos pa dang*/_ma byas pa 'ong ba med pa phyin ci ma log pa shes par bya ba dang*/_gzhan la'ang mngon par rgya cher bstan pa'i phyir tshol bar byed do zhes dang*/_mdo las/_sdug bsngal dag ni thams cad dang*/_/sgrib pa kun sel dam pa'i 
[\[141a.2\]]chos/_/zhes bya ba la sogs pa rgya cher 'byung ngo*/_/gnyis pa de ston pa'i bstan bcos kyi rang bzhin bstan pa la mtshan nyid theg pa'i dgongs pa 'grel pa'i bstan bcos dang*/_sngags kyi theg pa'i dgongs pa 'grel pa'i bstan bcos so/_/dang po la'ang bka' dang po bden pa bzhi'i chos kyi 'khor lo'i dgongs 
[\[141a.3\]]pa 'grel pa'i bstan bcos dang*/_bar pa mtshan nyid med pa'i chos kyi 'khor lo'i dgongs pa 'grel pa'i bstan bcos dang*/_tha ma legs par rnam par phye ba'i chos kyi 'khor lo'i dgongs pa 'grel pa'i bstan bcos te gsum mo/_/dang po la lta ba'i cha gsal bar byed pa'i bstan bcos dang*/_
[\[141a.4\]]spyod pa'i cha gsal bar byed pa'i bstan bcos gnyis las/_dang po lta ba'i cha gsal bar byed pa ni nyan thos pa'i thun mong ma yin pa'i 'dul ba mngon pa sde bdun te/_de yang ji skad du/_chos kyi phung po shA ri'i bus/_/gdags pa'i bstan bcos maung gal bus/_/khams kyi tshogs ni gang pos 
[\[141a.5\]]byas/_/rnam shes tshogs ni lha skyid kyis/_/ye shes la 'jug ka t+ya'i ngus/_/rab tu byed pa dbyig bshes kyis/_/yang dag 'gro ba'i rnam grangs ni/_/gsus po che yis byas zhes grags/_/zhes pa ltar bdun te/_'di dag ni bye brag tu smra ba rnams ni bka' yin par 'dod de/_rgyu mtshan gang gi phyir na/_bcom 
[\[141a.6\]]ldan 'das kyis yul tha dad pa dang*/_dus tha dad pa dang*/_gang zag tha dad pa dag tu rang dang spyi'i mtshan nyid kyi chos 'thor bu'i tshul du gsungs pa rnams dgra bcom pa bdun gyis bsdus pa yin no/_/gal te de ltar ma yin na bka' la sde snod gsum ma tshang bar 'gyur ba'i skyon yod do zhes zer ro/_/mdo sde pa yan 
[\[141a.7\]]chad ni/_bcom ldan 'das kyi bka' gang la ni mngon pa'i sde snod ma tshang ba'i skyon yod pa ma yin te/_ci'i phyir zhe na/_mdo sde dang 'dul ba gnyis ka'i spyi khyab tu bstan pa'am gseb tshags rnams nas bstan pa'i phyir ro/_/des na 'di dag ni bstan bcos yin no zhes gsung ngo*/_/bdun po de 
[\[141b\]]
[\[141b.1\]]dag gi dgongs pa 'grel par byed pa ni byang phyogs ri bo 'bigs byed gar mkhan gyi gtsug lag khang ga la ba der 'phags pa nyer sbas kyi slob ma zla ba nor bu zhes bya ba la sogs pa'i dgra bcom pa'i dge 'dun lnga brgyas bstan bcos bye brag tu bshad pa'i mtsho chen po zhes bya ba gzhung gi tshad 
[\[141b.2\]]sh+lau ka 'bum phrag gcig yod pa zhig mdzad do/_/phyis slob dpon de rnams las rim par brgyud de/_slob dpon dbyig gnyen gyis gsan nas/_bstan bcos de thams cad kyi brjod par bya ba'i snying po ma lus pa bsdus nas/_theg pa dman pa'i lugs su/_chos mngon pa mdzod kyi tshig 
[\[141b.3\]]le'ur byas pa zhes bya ba gnas brgyad dang ldan pa'i bdag nyid can gyi bstan bcos chen po 'di mdzad do/_/de'ang 'di'i brjod bya'i gnas dang pos ni shes par bya ba'i gnas thams cad zag pa dang bcas pa dang*/_zag pa med pa'i chos kyi tshogs gnyis su bsdus te mdor bstan nas/_yan 
[\[141b.4\]]lag rgyas par bshad pa 'dus byas kyi rnam par gzhag pa dang*/_phung po dang khams dang skye mched rnams kyi rnam par gzhag pa spyir bstan nas/_chos thams cad de gsum gyis ji ltar bsdus pa'i tshul dang*/_khams kyi rnam pa'i rab tu dbye ba rgyas par ston pa khams bstan pa'i mdzod do/_/gnas 
[\[141b.5\]]gnyis pas ni dbang po rnams kyi rang bzhin dang*/_'dus byas kyi chos rnams kyi skye ba'i tshul dang*/_rgyu rkyen 'bras bu dang bcas pa ston pa dbang po bstan pa'i mdzod do/_/gnas gsum pa 'bras bu sdug bsngal gyi bden pa'i snod kyi 'jig rten dang*/_bcud kyi sems can dang*/_'gro 
[\[141b.6\]]ba'i dbye ba dang*/_skye ba'i tshul gyi rten 'brel dang*/_skyes pa gnas pa'i rkyen dang*/_gnas pa 'chi 'pho ba'i sems dang*/_sems can gyi tshogs gsum du bsdu ba rnams kyi sgo nas brten pa sems can gyi 'jig rten dang*/_rten snod kyi 'jig rten dang*/_de dag gi tshad dang 'jal byed la sogs 
[\[141b.7\]]pa ston pa 'jig rten bstan pa'i mdzod do/_/gnas bzhi pas ni 'jig rten sna tshogs su skye ba'i rgyu kun nas 'byung ba'i bden pa gtan la dbab pa la sogs pa ston pa las bstan pa'i mdzod do/_/gnas lnga pa kun nas 'byung ba'i las kyi 'bras bu 'byin par byed pa ni phra rgyas la rag las so 
[\[142a\]]
[\[142a.1\]]zhes shes pa'i ched du de dag ston pa phra rgyas bstan pa'i mdzod do/_/gnas drug pas ni kun nas 'byung ba'i las dang nyon mongs pa de dag gi rgyun 'gog par byed pa'i gnyen po nyid ni lam dang gang zag la rag las so zhes shes pa'i ched du rnam par 
[\[142a.2\]]grol ba'i lam dang gang zag bstan pa'i mdzod do/_/gnas bdun pas ni mthong ba dang sgom pas spang bar bya ba spangs pa'i 'bras bu shes pa rnam pa bcu shes pa dang ldan pa dang*/_'thob pa dang*/_sangs rgyas kyi thun mong ma yin pa'i yon tan brjod pa ye shes bstan pa'i mdzod do/_/
[\[142a.3\]]gnas brgyad pas ni/_'jig rten pa dang thun mong ba'i yon tan bsam gtan dang*/_gzugs med kyi ting nge 'dzin gyi dbye ba bstan pa snyoms par 'jug pa bstan pa'i mdzod de/_'di la slob dpon rang nyid kyis mdzad pa'i rang 'brel dang bcas pa lta bu'o/_/gnyis pa spyod pa'i cha 
[\[142a.4\]]gsal bar byed pa ni/_'di ltar/_rab byung gso sbyong gzhi dang ni/_/dgag dbye dbyar dang ko pags dang*/_/sman dang gos dang sra brkyang dang*/_/ko sham+b+hi dang las kyi gzhi/_/dmar ser can dang gang zag dang*/_/spo dang gso sbyong bzhag pa dang*/_/gnas mal dang ni rtsod pa dang*/_/
[\[142a.5\]]dge 'dun dbyen rnams bsdus pa yin/_/zhes lung bar sdom las 'byung ba'i gzhi bcu bdun gyi go rim smos pa dag dang cung zad mi 'dra ba'i khyad par min pa gzhan lung gzhi nas byung ba'i don rnams ni gzhung gi tshul du bshad/_lung rnam par 'byed pa las byung ba rnams ni 
[\[142a.6\]]'grel pa'i tshul du mdzad/_lung phran tshegs nas byung ba rnams ni kha skong ba'i tshul du bshad/_zhu ba'i skabs su lung bla ma nas byung ba rnams dogs gcod kyi tshul du bshad de/_mdor na lung sde bzhi'i brjod bya'i snying po mtha' dag tshang la ma nor bar ston pa ste/_gzhung 'di nyid kyi gsham 
[\[142a.7\]]du yang 'dul ba'i mdo zhes bya ba nges par 'byung ba'i tshul khrims kyi dbang du byas pa/_'dul ba rgya mtsho'i snying po mdor bsdus pa lhag pa'i tshul khrims kyi bslab pa mtha' dag gi mdzod du gyur pa/_'dul ba'i sde snod thams cad kyi ma lta bu zhes mngon par bsngags pa'i gzhung 'di la 
[\[142b\]]
[\[142b.1\]]le'u'i tha snyad ma mdzad cing*/_bka' lung gi 'khrugs pa [{]go rims su [,]go rim du [}]bsdebs nas 'chad par byed pa 'dul ba mdo rtsa zhes bya ba gzhung tshig lhug bam po dgu sh+lau ka nyis stong dang bdun brgya pa ste/_gzhung 'dis bstan par bya ba nyid ni gzhi bcu bdun nyid do/_/de'ang dang po rab byung 
[\[142b.2\]]gi gzhis ni/_sngar sdom pa ma thob pa thob par byed pa 'bog pa'i cho ga la sngon gyi cho ga zhes pa rab tu byung ba dang bsnyen par rdzogs pa cig car du sgrub pa'i thabs dang*/_da ltar gyi cho ga zhes pa gsol ba dang gzhi'i las kyis rim can du sgrub pa'i thabs dang*/_'bul ba'i cho ga dang*/_
[\[142b.3\]]thob pa mi nyams par srung ba'i thabs su dge slong pha ma'i bslab par bya ba la slob pa la sogs pa rab byung gi gzhi kun la nye bar mkho ba rnams ston to/_/gnyis pa gso sbyong gi gzhis ni/_gso sbyong bcu bzhi pa dang*/_bco lnga pa dang*/_gnod pa zhi ba'i gso sbyong dang*/_mthun pa'i gso 
[\[142b.4\]]sbyong dang*/_bkra shis pa'i gso sbyong dang*/_zhi gnas kyi gso sbyong dang bcas pa'i dbye bsdu la sogs pa bstan to/_/gsum pa dbyar gnas pa'i gzhis ni/_dbyar gnas pa'i gzhi dang*/_dgos pa dang*/_gang zag dang*/_dus dang*/_gnas dang*/_yun dang*/_bsam pa dang*/_cho ga dang*/_
[\[142b.5\]]khas len ji ltar bya ba rnams ston to/_/bzhi pa dgag dbye'i gzhis ni/_yul dang*/_gang zag dang*/_byed pa po dang*/_dngos po dang*/_dus dang*/_bsam pa dang*/_cho ga dang*/_dgos ched la sogs pa ston to/_/lnga pa sra brkyang gi gzhis ni/_sra brkyang 'ding ba dang*/_brkyang ba'i tshul dang*/_
[\[142b.6\]]dbyung ba'i cho ga la sogs pa ston to/_/drug pa gos kyi gzhis ni/_gos ji ltar sgrub pa dang*/_gos kyi rgyu dang*/_rgyu de las grub pa'i gos kyi rnam par gzhag pa la sogs pas ston to/_/bdun pa ko pags kyi gzhis ni/_yul dbus dang*/_mtha' 'khob kyi mtshams su bcang ba'i 
[\[142b.7\]]tshul la sogs pa ston to/_/brgyad pa sman gyi gzhis ni/_sman rnam pa bzhir dbye ba dang*/_mtshan gzhi dang*/_mtshan nyid dang*/_dgos pa dang*/_sgra don dang*/_brten pa'i tshul la sogs pas sman ji ltar sgrub pa dang*/_sman gyi snod dang*/_bsten pa'i gang zag dang*/_gzhag pa'i 
[\[143a\]]
[\[143a.1\]]gnas dang*/_rung ba'i khang pa dang*/_sman la 'jug pa'i tshul la sogs pa ston to/_/dgu pa las kyi gzhis ni/_las dngos dang*/_gang zag dang 'brel pa'i las zhar byung dang bcas pa rgyas par ston to/_/bcu pa phyir bcos kyi gzhis ni/_mi mos pa 
[\[143a.2\]]nan tur gyis phyir bcos su 'jug pa nan tur dang*/_phyir bcos kyi rnam par gzhag pa dang bcas pa ston to/_/bcu gcig pa dus dang dus ma yin pa bsdus pa 'byung ba'i gzhis ni/_'chab pa'i gzhi dang*/_bsam pa dang*/_sbyor ba dang*/_mthar thug gi yan lag rnams ston to/_/bcu gnyis 
[\[143a.3\]]pas gzhan na gnas pa spyod pa'i gzhis ni/_de'i dbye bsdu dang*/_gral dang*/_bslab bya dang*/_sgra don la sogs pa bstan to/_/bcu gsum pa yongs su sbyong ba'i gzhis ni/_yul dang*/_gleng ba dang*/_gang zag dang*/_bsam pa dang*/_dngos po dang*/_dus dang*/_cho ga dang*/_dgos ched dang*/_
[\[143a.4\]]ji ltar sgrub pa rnams kyis bshad do/_/bcu bzhi pa las bye ba'i gzhis ni/_gzhi dang*/_bsam pa dang*/_sbyor ba dang*/_mthar thug pa rnams kyis zhi bar bya ba dang*/_dge 'dun bye ba'i rgyu spong ba dang gnyen po bsten pa dag gis bye ba zhi bar byed pa'i cho ga rnams ston to/_/bco lnga pa 'khor lo bye ba'i 
[\[143a.5\]]gzhis ni/_gzhi dang*/_bsam pa dang*/_sbyor ba dang*/_mthar thug pa dang*/_nyes dmigs la sogs pas bye ba zhi bar bya ba dang zhi bar byed pa'i thabs rnams ston to/_/bcu drug pa rtsod pa'i gzhis ni/_'khrug long gi rgyu'i dbye ba zhi bar bya ba dang zhi bar byed pa dag ston to/_/bcu bdun pa 
[\[143a.6\]]gnas mal gyi gzhis ni/_so sor thar pa'i sdom pas mchog tu gyur pa la phyag bya ba dang mi bya ba'i tshul dang gtsug lag khang brtsigs pa'i thabs la sogs pa dang*/_gtsug lag khang bskyang ba'i cho ga dang*/_longs spyod kyi rnam pa ji ltar bya ba rnams dang bcas pa ston pa'i gzhung de lta 
[\[143a.7\]]bu'am/_'dul ba lung rnam par 'byed pa gzhir byas nas gzhan ji ltar rigs par sbyar nas 'chad pa me tog phreng rgyud dam sum brgya pa la sogs lta bu'o/_/gnyis pa bka' bar pa mtshan nyid med pa'i chos kyi 'khor lo'i dgongs pa 'grel ba'i bstan bcos la/_lta ba'i cha 
[\[143b\]]
[\[143b.1\]]gsal bar byed pa'i bstan bcos dang*/_spyod pa'i cha gsal bar byed pa'i bstan bcos te gnyis so/_/dang po lta ba'i cha gsal bar byed pa ni/_shing rta'i srol 'byed chen po bzhi'am gnyis rjes 'brang dang bcas pa ste/_de'ang rgyu pha rol tu phyin pa'i mdo'i phyogs kyi lam gyi gtso bo 
[\[143b.2\]]nyid ni pha rol tu phyin pa drug ste/_de'i nang nas mthar thug par gyur pa ni shes rab kyi pha rol tu phyin pa ste/_mgon po mi pham pas/_blo ldan rgyal ba'i yum 'di la mos pa/_/sangs rgyas yon tan tshogs kyi snod gyur te/_/zhes dang*/_sdud pa'i 'grel pa las/_spyir shes rab kyi pha rol du phyin 
[\[143b.3\]]pa'i mdo dngos kyis ni theg pa gsum char gyi lam bstan pa yin te/_'di ltar nyan thos kyi sa la slob par 'dod pas kyang shes rab kyi pha rol tu phyin pa la bslab par bya'o zhes bya ba la sogs pa rgyas par gsungs shing*/_mthar de ci'i phyir zhe na/_shes rab kyi pha rol tu phyin pa 'di 
[\[143b.4\]]las theg pa gsum po rgya cher bstan to zhes gsungs pas so/_/de dag dang mthun par mngon par rtogs par rgyan gyi mchod par brjod pa'i skabs nas kyang*/_yum gyi gleng gzhi dang mthun par theg pa gsum char gyi lam bstan pa'i dbang du bzhed nas/_mkhyen gsum gyi yon tan 
[\[143b.5\]]la bsngags pa'i mchod par brjod pa 'byung ba yin zhing*/_lus kyi skabs su ni theg pa chen po'i lam kho na bstan pa yin te/_gzhan gyis myong ba ma yin te zhes dang*/_mngon par rtogs pa brgyad dam yang na yul gsum gcig tu byas pa'i drug gi lam rim ni theg pa gzhan yod pa ma 
[\[143b.6\]]yin pa'i phyir ro/_/rtogs rigs kyi dbang du byas na/_lus kyi skabs su yang theg pa gsum char gyi lam bstan pas mngon pa mtha' dag bsdus pa 'phags pa de gnyis kyis gsungs pa'i dgongs pa yin par gsungs so/_/de bzhin du dbu ma rigs pa'i tshogs kyis kyang*/_theg 
[\[143b.7\]]pa gsum ga dag gi byang chub thob pa'i thabs su/_gzugs ni rang bzhin gyis skye ba med do zhes sogs rgya cher dngos su bstan pa'i skye med kyi don gtan la 'bebs par byed de/_mdo las/_gzugs nas rnam pa thams cad mkhyen pa'i bar gyi chos thams cad skye ba med par gsungs 
[\[144a\]]
[\[144a.1\]]pa'i sgrub byed du/_rgyu la dpyod pa rdo rje'i gzegs ma dang*/_'bras bu la dpyod pa yod med skye 'gog dang*/_gnyis ka la dpyod pa mu bzhi skye 'gog dang*/_ngo bo la dpyod pa gcig dang du bral dang*/_thams cad la dpyod pa rten 'brel gyi rigs pa rnams 
[\[144a.2\]]gsungs pa'i phyir ro/_/de dag la sngon gyi mkhas pa rnams kyis sbas don mngon par rtogs pa'i rim pa gtan la 'bebs pa'i bstan bcos dang*/_dngos bstan stong pa nyid kyi rim pa gtan la 'bebs pa'i bstan bcos zhes bya ba'i shing rta'i srol chen po gnyis kyi rnam par gzhag pa'i tha snyad 
[\[144a.3\]]mdzad pa yin zhing*/_don la yang shin tu yang dag par gnas pa nyid de/_dngos po rnam pa brgyad po don bdun cu'i nang gses kyi dbye ba dang bcas pa 'di dag ni mdo'i shugs kyis bstan pa'am sbas pa'i don yin la/_de bzhin du gzugs la sogs pa rang bzhin gyis skye ba med pa la sogs pa 
[\[144a.4\]]ni mdo las dngos su bstan pa'i brjod bya'i gtso bo yin pa'i phyir ro/_/des na mdo 'dis dngos su bstan pa'i stong nyid bcu drug la sogs pa stong pa nyid kyi rim pa gsal bar byed pa ni dbu ma rigs pa'i tshogs rjes su 'brang ba dang bcas pa ste/_de la yang rang gzhan gyi sde pa gnyis ka'i 
[\[144a.5\]]bsgrub bya bden dngos thun mong du dgag pa dbu ma rtsa ba'i shes rab ces bya ba le'u'i gnas su rab tu byed pa'i tha snyad btags pa'i rab tu byed pa nyi shu rtsa bdun gyi bdag nyid dang ldan pa'i rab tu byed pa dang po rkyen brtag pa/_gnyis pa 'gro 'ong brtag pa/_gsum pa dbang po brtag pa/
[\[144a.6\]]bzhi pa phung po brtag pa/_lnga pa khams brtag pa/_drug pa mngon par 'dod pas chags pa brtag pa/_bdun pa skye gnas 'jig pa brtag pa/_brgyad pa byed pa po brtag pa/_dgu pa snga rol na gnas pa brtag pa/_bcu pa me dang bud shing brtag pa/_bcu gcig pa sngon dang phyi ma'i 
[\[144a.7\]]mtha' brtag pa/_bcu gnyis pa bdag gis byas pa dang gzhan gyis byas pa brtag pa/_bcu gsum pa 'du byed brtag pa/_bcu bzhi pa phrad pa brtag pa/_bco lnga pa rang bzhin brtag pa/_bcu drug pa bcings pa thar pa brtag pa/_bcu bdun pa las brtag pa/_bco brgyad pa 
[\[144b\]]
[\[144b.1\]]bdag dang chos brtag pa/_bcu dgu pa dus brtag pa/_nyi shu pa tshogs pa brtag pa/_nyer gcig pa 'byung ba dang 'jig pa brtag pa/_nyer gnyis pa de bzhin gshegs pa brtag pa/_nyer gsum pa phyin ci log brtag pa/_nyer bzhi pa 'phags pa'i bden pa brtag pa/_nyer lnga 
[\[144b.2\]]pa mya ngan las 'das pa brtag pa/_nyer drug pa srid pa'i yan lag bcu gnyis brtag pa/_nyer bdun pa ltas brtag pa rnams tshigs su bcad pa bam po phyed dang gnyis/_sh+lau ka bzhi brgya bzhi bcu rtsa dgu'i grangs tshad du bzhugs pa dang*/_rang sde dngos por smra ba'i 'dod pa bye brag tu 
[\[144b.3\]]dgag pa rigs pa drug cu pa sh+lau ka drug cu rtsa gnyis yod pa ste/_de ltar lus lta bu'i bstan bcos gnyis dang*/_gong gi rkyen brtag pa'i rab tu byed pa las 'phros nas rang bzhin med par smra ba la rigs pa dang 'gal ba spong ba rtsod pa bzlog pa dang*/_'dus byas brtag pa'i rab tu byed 
[\[144b.4\]]pa las 'phros nas skye 'jig med par smra ba la lung dang 'gal ba spong ba stong nyid bdun cu pa ste/_yan lag lta bu'i bstan bcos gnyis dang*/_bden dngos kyi sgrub byed rtog pa'i rigs pa 'gog pa zhib mo rnam par 'thags pa ste lnga ni 'phags pas mdzad pa yin la/_kha cig don 
[\[144b.5\]]dam par rang bzhin med kyang kun rdzob tu 'jig rten pa'i tha snyad 'thad cing grub par ston pa tha snyad grub pa dang drug yin no zhes gsungs so/_/gnyis pa ni mdo'i shugs las bstan pa'i don dam sbas pa'i don gtso bor ston par byed pa'i bstan bcos ni mngon par rtogs pa'i rgyan te/_'dis 
[\[144b.6\]]bstan par bya ba'i snying po ni/_gzhung rtsa bar/_shes rab pha rol phyin pa ni/_/dngos po brgyad kyis yang dag bshad/_/ces pas lus mdor bstan/_de nas/_rnam kun shes nyid lam shes nyid/_/de nas thams cad shes pa nyid/_/rnam kun mngon rdzogs rtogs pa dang*/_/rtse mor phyin 
[\[144b.7\]]dang mthar gyis pa/_/skad cig gcig mngon rdzogs byang chub/_/chos kyi sku dang de rnam brgyad/_/ces 'jug pa'i yul mkhyen pa gsum dang*/_'jug pa sbyor ba bzhi dang*/_zhugs pa'i 'bras bu chos kyi sku dang bcas pa'i skabs rnam pa brgyad du bsdus nas bstan to/_/de dag kyang 
[\[145a\]]
[\[145a.1\]]nang gses kyi dbang gis don bdun cur phye nas bstan bcos kyi lus rnam par gzhag pa'ang*/_de nyid las/_sems bskyed pa dang gdams ngag dang*/_/nges 'byed yan lag rnam bzhi dang*/_/sgrub pa yi ni rten gyur pa/_/chos kyi dbyings kyi rang bzhin 
[\[145a.2\]]dang*/_/dmigs pa dag dang ched dang ni/_/go cha 'jug pa'i bya ba dang*/_/tshogs ni nges par 'byung bcas rnams/_/thub pa'i rnam kun mkhyen pa nyid/_/ces rnam mkhyen gyi chos bcu dang*/_/mog mog por byed la sogs dang*/_/slob ma bse ru'i lam gang dang*/_/'di dang 
[\[145a.3\]]gzhan pa'i yon tan gyis/_/phan yon che ba mthong ba'i lam/_/byed pa dang ni mos pa dang*/_/bstod dang bkur dang bsngags pa dang*/_/bsngo dang rjes su yi rang ba/_/yid la byed pa bla med dag_/bsgrub dang shin tu dag pa zhes/_/bya ba 'di ni bsgom pa'i lam/_/byang chub 
[\[145a.4\]]sems dpa' mkhas rnams kyi/_/lam shes nyid ni de 'drar bshad/_/ces lam shes kyi chos bcu gcig dang*/_/shes pas srid la mi gnas shing*/_/snying rjes zhi la mi gnas dang*/_/thabs ma yin pas ring ba dang*/_/thabs kyis ring ba ma yin nyid/_/mi mthun gnyen 
[\[145a.5\]]po'i phyogs dag dang*/_/sbyor dang de yi mnyam nyid dang*/_/nyan thos la sogs mthong ba'i lam/_/de 'dra kun shes nyid du 'dod/_/ces gzhi shes pa'i chos dgu dang*/_/rnam par sbyor bar bcas rnams dang*/_/yon tan skyon ni mtshan nyid bcas/_/thar dang nges 'byed cha 
[\[145a.6\]]mthun dang*/_/slob pa phyir mi ldog pa'i tshogs/_/srid dang zhi ba mnyam nyid dang*/_/zhing dag bla na med pa ni/_/rnam kun mngon rdzogs rtogs pa ste/_/'di ni thabs mkhas bcas pa yin/_/zhes rnam kun mngon rdzogs kyi sbyor ba'i chos bcu gcig dang*/_de yi rtags dang 
[\[145a.7\]]rnam 'phel dang*/_/brten dang sems kun gnas pa dang*/_/mthong zhes bya dang bsgom pa zhes/_/bya ba'i lam ni so so la/_/rnam par rtog pa rnam bzhi yi/_/gnyen po rnam pa bzhi dang ni/_/bar chad med pa'i ting nge 'dzin/_/log par bsgrub dang bcas pa ni/_/rtse mo'i 
[\[145b\]]
[\[145b.1\]]mngon rtogs zhes rtse mor sbyor ba'i chos brgyad dang*/_mthar gyis pa dang*/_rnam gsum rnam bcu zhes mthar gyis sbyor ba'i chos bcu gsum dang*/_skad cig ma/_gcig gis mngon rdzogs byang chub pa/_/mtshan nyid kyis ni rnam pa bzhi/_/zhes skad cig ma'i sbyor ba'i chos 
[\[145b.2\]]bzhi dang*/_ngo bo nyid longs rdzogs bcas dang*/_/de bzhin gzhan pa sprul pa ni/_/chos sku mdzad pa dang bcas pa/_/rnam pa bzhir ni yang dag brjod/_/ces bya bas chos kyi sku'i chos bzhi mdor bstan pa rnams so/_/yan lag rgyas par bshad pa'i skabs/_sems bskyed 
[\[145b.3\]]pa ni gzhan don phyir/_/zhes bya ba la sogs pa don bdun cu po re re nas rgyas par 'chad do/_/de dag kyang 'bring du bstan pa na yul gsum gcig tu bsdoms nas drug tu 'du ba dang*/_mdor bsdus su bstan pa na gsum du 'du ba yin no/_/de ltar bshad ma thag pa'i stong pa nyid kyi rim 
[\[145b.4\]]pa gtan la 'bebs pa'i bstan bcos dang*/_mngon par rtogs pa'i rim pa ston par byed pa'i bstan bcos dag la ni shing rta'i srol chen po gnyis zhes mkhas pa'i tshogs la yongs su grags shing grub pa yin no/_/kha cig shes rab kyi pha rol tu phyin pa'i don thams cad sgo gsum 
[\[145b.5\]]rnam grangs bcu gcig gi sgo nas ston pa 'bum TIka dang*/_gtso bo'i don sum cu rtsa gnyis su bsdus nas ston pa slob dpon phyogs glang gis mdzad pa'i brgyad stong don bsdus gnyis dang bcas pa'i srol 'byed bzhir 'dod de/_de ltar na sgo gsum rnam grangs bcu gcig ni/_gdul 
[\[145b.6\]]bya dbang po rnon po mgo smos pa tsam gyis rtogs pa dang*/_dbang po 'bring po cung zad spros pa tsam gyis rtogs pa dang*/_shin tu spros pa'i tshig gis don rtogs dgos pa dag gi ngor rim pa bzhin du bsdus te bstan pa'i sgo dang*/_'bring du bstan pa'i sgo dang*/_rgyas par bstan pa'i sgo 
[\[145b.7\]]rnams so/_/rnam grangs bcu gcig ni/_shA ri'i bu dang rab 'byor la/_/bka' stsal re re brgya byin dang*/_/rab 'byor byams pa gnyis bzhi gnyis/_/kun dga' bo la bka' stsal gcig_/de ltar rnam grangs bcu gcig go_/zhes pa ltar ro/_/'bum TIka 'di daM Sh+Ta? se nAs 
[\[146a\]]
[\[146a.1\]]mdzad zer mod/[(*]dang 'di la dkar chag 'phang thang mar khri srong sde'u btsan gyis mdzad do zhes zer/[)]dbyig gnyen gyis mdzad pa'i gzhung 'grel du rigs shing 'di dang brgyad stong don bsdus gnyis kyis sems tsam bstan no zhes kun mkhyen bu ston gsung ngo*/_/kha cig ni dpa' bos mdzad pa'i 'bum TIka ces kyang gsung ngo*//gtso
[\[146a.2\]]bo'i don sum cu rtsa gnyis ni/_brgyad stong don bsdus nyid du/_rten dang dbang du bya ba dang*/_/las dang bsgom pa dang bcas dang*/_/rab dbye rtags dang ltung ba dang*/_/phan yon bcas par yang dag 
[\[146a.3\]]brjod/_/ces 'byung ba'i rten ni ston pa rdzogs pa'i sangs rgyas dang*/_dbang du bya ba ni 'khor dang*/_las ni yum la chos spyod rnam pa bcus ji ltar spyad pa dang*/_bsgom pa ni rnam par g.yeng ba bcu'i gnyen por gyur pa'i bsgom pa rnam pa bcu dang*/_rab tu dbye ba ni nang stong 
[\[146a.4\]]pa nyid nas bzung ste dngos po med pa'i ngo bo nyid stong pa nyid kyi mthar thug pa'i bar gyi stong pa nyid bcu drug dang*/_rtags ni bdud kyi las kyi rtags dang*/_phyir mi ldog pa'i rtags te gnyis dang*/_ltung ba ni shes rab kyi pha rol tu phyin pa spangs na rnam par smin pa ngan 
[\[146a.5\]]'gror ltung ba dang*/_phan yon ni stong gsum gyi stong chen po'i 'jig rten gyi khams la sogs pa rin po ches bkang nas sbyin pa sbyin pa bas shes rab kyi pha rol tu phyin pa la spyad na bsod nams ches che bar bsngags pa la sogs pa dang sum cu rtsa gnyis kyis brjod bya 
[\[146a.6\]]thams cad bsdus par 'dod do/_/de lta na shing rta chen po bzhi zhes pa'i rnam par gzhag pa yang mkhas pa 'ga' zhig bzhed do/_/de la rong ston shes bya kun mkhyen la sogs pas/_phyi ma gnyis po ni/_snga ma gnyis las logs su gyur pa'i srol 'byed gzhan ma 
[\[146a.7\]]yin pas na srol 'byed la snga ma gnyis su nges so zhes bzhed do/_/rje ngor chen thams cad mkhyen pa chen po'i zhal snga nas kyang*/_shing rta'i srol chen po ni snga ma gnyis po de yongs su grags shing yang dag par grub bo zhes gsungs te/_ci'i phyir zhe na/_spyir shing rta'i 
[\[146b\]]
[\[146b.1\]]srol 'byed ces bya ba'i tha snyad kyi gdags gzhi ni yum gyi dgongs pa rnam par 'grel pa tsam gyis de ltar du 'jog pa ma yin te/_slob dpon gzhan gyi man ngag la brten nas don spyi'i tshul gyis 'grel pa la ma ltos par chos nyid don dam pa'i bden pa mngon sum du mthong ba'i 
[\[146b.2\]]sgo nas bka'i dgongs pa rang dbang du 'grel pa la shing rta'i srol 'byed du 'jog pa gang zhig de la snga ma gnyis po der nges shing*/_phyi ma gnyis ni gzhan gyi man ngag la brten nas don spyi'i tshul gyis 'grel pa tsam yin pa'i phyir ro/_/bden mod/_'dir ni gtso bo'i don sum cu 
[\[146b.3\]]rtsa gnyis dang*/_sgo gsum rnam grangs bcu gcig la sogs pa'i 'grel tshul mi 'dra ba'i sgo nas srol 'byed so sor 'jog go zhe na/_gal te de lta na rtsa ba shes rab dang*/_'jug pa gnyis kyang srol 'byed so sor 'jog dgos par 'gyur te/_snga mas ni rten cing 'brel par 
[\[146b.4\]]'byung ba spros pa'i mtha' brgyad dang bral bar gtan la dbab pa'i tshul gyis 'grel la/_phyi mas ni mdo sde sa bcu pa las bshad pa sogs dang sbyar nas 'grel pa'i phyir ro/_/'o na phyi ma gnyis po gang gi man ngag la brten zhe na/_mgon po byams pa'i man ngag thogs 
[\[146b.5\]]med nas brgyud pa thos nas de'i rjes su 'brang ba yin te/_gong du 'di dang brgyad stong don bsdus gnyis sems tsam du bstan no zhes gsungs pas kyang rtogs par nus pa'i phyir ro/_/gnyis pa spyod pa'i cha gsal bar byed pa ni/_mdo kun las btus pa'am/_bslab pa kun las 
[\[146b.6\]]btus pa'am/_gang zag gcig gi cha rkyen du lta ba dang spyod pa zung 'brel du nyams su len pa'i tshul rgyas par bstan pa byang chub sems dpa'i spyod pa la 'jug pa lta bu'am/_yang na rin chen phreng ba'i sgom rim gsum lta bu'o/_/gsum pa bka' tha ma legs par rnam par phye 
[\[146b.7\]]ba'i chos kyi 'khor lo'i dgongs pa 'grel pa'i bstan bcos la'ang lta ba'i cha gsal bar byed pa'i bstan bcos dang*/_spyod pa'i cha gsal bar byed pa'i bstan bcos gnyis so/_/dang po la/_mgon po byams pa'i chos lnga las gong du smos pa'i mngon par rtogs pa'i rgyan ma 
[\[147a\]]
[\[147a.1\]]gtogs pa'i byams pa'i chos bzhi dang*/_de dang rjes su 'brel pa'i chos sde bco lnga ste bsdams pa'i chos sde nyi shu la gcig gis dman pa rtsa 'grel dang bcas pa rnams so/_/de la spyir byams pa dang 'brel pa'i chos nyi shu zhes bya ba'i grangs 
[\[147a.2\]]nges kyi rnam par gzhag pa 'dod pa yang yod de/_de ltar na gang zag gsum gyis mdzad pa'i chos nyi shu ste/_rgyan gnyis 'byed gnyis rgyud bla ma zhes pa ltar byams pa'i chos lnga dang*/_thogs med kyis mdzad pa'i sa sde lnga dang*/_sdom rnam pa gnyis te bdun dang*/_dbyig 
[\[147a.3\]]gnyen gyis mdzad pa'i pra kA ra Na sde brgyad dang bcas pa rnams so/_/de las dang po byams pa'i chos lngas mdo gang dang gang gi don gtan la phab ngos gzung ba dang*/_ji ltar gtan la 'bebs pa'i tshul bye brag tu bshad pa gnyis las/_dang po rje btsun byams pas bstan bcos 
[\[147a.4\]]chen po lnga mdzad pa'i de las shes rab kyi pha rol tu phyin pa'i mdo rnams kyi dgongs pa 'grel par byed pa'i man ngag gi bstan bcos mngon par rtogs pa'i rgyan mchod par brjod pa dang bcas pa mdzad do/_/de nas theg pa chen po'i mdo sde sna tshogs pa 'thor ba bsdus pa lta bu'i 
[\[147a.5\]]sgo nas mdo sde rgyan mdzad do/_/de nas 'di gnyis kyi don cung zad bsdus pa dbus dang mtha' rnam par 'byed pa mdzad do/_/de nas de dag gi don shin tu bsdus pa chos dang chos nyid rnam par 'byed pa mdzad do/_/de nas chos 'khor phyi ma'i dbang du byas pa'i nges don gyi gsung 
[\[147a.6\]]rab phul du phyin pa'i dgongs pa 'grel par byed pa theg pa chen po rgyud bla ma'i bstan bcos bsngo ba dang bcas pa mdzad do/_/de dag gi nang nas bar pa gsum la ni mchod pa brjod pa dang bsngo ba gang yang med/_dang po la bsngo ba dang tha ma la mchod brjod med pas chos lnga po dkyus 
[\[147a.7\]]thog gcig tu mdzad pa yin no zhes mdo sde rgyan gyi 'grel pa 'ga' zhig las 'byung ngo*/_/de ltar bshad pa de thog mtha' gnyis su mchod brjod dang bsngo ba yod pa'i tshul dang*/_bar pa gsum la de dag gang yang med pa'i tshul la dpags na shin tu 'grigs che ba ltar mchis na'ang 
[\[147b\]]
[\[147b.1\]]'byed rnam pa gnyis po snga ma dag gi don cung zad bsdus pa dang shin tu bsdus nas mdzad ces pa'i rnam par gzhag pa de ltar byed pa yang 'thad pa yod med dpyad par bya'o/_/yang sngon gyi mkhas pa kha cig ni/_mdo so so ba dang thun mong ba gtan la 'bebs pa'i dbang du byas 
[\[147b.2\]]nas byams pa'i chos lngar nges pa yin te/_mdo sde rgyan gyis ni sangs rgyas kyi sa'i mdo dang*/_mngon par rtogs pa rgyan gyis ni shes rab kyi pha rol tu phyin pa 'bum pa dang*/_rgyud bla mas ni 'phags pa gzungs kyi dbang phyug rgyal pos zhus pa'i mdo'i don gtan la 'bebs 
[\[147b.3\]]pas ni mdo so so ba dang*/_dbus dang mtha' rnam par 'byed pas ni gang zag gcig mngon par rdzogs par 'tshang rgya ba'i lam gyi rim pa ston la/_chos dang chos nyid rnam 'byed kyis ni de'i nang nas theg pa chen po thun mong ma yin pa'i lam gyi rim pa ston pas na/_gnyis pos 
[\[147b.4\]]mdo'i don thun mong du gtan la 'bebs par byed pa'i phyir ro zhes bzhed do/_/kha cig ni rtsa ba lus lta bu'i bstan bcos dang*/_gyes pa yan lag lta bu'i bstan bcos te rnam pa gnyis kyi dbang du byas nas chos lngar nges pa yin te/_mngon par rtogs pa'i rgyan dang mdo sde rgyan 
[\[147b.5\]]gnyis kyis mdo sde'i sde snod dang*/_dbus dang mtha' rnam par 'byed pas ni mngon pa'i sde snod gtan la 'bebs pas gtso bo lus lta bu'i bstan bcos yin la/_rgyud bla mas ni/_mdo sde rgyan du rigs chad kyi sems can yod par bstan pa de dgongs pa can du bstan nas 
[\[147b.6\]]sems can thams cad de bzhin gshegs pa'i snying po can du bsgrub pa dang*/_chos dang chos nyid rnam par 'byed pas ni dbus mthar theg pa thun mong ba'i lam gyi rim pa bstan kyang*/_theg pa chen po thun mong ma yin pa'i lam gyi rim pa ma bstan pa de 'dis bstan pas na gnyis 
[\[147b.7\]]po gyes pa yan lag lta bu'i bstan bcos yin no zhes bzhed do/_/kha cig ni sde snod gsum gtan la 'bebs pa'i dbang du byas nas chos lngar nges pa yin te/_de yang mdo sde'i sde snod gtan la 'bebs pa ni mdo sde rgyan dang rgyud bla ma ste/_de yang snga mas ni mdo sde drang 
[\[148a\]]
[\[148a.1\]]ba'i don dang*/_nges pa'i don so sor ma phye bar gtan la 'bebs pa dang*/_phyi mas ni nges pa'i don gyi mdo sde bye brag tu gtan la 'bebs pa'i phyir ro/_/'dul ba'i sde snod gtan la 'bebs pa ni/_mngon par rtogs pa'i rgyan te/_de yang theg 
[\[148a.2\]]chen thun mong ma yin pa'i 'dul ba ni nyon mongs pa 'dul ba yin la/_'di nyid kyis ni de'i gnyen por byed pa'i phyir ro/_/mngon pa'i sde snod gtan la 'bebs pa ni 'byed rnam pa gnyis te/_'di dag gis ni chos rnams kyi rang dang spyi'i mtshan nyid gtan la 'bebs pa'i phyir 
[\[148a.3\]]ro zhes gsungs so/_/de ltar so so'i bzhed pa rnams smos nas 'dir yongs su grags pa'i rtsod bral gyi mkhas pa mang po rnams kyis bzhed pa'i don gyi snying po dril te brjod na/_chos lnga po 'di dag gis ni bshad par bya ba'i mdo sde theg pa chen po thun mong ma yin pa'i sde snod 
[\[148a.4\]]yin la/_de la yang nges pa'i don gyi mdo sde gtan la 'bebs pa dang*/_drang ba'i don gyi mdo sde gtan la 'bebs pa dang*/_drang ba'i don dang nges pa'i don gyi mdo sde sna tshogs gtan la 'bebs pa dang gsum las/_dang po nges pa'i don gyi mdo sde gtan la 'bebs 
[\[148a.5\]]pa ni mngon par rtogs pa'i rgyan dang rgyud bla ma gnyis te/_de las kyang snga mas ni nges pa'i don gyi mdo sde shes rab kyi pha rol tu phyin pa'i rigs gcig kho na gtan la 'bebs par byed pa yin te gong du smos pa ltar ro/_/phyi mas ni nges pa'i don gyi mdo sde 'phags pa 
[\[148a.6\]]gzungs kyi dbang phyug rgyal pos zhus pa'i mdo dang*/_de bzhin gshegs pa'i snying po'i mdo dang*/_dpal phreng gi mdo dang*/_lhag pa'i bsam pa rnam par dag pa bstan pa'i mdo dang*/_'phel 'grib med pa'i mdo dang*/_ye shes snang ba rgyan gyi mdo la sogs pa rigs du 
[\[148a.7\]]ma gtan la 'bebs par byed pa yin te/_'di ltar rgyud bla ma'i 'grel pa thogs med kyis mdzad pa las kyang 'di ltar 'byung ste/_rdo rje'i gnas bstan pa de yang rgyas par ni mdo ji lta ba bzhin du rtogs par bya ste/_kun dga' bo de bzhin gshegs pa ni bstan du med pa ste/
[\[148b\]]
[\[148b.1\]]de ni mig gis blta bar mi nus so/_/kun dga' bo chos ni brjod du med pa ste/_de ni rna bas mnyan par mi nus so/_/kun dga' bo dge 'dun ni 'dus ma byas pa ste/_de ni lus dang sems kyis bsnyen bkur bya bar mi nus so zhes rdo rje'i gnas gsum po 'di ni lhag pa'i 
[\[148b.2\]]bsam pa bstan pa'i le'u'i rjes su 'brangs te rig par bya'o/_/shA ri'i bu don 'di ni de bzhin gshegs pa'i yul te de bzhin gshegs pa'i spyod yul lo/_/shA ri'i bu don 'di ni re zhig nyan thos dang*/_rang sangs rgyas thams cad kyis kyang rang gi shes rab kyis yang 
[\[148b.3\]]dag par shes pa'am/_lta ba'am/_brtag par mi nus na byis pa so so'i skye bo dag gis lta ci smos te/_de de bzhin gshegs pa la dad pas rtogs pa ni ma gtogs so/_/shA ri'i bu don dam par ni dad pas rtogs par bya ba yin no/_/shA ri'i bu don dam par zhes bya 
[\[148b.4\]]ba 'di ni sems can gyi khams kyi tshig [{]bla dgas [,]bla dwags [}]so/_/shA ri'i bu sems can gyi khams zhes bya ba 'di ni de bzhin gshegs pa'i snying po'i tshig [{]bla dgas [,]bla dwags [}]so/_/shA ri'i bu de bzhin gshegs pa'i snying po zhes bya ba 'di ni chos kyi sku'i tshig [{]bla dgas [,]bla dwags [}]so zhes rdo rje'i gnas bzhi pa 'di 
[\[148b.5\]]ni 'grib pa med pa dang 'phel ba med pa nyid bstan pa'i rjes su 'brangs te rtogs par bya'o/_/bcom ldan 'das bla na med pa yang dag par rdzogs pa'i byang chub ces bya ba 'di ni mya ngan las 'das pa'i dbyings kyi tshig [{]bla dgas [,]bla dwags [}]so/_/bcom ldan 'das mya ngan las 'das pa'i 
[\[148b.6\]]dbyings zhes bgyi ba 'di ni de bzhin gshegs pa'i chos kyi sku'i tshig [{]bla dgas [,]bla dwags [}]so zhes rdo rje'i gnas lnga pa 'di ni 'phags pa dpal phreng gi mdo'i rjes su 'brangs te rtogs par bya'o/_/shA ri'i bu de bzhin gshegs pas bstan pa'i chos kyi sku gang yin pa de ni 'di lta ste/_gang+gA'i klung 
[\[148b.7\]]gi bye ma snyed las 'das pa'i de bzhin gshegs pa'i chos dag dang*/_rnam par dbyer med pa'i chos dang ldan pa ma bral ba'i ye shes kyi yon tan can yin no zhes rdo rje'i gnas drug pa 'di ni 'grib pa med cing 'phel ba med pa nyid bstan pa'i rjes su 'brangs nas rtogs par bya'o/_/'jam 
[\[149a\]]
[\[149a.1\]]dpal de bzhin gshegs pa ni rtog par mi mdzad/_rnam par rtog par mi mdzad mod kyi/_de lta na yang de 'di lta bu'i rang bzhin gyi mdzad pa 'di ni mi rtog rnam par mi rtog pa bzhin du lhun gyis grub par 'jug go zhes rdo rje'i gnas bdun pa 'di ni de bzhin gshegs 
[\[149a.2\]]pa'i yon tan dang ye shes bsam gyis mi khyab pa'i yul la 'jug pa bstan pa'i rjes su 'brangs nas rtogs par bya'o/_/de ltar mdor bsdus nas rdo rje'i gnas bdun po 'di ni bstan pa'i sgo bsdus pa'i don gyis na bstan bcos 'di mtha' dag gi lus su rig par bya'o/_/rdo rje'i 
[\[149a.3\]]gnas bdun po 'di dag las rang gi mtshan nyid bstan pa dang*/_rjes su 'brel pa ni go rim ji lta bar 'phags pa gzungs kyi dbang phyug rgyal po'i mdor gleng gzhi'i le'u las gnas gsum rig par bya la/_de'i 'og tu lhag ma bzhi ni byang chub sems dpa' dang de bzhin 
[\[149a.4\]]gshegs pa'i chos kyi dbye ba las so/_/de las ji skad du/_bcom ldan 'das chos thams cad mnyam pa nyid du mngon par rdzogs par sangs rgyas pa/_chos kyi 'khor lo legs par bskor ba/_slob ma'i tshogs shin tu dul ba mtha' yas pa mnga' ba zhes gsungs te/_rtsa 
[\[149a.5\]]ba'i tshig 'di gsum gyis ni go rim ji lta ba bzhin du dkon mchog gsum rim gyis skye ba 'grub pa rnam par gzhag par rig par bya la/_lhag ma gnas bzhi ni dkon mchog gsum 'byung ba dang rjes su mthun pa'i rgyu 'grub pa bstan par rig par bya'o zhes sogs rgyas par gsungs 
[\[149a.6\]]pa'i phyir ro/_/gnyis pa drang ba'i don gyi mdo sde gtan la 'bebs pa ni dbus dang mtha' rnam par 'byed pa dang*/_chos dang chos nyid rnam par 'byed pa gnyis te/_de dag gis ni mdo dgongs pa nges 'grel la sogs pa gtan la 'bebs pa'i phyir ro/_/gsum pa drang ba'i 
[\[149a.7\]]don dang nges pa'i don gyi mdo sde sna tshogs gtan la 'bebs pa ni mdo sde rgyan te/_'dis ni gzhi'i dus su rigs chad kyi sems can yod par bshad pa dang*/_lam gyi dus su chos thams cad skye ba med par gtan la 'bebs pa'i mdo drang ba'i don du ston pa dang*/_'bras bu'i dus 
[\[149b\]]
[\[149b.1\]]su mthar thug theg pa gcig tu nges pa drang ba'i don du bstan nas mthar thug theg pa gsum du bstan pa rnams kyis drang ba'i don gyi mdo sde gtan la 'bebs pa'i phyir dang*/_gzhi'i dus su sems can thams cad de bzhin gshegs pa'i snying po can du bstan pa dang*/_lam gyi dus 
[\[149b.2\]]su pha rol tu phyin pa drug dang*/_bsdu ba'i dngos po bzhi'i spyod pa dang*/_'bras bu'i dus su sku gsum dang ye shes bzhi'i rnam par gzhag pa ston pa rnams kyis nges don gyi mdo sde gtan la 'bebs pa'i phyir ro/_/gnyis pa ji ltar gtan la 'bebs pa'i tshul bye brag tu bshad pa 
[\[149b.3\]]ni/_mdo sde rgyan gyis theg pa chen po'i drang ba'i don dang nges pa'i don gyi mdo sde du ma'i don thams cad dpe lngas mtshon pa'i don rnam pa lnga'i dbang du byas nas bstan pa yin te/_de'ang rgyan gyi rgya cher bshad pa las bsgrub par bya ba dang*/_bye brag tu shes par bya ba dang*/_bsam 
[\[149b.4\]]par bya ba dang*/_bsam gyis mi khyab pa dang*/_yongs su grub pa rtogs pa'i don so so rang gis rig par bya ba dang*/_byang chub kyi phyogs dang mthun pa'i ngo bo nyid do zhes dang*/_de'i 'grel bshad las 'dir ni theg pa chen por dngos po lnga po dang*/_ngo bo nyid gsum dang*/_gang 
[\[149b.5\]]zag rnam par gzhag pa ste rnam pa gsum gyis 'grel to/_/de la dngos po lnga gang zhe na/_ming dang*/_rgyu mtshan dang*/_rnam par rtog pa dang*/_de bzhin nyid dang*/_rnam par mi rtog pa'i ye shes so zhes sogs rgya cher gsungs shing ngo bo nyid gsum ni kun brtag dang gzhan dbang 
[\[149b.6\]]dang yongs grub gsum mo/_/dpe lnga'i rtsa bar/_ji skad du/_gser las brdung byas 'dra zhing pad+ma rgyas pa bzhin/_/bkres pas nyen pa g.yos legs kha zas za ba 'dra/_/phrin yig legs pa thos 'dra rin chen sgrom phye ltar/_/chos de 'dir bshad pa yang dga' ba'i 
[\[149b.7\]]mchog bskyed do/_/zhes 'byung ba bzhin du tshigs su bcad pa ring thung sna tshogs par spel ba'i gzhung gi tshad bam po gnyis/_le'u nyi shu rtsa gcig gi bdag nyid du bzhugs pa'i le'u dang pos spyir bstan/_le'u gnyis pas theg pa chen po bkar sgrub pa dang*/_gsum pas 
[\[150a\]]
[\[150a.1\]]skyabs su 'gro ba dang*/_bzhi pas rigs bstan pa dang*/_lnga pas sems bskyed pa dang*/_drug pas bsgrub pa dang*/_bdun pas de kho na nyid dang*/_brgyad pas mthu dang*/_dgu pas yongs su smin pa dang*/_bcu pas byang chub dang*/_bcu gcig pas mos pa 
[\[150a.2\]]dang*/_bcu gnyis pas yongs su tshol ba dang*/_bcu gsum pas bshad pa dang*/_bcu bzhi pas bsgrub pa dang*/_bco lnga pas gdams ngag rjes su bstan pa dang*/_bcu drug pas thabs dang ldan pa'i las dang*/_bcu bdun pas pha rol tu phyin pa dang bsdu ba dang*/_bco brgyad pas 
[\[150a.3\]]mchod pa dang bsnyen pa tshad med dang*/_bcu dgu pas byang chub kyi phyogs dang mthun pa dang*/_nyi shu pas yon tan dang*/_nyer gcig pas spyod pa dang mthar thug bstan pa rnams so/_/dbus dang mtha' rnam par 'byed pa ni/_mtha' zhes bya ba ni yod med dang*/_rtag chad kyi lta ba'o/_/
[\[150a.4\]]dbus zhes bya ba ni de nyid spangs pa dbu ma'i lam ste/_de dag rnam par 'byed pas na de skad ces bya zhing*/_'dis ni theg pa thun mong ba'i lam gyi rim pa dang*/_theg pa chen po thun mong ma yin pa'i lam gyi rim pa don bdun gyi sgo nas bstan pa ste/_de yang*/_mtshan nyid sgrib pa de kho na/_/
[\[150a.5\]]gnyen po dag ni bsgom pa dang*/_/de yi gnas dang 'bras bu thob/_/theg pa bla na med pa'o/_/zhes 'byung ba ltar tshigs su bcad pa gzhung gi tshad le'u lnga la sh+lau ka bdun cu yod pa'i le'u dang pos mtshan nyid dang*/_gnyis pas sgrib pa dang*/_gsum pas de kho na nyid dang*/_bzhi pas gnyen 
[\[150a.6\]]po sgom pa dang*/_lnga pas bla na med pa dang bcas pa'o/_/chos dang chos nyid rnam par 'byed pa ni/_chos ni kun nas nyon mongs pa 'khor ba'i chos so/_/chos nyid ni mya ngan las 'das pa'i chos te de gnyis kyi rnam par dbye ba rab tu ston pas na de skad ces bya ste/_ji skad du/_'di dag thams 
[\[150a.7\]]cad ni gnyis kyis bsdus te/chos dang chos nyid kyis so/_/chos kyis nye bar mtshon pa ni 'khor ba'o/_/'di nyid kyis nye bar mtshon pa ni theg pa gsum gyis mya ngan las 'das pa'o zhes 'byung ba ltar tshig lhug par 'dod pa'o/_/rgyud bla ma ni/_gzhung 'di nyid kyi skad dod du ut+ta ra zhes 
[\[150b\]]
[\[150b.1\]]'byung ba mchog dang*/_bla ma dang*/_byang dang*/_phyi ma rnams su 'jug ste/_de'ang theg pa chen po'i rgyud dam/_rgyun chags pa'i chos rnams kyi gong mar gyur pas sam/_yang na theg pa chen po'i rgyud phyi ma'i dgongs pa 'grel pas de skad ces bya zhing*/_'dis ni sngar smos pa'i 
[\[150b.2\]]mdo sde de rnams kyis don rdo rje'i gnas bdun du bsdus nas ston pa ste/_ji skad du/_sangs rgyas chos tshogs khams dang byang chub dang*/_/yon tan sangs rgyas phrin las tha ma ste/_/bstan bcos kun gyi lus ni mdor bsdu na/_/rdo rje yi ni gnas bdun 'di dag go_/zhes 
[\[150b.3\]]'byung ba ltar tshigs su bcad pa ring thung sna tshogs yod pa skabs bzhi'i skabs dang pos dkon mchog gsum dang*/_khams bde bar gshegs pa'i snying po dang*/_skabs gnyis pas 'bras bu byang chub dang*/_skabs gsum pas yon tan drug cu rtsa bzhi dang*/_skabs 
[\[150b.4\]]bzhi pas phrin las dang*/_skabs lnga pas ji skad bsgrags pa'i gnas bzhi po dag la lhag par mos pa rnams kyis lhag par mos pa'i phan yon bstan pa dang bshad pa/_mjug gi don bstan bcos brtsams pa'i tshul/_bdag nyid dag pa'i thabs bstan pa/_nyams pa'i rgyu dang 
[\[150b.5\]]'bras bu bstan pa/_brtsams pa'i dge ba bsngo ba bsdus pa'i don dang bcas pa rnams bstan to/_/de ltar bshad pa de dag gi steng du mngon par rtogs pa'i rgyan bsnan pa la byams pa'i chos lnga zhes bya'o/_/de dag dang rjes su 'brangs pa'i 'phags pa thogs med kyis mdzad pa'i chos bdun 
[\[150b.6\]]las sa sde lnga ni rtsa ba lta bu yin la/_de dag las sa'i dngos gzhis ni gang zag gcig 'tshang rgya ba'i cha rkyen thams cad sa bcu bdun du bsdus nas ston pa ste/_de nyid las 'byung ba'i spyi sdom du/_rnam shes lnga dang ldan pa'i sa/_/yid kyi sa dang gzhan gsum ste/_/rtog dpyod 
[\[150b.7\]]bcas la sogs pa dang*/_/ting 'dzin bcas dang ma yin dang*/_/sems yod pa dang sems med dang*/_/thos dang bsam dang bsgom ldan dang*/_/de bzhin theg pa gsum ldan dang*/_/phung por bcas dang phung med gzhan/_/zhes gsungs pa ltar bcu bdun po de yang rten dang*/
[\[151a\]]
[\[151a.1\]]spyod pa dang*/_'bras bu gsum gyi dbang du mdzad pa yin te/_de yang rten gyi rang bzhin gyi dbang du byas nas sa dang po gnyis te/_nyams su len pa'i rten de yang rnam par shes pa tshogs brgyad kyi rgyun la 'jog dgos pa'i phyir ro/_/ji ltar 'jug pa'i dbang du 
[\[151a.2\]]byas nas rtog dpyod dang bcas pa la sogs pa'i sa gsum ste/_rten de yang bsam gtan dang po'i dngos gzhi tsam po man chad du rtog pa dang bcas pa dang*/_dpyod pa dang bcas pa'i sgo nas 'jug pa dang*/_khyad par can gyi dus su rtog pa med cing dpyod pa tsam dang bcas pa'i sgo nas 
[\[151a.3\]]'jug pa dang*/_bsam gtan gnyis pa man chad du rtog pa med pa dang*/_dpyod pa med pa'i sgo nas 'jug pa'i phyir ro/_/de'i gnas skabs kyi dbang du byas nas ting nge 'dzin dang bcas pa la sogs pa'i sa bzhi ste/_rten de nyid gzugs dang gzugs med pa na ting nge 'dzin dang bcas pa 
[\[151a.4\]]dang*/_'dod pa na ting nge 'dzin dang bcas pa ma yin pa dang*/_snyoms par 'jug pa gnyis la sogs pa'i gnas skabs na sems med pa dang*/_de las gzhan du ni sems yod pa'i phyir ro/_/go rim gyi dbang du byas nas thos pa dang*/_bsam pa dang*/_bsgom pa'i sa gsum ste/_
[\[151a.5\]]de gsum la 'jug pa na rim min du ni nam yang ma yin pa'i phyir ro/_/gang thob pa'i dbang du byas nas gnas skabs kyi 'bras bu nyan thos la sogs pa'i sa gsum ste/_thob par bya ba'i theg pa ni gsum po der ma 'dus pa med pa'i phyir ro/_/de la 'gro ba'am 'dong ba'i dbang du 
[\[151a.6\]]byas nas sa lhag ma gnyis po ste/_de lta bu'i rten de yang mthar thug theg pa gsum gyi 'bras bu phung po lhag bcas dang*/_lhag ma med pa'i mya ngan las 'das pa gnyis su 'gro ba'i phyir ro/_/de skad du yang*/_sa'i stod 'grel du/_rang bzhin du ni ji ltar 'jug_/de la de 
[\[151a.7\]]yi gnas skabs dang*/_/go rim dang ni gang thob dang*/_/de la de ni 'gro ba yin/_/zhes so/_/rnam par gtan la dbab pa bsdu bas ni sa'i dngos gzhi'i 'grel pa lta bur byed par yang gsungs te/_de'i gnas skabs kyi tshig don gnyis ka mu bzhi la sogs par gtan la 
[\[151b\]]
[\[151b.1\]]dbab par bstan la/_de'i nang nas kyang kun nas nyon mongs pa dang*/_rnam par byang ba'i chos kyi rnam grangs bstan pa yin no/_/de ltar bshad ma thag pa gnyis po des ni gsung rab rnams kyi brjod par bya ba'i don gyi cha gtan la 'bebs par byed pa yin no/_/gzhi bsdu bas ni 
[\[151b.2\]]rjod par byed pa'i gzhung de dag sde snod gsum du bsdu ba'i tshul bstan pa ste/_'di nyid kyi mdor bstan pa'i skabs su sde snod gsum ga bsdu ba 'byung ba smos nas/_rgyas par bshad pa na mdo sde dang*/_'dul ba gnyis las mi 'byung ba ni sa sde lnga ka ma mo'i bsdu ba yin pas logs 
[\[151b.3\]]su ma bstan pa yin te/_ji skad du/_de la ma mo bsdu ba ni/_sa bcu bdun dang bsdu ba bzhi'o zhes 'byung bas so/_/rnam grangs bsdu ba ni/_kun nas nyon mongs pa dang rnam par byang ba'i chos kyi rnam grangs bye brag tu gtan la 'bebs pa ste/_'di gnyis kyi gsung rab 
[\[151b.4\]]rnams kyi rjod par byed pa'i tshig gi cha gtan la 'bebs par byed pa yin no/_/rnam par bshad pa'i sgo bsdu bas ni de dag ji ltar 'chad pa'i tshul ston pa ste/_de ltar na gsung rab rnams kyi brjod bya dang rjod byed dang*/_ji ltar bshad pa'i tshul ston pa'i dbang gis sa sde lnga'o/_/
[\[151b.5\]]sdom rnam pa gnyis las mngon pa kun las btus ni theg pa thun mong ba'i sdom yin te/_nyan thos pa dang thun mong du phyi rol gyi rnam par gzhag pa dang*/_rnal 'byor spyod pa dang*/_thun mong du mtshan nyid rnam pa gsum dang*/_rnam par shes pa tshogs brgyad la sogs pa'i rnam 
[\[151b.6\]]par gzhag pa gsungs pa'i phyir te/_'dis brjod bya ni mtshan nyid kun las btus pa dang*/_bden pa rnam par nges pa dang*/_chos rnam par nges pa dang*/_thob pa rnam par nges pa dang*/_'bel gtam rnam par nges pa ste lngar bsdus nas ston pa yin no/_/theg pa chen po 
[\[151b.7\]]bsdus pa ni/_theg pa chen po thun mong ma yin pa'i sdom yin te/_de nas bstan pa'i shes bya'i gnas la sogs pa de rnams rnal 'byor spyod pa'i lugs kyi gzhi lam 'bras bu'i rnam par gzhag pa kho na yin te/_de yang*/_shes bya'i gnas dang mtshan nyid der 'jug dang*/_/de 
[\[152a\]]
[\[152a.1\]]yi rgyu 'bras de rab dbye ba dang*/_/bslab pa gsum dang de 'bras spang ba dang*/_/ye shes theg pa mchog gyur khyad par 'phags/_/zhes pa'i don rnam pa bcur bsdus nas ston pa'i phyir ro/_/de'i 'og tu dbyig gnyen gyis rang rgyud du brtsams pa'i bstan 
[\[152a.2\]]bcos lnga dang gzhan 'grel TI kar brtsams pa gsum ste/_rab tu byed pa sde brgyad brtsams pa ni/_chos thams cad sems tsam du ston pa sum cu pa'i rab tu byed pa ste/_'dis ni chos dang gang zag gi 'gro ba thams cad gyur pa gsum du bsdus nas bdag med pa gnyis bstan pa'i 
[\[152a.3\]]phyir ro/_/de rigs pas sgrub pa nyi shu pa'i rab tu byed pa ste/_snang ba thams cad sems yin pa'i sgrub byed bstan pa'i phyir ro/_/de ltar chos thams cad sems yin na phung po lnga'i rnam par gzhag pa mi 'thad par 'gyur ro zhe na/_de 'thad par ston pa phung po lnga'i rab tu byed pa'o/_/
[\[152a.4\]]de ltar yin yang bshad pa dang nyan pa'i bya ba 'thad par ston pa rnam par bshad pa'i rigs pa'o/_/sgo gsum gyi las 'thad par ston pa las sgrub pa'i rab tu byed pa ste de ltar lnga'o/_/rang don du pha rol tu phyin pa drug dang*/_gzhan don du bsdu ba'i dngos po bzhi'i spyod pa 'thad par ston pa/_
[\[152a.5\]]mdo sde rgyan gyi 'grel pa/_rten cing 'brel par 'byung ba bcu gnyis 'thad par ston pa rten 'brel gyi mdo'i 'grel pa/_mtshan nyid gsum 'thad par ston pa dbus dang mtha' rnam par 'byed pa'i 'grel pa dang gsum ste brgyad do/_/kha cig slob dpon 'dis mdzad pa'i chos 
[\[152a.6\]]dang chos nyid rnam par 'byed pa'i 'grel pa dang*/_sa bcu pa'i 'grel pa la sogs pa mang du mdzad pas sde brgyad kyi grangs nges med ces dang*/_gzhan yang 'phags pa thogs med kyis mdzad pa'i rgyud bla ma'i 'grel pa sogs kyang bgrang du rung ste/_byams pa dang 'brel pa'i 
[\[152a.7\]]chos nyi shu'i grangs nges mi rigs par yang smra ba yod do/_/gnyis pa spyod pa'i cha gsal bar byed pa'i bstan bcos ni byang chub sems dpa'i sdom pa nyi shu pa la sogs pa lta bu'o/_/gnyis pa sngags kyi theg pa'i dgongs pa 'grel ba'i bstan bcos la/_rgyud 'grel ba'i thabs 
[\[152b\]]
[\[152b.1\]]kyi gdams ngag gi rnam grangs spyir bstan pa dang*/_skabs su babs pa'i rgyud kyi rnam 'grel dper mtshon pa'o/_/dang po la spyir rgyud sde rin po che 'grel ba'am bshad pa'i thabs kyi gdams ngag bsam gyis mi khyab na'ang phal cher rnam pa drug tu 'du bar bzhed do/_/de'ang 
[\[152b.2\]]'di lta ste/_gdams ngag drug gis bshad pa dang*/_rgyud gsum gyis bshad pa dang*/_bdag nyid can gsum gyis bshad pa dang*/_gnas pa bzhis bshad pa dang*/_dag pa gsum gyis bshad pa dang*/_gsang ba bdun gyis bshad pa'o/_/dang po ni/_'grel pa pos 'grel sla zhing 
[\[152b.3\]]nyan pa po rnams kyis kyang rtogs par sla ba'i phyir gdams ngag drug gis bshad pa ste/_de'ang gang brjod par bya ba'i don bshad par bya ba'i man ngag ni spyi'i don du bshad pa dang*/_sbas pa'i don du bshad pa dang*/_mthar thug pa'i don du bshad pa ste gsum dang*/_de rjod par byed 
[\[152b.4\]]pa'i sgra ni yan lag gi don gyis bshad pa dang*/_yi ge'i don gyis bshad pa dang*/_man ngag gi don gyis bshad pa ste gsum mo/_/de ltar yang dpal nam mkha' dang mnyam pa'i rgyud las/_yi ge dang ni yan lag dang*/_/bsdus pa'i don dang spyi yi don/_/sbas dang de bzhin mthar thug par/_/
[\[152b.5\]]rgyud rnams nges pa kho na yin/_/zhes so/_/de la spyi'i don zhes bya ba ni gnyis ka'i thun mong du gyur pa ste/_de la'ang pha rol tu phyin pa'i theg pa'i spyi ni/_de nas bshad pa'i byang chub phyogs kyi chos sum cu rtsa bdun dang*/_lam lnga dang*/_sa bcu la sogs pa ste/_de dag ni pha rol tu phyin 
[\[152b.6\]]pa'i lam la zhugs pa rnams kyis de dag dang mi mthun pa'i 'gyod pa bsal ba'i phyir dang*/_gsang ba sngags kyi gzhung gis brjod bya nyid du'ang bstan pa'i phyir de skad ces bya'o/_/bskyed pa'i rim pa spyi ni bum pa'i dbang dang rjes su 'brel ba yan lag dang bcas pa ste/_'di ni mchog gi 
[\[152b.7\]]dngos grub sgrub pa dang thun mong gi dngos grub sgrub pa gnyis kas slob pa'i phyir de skad ces bya'o/_/de ltar yang ye shes rdo rje kun las btus pa'i rgyud las/_ngo mtshar gyi rdo rje'i tshig thos nas smod par byed pa de rnams la mi 'gal ba'i sgo nas bshad pa ni spyi'i don to zhes dang*/_slob dpon 
[\[153a\]]
[\[153a.1\]]zla ba grags pas kyang*/_mdo sogs la ni rab zhugs pa'i/_/'gyod pa zlog par byed pa dang*/_/bskyed pa'i rim dang ldan pa dag_/spyi yi don ni yin par bshad/_/ces so/_/sbas pa'i don zhes bya ba ni/_bum pa'i dbang thob pa tsam la ma grags shing 
[\[153a.2\]]mchog dbang gong ma gsum thob pa kho na'i yul du gyur pa'i phyir de skad ces bya ste/_de la'ang thabs kyi khyad par la ltos nas rang byin gyis brlabs pa'i sbas pa zhes bya ba dang*/_dkyil 'khor 'khor lo'i sbas pa zhes bya ba gnyis te/_kye rdo rje las/_dkyil 'khor 'khor lo'i thabs 
[\[153a.3\]]dang ni/_/rang byin brlabs pa'i rim pas kyang*/_/kun rdzob don dam tshul can gyis/_/byang chub sems ni rab tu bskyed/_/ces so/_/mthar thug pa'i don zhes bya ba ni lam gang yin pa des mngon par bsgrubs pa'i 'bras bur gyur pa ste/_de la'ang spyi'i mthar thug pa ni thun mong 
[\[153a.4\]]ba'i 'bras bu kun du 'od kyi sa dang*/_sbas pa'i mthar thug pa ni gsang sngags bla na med pa'i 'bras bu rdo rje 'dzin pa'i sa nyid de/_'di nas bshad pa'i sku dang ye shes dang shes bya thams cad rang snang du mkhyen pa'i tshul la sogs pa pha rol tu phyin pa'i gzhung nas ma bshad pa'i khyad 
[\[153a.5\]]par mang du 'byung ba'i phyir mthar thug pa mtshan nyid pa ni 'di yin gyi/_snga ma ni mthar thug pa dngos nyid ma yin na'ang de dang nye ba'i phyir de skad du btags pa ste/_dper na mngon par rtogs pa'i rgyan las/_sa dgu 'das nas ye shes ni/_/gang gis sangs rgyas sar gnas pa/_/de ni 
[\[153a.6\]]byang chub sems dpa'i sa/_/bcu pa yin par shes par bya/_/zhes sa bcu pa nyid la sangs rgyas kyi sar btags pa lta bu'o/_/de dag rjod par byed pa'i sgra yan lag gi don gyis bshad pa ni/_gzhung gis dngos su bstan pa'i ming dang tshig gi rjes su 'brang nas/_'jig rten na grags 
[\[153a.7\]]pa'i ming dang*/_bstan bcos las grags pa'i ming dang*/_de dag 'jug pa'i rgyu mtshan nges pa'i tshig yod pa dang med pa skabs dang bstun pa'i bshad pa rnams dang*/_de nyid 'dus par gyur pa'i tshig gis gzhung gi don rtogs par dka' ba'i gnas rnams su tshig gi 'byed sdud dang bya ba dang byed 
[\[153b\]]
[\[153b.1\]]pa dang las kyi tshig la sogs pas rnam par phye nas seng ge'i lta stangs dang*/_sbal pa'i 'phar ba dang*/_rus sbal gyi bzhi 'gros dang*/_stag mo'i mchong stabs zhes bya ba ste rnam pa bzhi'i sgo nas gzhung gi tshig don gtan la phebs par 'chad pa'am/_yang na/_dgos pa bsdus pa'i don bcas 
[\[153b.2\]]dang*/_/tshig don bcas dang mtshams sbyor bcas/_/brgal lan bcas te bsnyad par bya/_/zhes bya ba lta bu'i tshul gyis rnam par 'grel ba'o/_/yi ge'i don gyis bshad pa ni/_gzhung tshig gis rgyu mtshan dngos su mi rnyed kyang yi ge so sor byas pas don rtogs par 'gyur ba dag la ni yi ge'i sgra las 
[\[153b.3\]]drangs te bshad pa dang*/_yi ge kha phral te bshad pa dang*/_yi ge dbyibs mthun par bshad pa'i sgo nas rnam par 'grel ba'o/_/bsdus pa'i don gyis man ngag gis bshad pa ni/_yan lag dang yi ge gnyis kas bshad du mi btub pa de bzhin gshegs pa rnams kyis mdzad pa'i brdar gyur pa mtha' dag 
[\[153b.4\]]bsdus pa'i don gyis rnam par bshad pas rtogs par 'gyur ba gang yin pa ste/_slob dpon zla ba grags pas/_ko Ta k+Sha la sogs pa'i sgra/_/'jig rten bstan bcos la med cing*/_/de bzhin gshegs pa'i brdar gyur pa/_/'di ni ji bzhin min par brjod/_/ces pa lta bu'o/_/de lta bu'i bshad par bya ba 
[\[153b.5\]]mthar thug pa dag gcig tu byas pa'i tshe lnga'am so sor byas pa'i tshe drug tu 'gyur ba la/_'chad par byed pa gsum gyis 'chad pa'i tshe na man ngag bco lnga'am bco brgyad gang yang rung ba re 'byung ba yin no/_/gzhan yang ye shes rdo rje kun las btus pa'i rgyud las/_mtha' drug gi bshad pa zhes 
[\[153b.6\]]gsungs pa'i lugs kyi gdams ngag ni 'di nyid de/_brjod bya spyi'i don gnyis su yan lag gi don gyis bshad pa na sgra ji bzhin pa'i bshad par 'gyur ro/_/sbas pa'i don du yan lag gi don gyis bshad pa na/_nges pa'i don gyi bshad par 'gyur ro/_/mthar thug pa'i don du yan lag gi don gyis bshad pa na 
[\[153b.7\]]dgongs pa can ma yin pa'i bshad par 'gyur ro/_/spyi'i don gnyis su yi ge dang man ngag gis bshad pa na sgra ji bzhin ma yin pa'i bshad par 'gyur ro/_/sbas pa'i don du de gnyis kyis bshad na drang ba'i don gyi bshad par 'gyur ro/_/mthar thug pa'i don du de gnyis kyis bshad na dgongs pa can gyi bshad par 
[\[154a\]]
[\[154a.1\]]'gyur te de ltar mtha' drug go_/yang yi ge'i don dang*/_spyi'i don dang*/_sbas pa'i don dang*/_mthar thug pa'i don te bzhi po la tshul bzhi zhes pa'i tha snyad 'byung ste bshad pa'i tshul 'di dag kyang gdams ngag drug gi nang du 'du bar 'gyur ro/_/de lta bu'i bshad thabs de dag 
[\[154a.2\]]gis rgyud 'grel ba'i tshul yang*/_gzhung gi tshig don la skabs kha cig tu ni spyi'i don dang*/_kha cig tu ni sbas pa'i don dang*/_kha cig tu ni mthar thug pa'i don du ste gang rjod par byed pa'i sgra ni yan lag gi don gtso che zhing gzhan gnyis kyang skabs kyi stobs kyis cung zad re 'jug pa dang bcas te 
[\[154a.3\]]bshad pa ni yan lag gi don gyi bshad pa'am/_yi ge'i don gyi bshad pa'am/_gzhung thad so'i bshad pa'am/_yongs su grags pa'i bshad pa zhes bya'o/_/khyad par gzhung gi tshig 'ga' zhig tu/_gang zag pha rol tu phyin pa dang mthun pa la dga' ba dang*/_bskyed pa'i rim pa la dga' ba 
[\[154a.4\]]rnams la spyi ltar yang bshad do/_/zab mo la mos pa rang gi lus la dga' ba dang chags can phyag rgya'i rnal 'byor la dga' ba rnams la tsaN+Da lI dang dkyil 'khor 'khor lo ltar yang bshad do/_/rtogs pa dang ldan pa spyi blos mos pa yul du bya ba'i phyir dang rtogs pa dang ldan pa ye shes dpe'i tshul 
[\[154a.5\]]gyis rtogs par bya ba'i phyir mthar thug pa'i don du bshad pa ste de dag ni rgyud don yid bzhin gyi nor bu lta bu'i bshad pa zhes bya ba ste/_'di ni 'jigs bral rnal 'byor gyi dbang phyug chen po brgyud pa dang bcas pa rnams kyi bshad srol thun mong ma yin par 'dod do/_/gnyis pa ni/_sems kyi rgyud rgyun chags pa zhig 
[\[154a.6\]]gtan la dbab pa la dgongs nas rgyud gsum gyis bshad pa ste/_gsang ba 'dus pa las/_rgyud ni rgyun chags zhes bya ste/_/rgyun de rnam pa gsum du 'gyur/_/gzhi dang de yi rang bzhin dang*/_/mi 'phrogs pa yis rab phye ba'o/_/rang bzhin rnam pa rgyu yin te/_/gzhi ni thabs zhes bya ba yin/_/de bzhin mi 'phrogs 
[\[154a.7\]]'bras bu ste/_/gsum gyis rgyud kyi don bsdus pa'o/_/zhes gsungs pa ltar te/_de'ang rgyu'i rgyud ni sems can thams cad kyi chos nyid rang bzhin gyis rnam par dag pa dang chos can phung po dang khams dang skye mched kyi chos sam lus dang ngag dang yid kyi chos ji ltar gnas pa rnams so/_/thabs kyi rgyud ni 
[\[154b\]]
[\[154b.1\]]smin par byed pa'i dbang dang grol bar byed pa'i lam 'khor dang bcas pa rnams so/_/'bras bu'i rgyud ni thabs de la goms par byas pas mchog dang thun mong gi dngos grub grub par gyur pa gang yin pa ste/_gzhi dang lam dang 'bras bu'i rgyud kyi mngon par rtogs pa gsum du rgyud kyi tshig don ma lus 
[\[154b.2\]]pa bsdus nas gang zag gcig 'tshang rgya ba'i nyams len du sbyar ba'i bshad pa ste/_tshul 'dis kyang rgyud gsum po gnas skabs gang dang gang du bab par de dang der 'grel ba dang*/_tshig 'ga' zhig tu rgyud gsum dang ldan par 'grel pa gnyis ka 'byung ba yin no/_/gsum pa ni/_dbang lam du bya ba'i phyir 
[\[154b.3\]]bdag nyid can gsum gyis bshad pa ste/_nam mkha' dang mnyam pa'i rgyud las/_sngags dang dbyibs dang chos bdag nyid/_/sbyor ba rnam pa gsum gyis ni/_/srid pa'i nyes pas mi gos shing*/_/rgyud kyi don la 'jug par bya/_/zhes gsungs pa'i don ni lus dang ngag dang sems dang rlung ste rgyu rnam pa bzhi yod pa dang*/_
[\[154b.4\]]de bzhin du dbang bzhi dang lam bzhi dang 'bras bu bzhi yod pas rim pa ltar dbyibs kyi bdag nyid dang*/_sngags kyi bdag nyid dang*/_dbang chos kyi bdag nyid dang*/_mthar thug chos kyi bdag nyid de rnam pa bzhir 'gyur na'ang dbang chos dang mthar thug chos gnyis gcig tu byas pa'i bdag nyid can gsum ste/_de dag gis 
[\[154b.5\]]rgyud 'grel pa la'ang bdag nyid can gsum gang du bab pa'i skabs so sor bshad pa dang*/_sngags dang dbyibs dang chos gsum tshang ba'i tshig re re la'ang rgyu dang dbang dang lam dang 'bras bur sbyar te bshad pas bshad pa'i thabs bcu gnyis sam chos gnyis so sor byas pa na/_bcu drug tu bshad 
[\[154b.6\]]par yang 'gyur ro/_/bzhi pa ni/_'bras bu sku bzhi lam du bya ba'i phyir gnas pa bzhis bshad pa ste/_dpal nam mkha' dang mnyam pa las/_gong bu chu dang gzugs su bcas/_/de bzhin gzugs las 'das pa dang*/_/gnas pa rnam pa bzhi ru ni/_/rgyud rnams nges pa kho na yin/_/zhes gsungs pa ltar longs 
[\[154b.7\]]spyod rdzogs pa'i sku ni gong bur gnas pa dang*/_chos kyi sku ni chur gnas pa dang*/_sprul pa'i sku ni gzugs su gnas pa dang*/_ngo bo nyid kyi sku ni gzugs las 'das par gnas pa ste/_'bras bu gnas pa bzhi yin pa ltar sbyang gzhi la'ang mngal skyes kyi 'gro ba'i dbang du byas na nying mtshams sbyor ba dang*/
[\[155a\]]
[\[155a.1\]]mngal gyi gnas skabs lnga dang*/_'tsho ba'i gnas skabs dang*/_'chi ba'i gnas skabs te gnas pa bzhi dang*/_de bzhin du gsang dbang dang rang byin gyis brlabs pa la sogs pa'i smin par byed pa dang grol bar byed pa dag la'ang gnas pa bzhi ste/_lam bzhi po'i nang gses 
[\[155a.2\]]kun du yang gnas pa bzhi bzhi yin no/_/'di dag gis rgyud 'grel ba la'ang gnas pa bzhi'i sgo nas gzhung tshig so so'i skabs su bshad pa las/_tshig re la gnas pa bzhi bzhi sbyar ba med kyang rgyu dang lam dang 'bras bu'i gnas pa gsum gzhung tshig gcig la sbyar du mi rung ba med pa'i phyir ro/_/
[\[155a.3\]]lnga pa ni/_spang bya mi mthun pa'i phyogs spang ba'i phyir dag pa gsum gyis bshad pa ste/_kye rdo rje las/_nges par dngos po thams cad kyi/_/dag pa de bzhin nyid du brjod/_/phyi nas re re'i dbye ba yis/_/lha rnams kyis ni brjod par bya/_/rang rig bdag nyid dag pa nyid/_/dag 
[\[155a.4\]]pa gzhan gyi rnam grol yin/_/zhes pa ste/_rgyu'i rgyud ngo bo nyid kyi dag pa gsum dang*/_thabs kyi rgyud dri ma sbyong byed kyi dag pa gsum dang*/_'bras bu'i rgyud dri ma dang bral ba'i dag pa gsum ste/_'di dag gis rgyud 'grel ba'i tshul yang rgyud gsum so so'i thad sor bshad pa las tshig re 
[\[155a.5\]]la dag pa gsum ga sbyar du mi btub na'ang tshig re la rgyud gsum tshang ba nyid du bshad par bya ba yin no/_/drug pa ni/_snod dang mi ldan pa la gab cing gsang ba'i don du gsang ba bdun gyis bshad pa ni/_dpal yang dag par sbyor ba'i rgyud las/_gsang ba ni mi gsal ba'o/_/gsang ba ni de kho na nyid mdor 
[\[155a.6\]]bstan pa'o/_/gsang ba ni sa bon lnga'o/_/gsang ba ni dam pa'i dngos po sbas pa'o/_/gsang ba ni gsang ba'i pad+ma'o/_/gsang ba ni lte ba'i dga' ba'o/_/gsang ba ni thams cad du 'gro ba bsdus pa'o/_/gsang ba ni bde ba mtha' yas pa ste rgyud kyi gzhung gi bshad pa'o zhes 
[\[155a.7\]]gsungs so/_/de'ang 'dir gsang ba brgyad du gsungs kyang*/_rgyud de nyid las/_gsang ba'i sgra ni bdun pa ste/_brgyad pa ni brjod du med pa'i mtshan nyid do zhes gsungs pas/_thog ma dang tha ma'i gsang ba gnyis rtogs bya dang rtogs pa gnyis gnas lugs la ngo bo dbyer med pa'i 
[\[155b\]]
[\[155b.1\]]phyir gsang ba bdun du nges pa ste/_de dag kyang rim pa ltar smin par byed pa dang*/_bskyed pa'i rim pa dang*/_rtogs pa'i lta ba dang*/_pho nya dang*/_rang byin gyis brlabs pa dang*/_lam gyi yan lag rnams bstan te/_'di dag gis rgyud 'grel ba'i tshul yang gzhung thams cad gnas 
[\[155b.2\]]skabs gang dang gang du 'brel bar thad sor bshad pa kho na las mi 'byung ba yin no/_/de lta bu'i bshad pa'i thabs 'di dag dang*/_slob dpon mi thub zla ba'i rgyud don yan lag lnga'i bshad pa zhes bya ba dang*/_gsang ba 'dus pa'i bsnyen sgrub yan lag tu bcas pa dang*/_bde 
[\[155b.3\]]mchog nyung ngu'i gsang ba rnam pa gsum rnams phal cher mtshungs par bshad do/_/gzhan yang ye shes rdo rje kun las btus pa'i rgyud las rgyan bdun zhes bshad pa'i nang gses kyi mtha' drug dang tshul bzhi zhes pa'i bshad pa'i srol rnams kyang gdams ngag 'di dag tu don 
[\[155b.4\]]gyis ma 'dus pa med par gsungs so/_/de dag gis ni rgyud sde rin po che spyir 'grel ba'i tshul gyi rnam par gzhag pa cung zad cig bstan pa yin la/_bye brag tu nang gses kyi rgyud sde rin po che re re la'ang thabs kyi rgyud dang*/_shes rab kyi rgyud dang*/_gnyis su med pa'i rgyud dang*/_
[\[155b.5\]]de bzhin du bya ba'i rgyud dang*/_spyod pa'i rgyud dang*/_rnal 'byor gyi rgyud la sogs pa rgyud sde tha dad pa'i rjes su 'brangs nas rnam par 'grel pa'i tshul tha dad pa shin tu mang bar 'byung ste/_de dag ni 'dir bshad kyis ldang ba med pa'i phyir/_rgyud kyi rnam 'grel so so'i steng du 
[\[155b.6\]]legs par brtags pas shes par 'gyur ro/_/gnyis pa skabs su bab pa'i rgyud kyi rnam 'grel dper mtshon pa ni/_de ltar ji skad bshad pa'i rgyud don 'grel par byed pa'i man ngag de dag ci rigs pa la brten nas zab pa dang rgya che ba'i rgyud don rnam par bkral ba'i 
[\[155b.7\]]bstan bcos rnal 'byor bla na med pa'i skor la/_gnyis su med pa'i rgyud kyi rgyal po kye rdo rje rtsa ba'i rgyud dang*/_bshad pa'i rgyud kyi 'grel pa byang chub sems dpa' phyag na rdo rjes mdzad pa dang*/_dka' 'grel pad+ma can dang*/_kau mu ti la sogs pa dang*/_rdo rje gur 
[\[156a\]]
[\[156a.1\]]kyi dka' 'grel dang*/_saM pu Ta'i 'grel pa man ngag gi snye ma la sogs pa dang*/_dus kyi 'khor lo'i 'grel pa dri ma med pa'i 'od la sogs pa lta bu'o/_/shes rab kyi rgyud la bde mchog rtsa ba'i rgyud kyi stod 'grel byang chub sems dpa' 
[\[156a.2\]]phyag na rdo rjes mdzad pa dang*/_dka' 'grel rin po che'i tshogs dang*/_dpa' bo yid 'ong dang*/_mkha' 'gro rgya mtsho'i rgyud 'grel la sogs pa lta bu'o/_/thabs kyi rgyud la gsang ba 'dus pa 'phags pa'i skor la rgyud 'grel sgron ma gsal ba dang*/_sbyor ba yan 
[\[156a.3\]]lag drug pa'i 'grel pa la sogs pa dang*/_ye shes zhabs kyi skor la rgyud 'grel slob ma la phan pa la sogs pa lta bu ste/_de dag spyi'i dgongs 'grel du gyur pa sgrub pa'i thabs dang dkyil 'khor gyi cho ga yan lag dang bcas pa rnams lta bu'o/_/rgyud sde 'og ma'i skor 
[\[156a.4\]]la rnal 'byor gyi rgyud la de kho na nyid bsdus pa'i rgya cher bshad pa la sogs pa dang*/_spyod pa'i rgyud la rnam par snang mdzad mngon par byang chub pa'i rgyud kyi 'grel pa la sogs pa dang*/_bya ba'i rgyud la bsam gtan phyi ma'i rgyud kyi 'grel pa la sogs pa rgyud so so dang spyi'i 'grel 
[\[156a.5\]]pa sgrub pa'i thabs dang dkyil 'khor gyi cho ga yan lag dang bcas pa rnams lta bu'o/_/de dag gis ni bka' lung gi dgongs pa rnam par 'grel ba'i rnam par gzhag pa la sogs pa mdo tsam re zhig brjod zin to/_/'dir smras pa/_srid [(*]sh+lau ka dgu po zung ldan gyi rgyan gyi bye brag las 'byung ba/[)]zhir bkra shis sgrub pa chos kyi dbyangs/_/
[\[156a.6\]]dbyangs mchog dkyil 'khor rdzogs pa'i gdangs nyid du/_/du ma'i mos par tha dad ston pa'i mchog_/mchoMg gi yon tan mthar phyin shAkya'i gtso/_/gtso bo 'jig rten gtso bos phyag byas pa'i/_/gsung rab gnyis med gsung dang dgongs 
[\[156a.7\]]gcig tu/_/ji bzhin sgra dang jiM bzhin min pa sogs/_/legs par mkhyen don legs 'doms rgyal ba'i sras/_/bden mthong rang stobs shing rta'i srol phye'am/_/gzhan gyi gzhung don la brten 'grel yang rung*/_/thams cad shes bya'i gnas kun 'chad pa la/_/thams 
[\[156b\]]
[\[156b.1\]]cad mkhyen pa nyid dang mtshungs par smra/_/smra mchog smra ba'i nyi ma gang dag gis/_/legs bshad legs par gdams pa'i snang ba che/_/'jaMg rten 'jaMg rten 'das pa'i ngo mtshar 'phrul/_/ji snyed jaM bzhin ston pa 'di rmad byung*/_/phyogs bral bde gshegs 
[\[156b.2\]]gshegs pa'i lam po che/_/rnam gnyis dngos grub grub pa'i thugs kyi bcud/_/lnga rig mkhas dbang dbang pos bshad bya ba/_/legs pa'i lam 'gro 'gro ba'i mig 'di yin/_/brgya lam skye ba'i phreng bar mjal dka' dka'/_/mjal ba snying po kun gyis rab lci lci/_/mchog 
[\[156b.3\]]tu rnam grol snying pos ches brling brling /_/sbyin 'di thob pa'i skal ba rmad byung byung*/_/yang yang skye bar sbyangs pa'i blo gros kyis/_/gsal gsal yang dag rtogs nas gsungs pa'i chos/_/yang yang dpyad pa gsum gyis dag gyur pa/_/rang rang mos pa blangs don mi chung 
[\[156b.4\]]grang*/_/kun phan gzhon nu rtse dga' dran pa yis/_/kun nas 'od kyi sor mo rab brkyangs nas/_/kun+da'i 'dab ma nas bzung 'byed pa'i tshe/_/kun dga'i 'dzum brgya grol la su yis 'gog_/smra mchog rnams kyi bka' don bkral ba'i tshul/_/tshul lugs mang 
[\[156b.5\]]po'i khyad par mdo tsam du/_/du ma'i lung las nye bar 'phos pa'i dbyangs/_/dbyangs kyi rgyal mo'i glu yi spun zlar blangs/_/rjod byed [(*]rab rtog las sems ldan rab rtog[ )]snyan pa'i /_gdangs las chos kyi don/_/ci yang 'dren pa'i mtshar la ma bzod par/_/yid 'phrog sgra ngan spangs pa mtho ris su/_/bros te rang gi gling bur 
[\[156b.6\]]bshung pa 'dra/_/thams cad mkhyen pa chen po nyi ma'i gnyen gyi bka' lung spyi dang bye brag gi dgongs don rnam par 'grel pa'i bstan bcos gangs can pa'i skad du 'gyur ro 'tshal gyi chos sbyin rgyun mi chad pa'i ngo mtshar 'phrul gyi phyi mo rdzogs ldan bskal 
[\[156b.7\]]pa'i bsod nams kyi sprin phung rgyas par dkrigs pa'i tshul las brtsams pa'i gtam ngo mtshar chu gter 'phel ba'i zla ba gsar pa las/_'grel tshul nges pa'i ched du bstan bcos kun gyi rnam par gzhag pa'i sarga ste bzhi pa'o//_//
[\[157a\]]
[\[157a.1\]]d+harmot+tarAnan+dadadAtiloket+yAgomahAram+b+hamahAtsad+hIrakr-it+temahAsatwabatIdzinAnAMkarmAr+NabAbash+yabikurbaNaiwaM/
[\[157a.2\]]@#/_/[(]yan lag gcig pa'i gzugs can/[) ]chos mchog kun du dga' ster 'jig rten na/_/brtan byed rtsom pa che dang gtong ba che/_/snying stobs che ldan de dag rgyal rnams kyi/_/phrin las rgya mtsho'i rnam 'phrul nges pa nyid/_/
[\[157b\]]
[\[157b.1\](*]gzugs can las ma bsdus pa/[)]sde bzhi'i snye ma dud pa'i tshal du stobs kyi shing rtar yang dag 'dzegs/_/bsdu dngos bzhi yi 'khor lo'i 'gros mdzes snying rje'i gdung skyob dkar po yis/_/'jig rten khams su rdzogs ldan chos kyi grib ma yid du 'ong 'jo ba/_/chos dang srid par dge ba'i rgyal srid cig car skyong ba'i 
[\[157b.2\]]mi bdag yod/_/[(]ma bsdus pa'i gzugs can/[)]je mtho'i rigs kyi sa bon ma rmas pa/_/bde bar 'gro ba'i zhing sar btab pa las/_/lus can yongs kyi mnyes gshin zla med pa'i/_/skyes bu dam pa'i lo tog ci yang legs/_/[(*]yon tan lhan cig brjod pa la chos kyi dpes brling ba/[)]de de'i rgyud du 'bab stegs legs byas pa'i/_/bzhin
[\[157b.3\]]bzang lang tsho gsar bu'i dpal nyid dang*/_/mnyam du sgyu rtsal kun la rab sgrin pa'i/_/gtam snyan dang po'i pho nya bzhin du rgyu/_/[(*]rgyu'i rgyan las thob par byed pa/[)]'ga' zhig rnam pa thams cad mkhyen pa'i rgyu/_/blo ldan rnams kyi 'jug ngogs shes 
[\[157b.4\]]bya'i gnas/_/grangs med spro ba mchog gis rab sbyangs pas/_/mkhas dang grub pa'i rtse mor ma phyin su/_/[(*]rig byed kyi lo rgyus las drangs pa'i mtha' dag gzugs can/[)]zab brling gzhon nu'i brtul zhugs 'chang ba 'ga'/_/bstan jus rma bya'i theg pa la chibs nas/_/las dbang sha za'i mdung rnon thogs pa'i 
[\[157b.5\]]mdun/_/'tshe byed pa sangs slob mas ci ste tshugs/_/[(*]zol bstod las dpa' ba phun sum tshogs pa/[)]rnam 'dren bstan pa skyong bar tshe ring lhas/_/bskos pa'i mi bdag khyod kyi mthu chen pos/_/mi bdag gzhan gyi grags pa zil gnon pa'i/_/thub chod las 'di chos la rigs 
[\[157b.6\]]sam ci/_/[(*]gzugs can las mtha' dag gzugs/[)]bsod nams gser gyi sgo nga'i sbubs yangs nas/_/legs 'khrungs mi yi rje bo 'jig rten mgoMn/_/gtsug lag rig byed 'chad pa'i dang po de/_/chab srid 'jig rten mdzes pa'i dpal du byon/_/[(*]don gzhan bkod pa las khyad par la gnas pa/[)]lhag pa'i lhas bskyed blo
[\[157b.7\]]gros dkyil 'khor du/_/rig pa'i gzhung brgya song yang khengs pa ci/_/che ba'i rgya mtsho nyid du dag byed ma/_/mtha' dag phyin pas ngoms pa nam zhig mthong*/_/[(]rkang pa dang po dang gsum par yod pa chod pa'i zung ldan/[)]rgyal ba'i phrin 
[\[158a\]]
[\[158a.1\]]las bar chad med sa bon/_/'dzam gling yangs ma'i mngal du legs bzung ba/_/rgyal ba'i sras su nges par zlos pa la/_/bla ma che zhes phyogs kyi blo ldan smra/_/[(*]dga' ba las dngos thob/[)]'jig rten kun dga' 'byung ba'i phrin las kyis/_/rgya mtsho'i ska rags ldan par mdzes khyod ni/_/
[\[158a.2\]]srid pas thob pa'i dga' ba mtha' yas 'di/_/nyid las gzhan pa'i drin gyis ci ste thob/_/[(*]gzugs can las ldan pa/[)]snga na med pa'i bde skyid me tog 'dab/_/'dzum ldan grags pa dge ba'i rkang drug gi_/glu snyan 'bum du 'byin pas bod chen po/_/legs ldan dpyid kyi dpal des mdzes 
[\[158a.3\]]par byas/_/[(*]ldog pa can las gnyis kyi ldog pa/[)]che ba'i khengs ldan mang po'i thor tshugs rtse/_/mdzes byed gang gi zhabs dang rtsa lag 'tsho/_/dri bzang khang pa drod kyi reg pas rnyings/_/khyod zhabs mdzes pa'i lang tsho yol ba med/_/[(*]bsnyon dor las chos la bsnyon pa/[)]bka' lung yi ge'i gzugs su 'khrungs pa res/_/'gro ba'i 
[\[158a.4\]]mi bde bcil ba sngon las mthu/_/ma yin zug rngu thams cad 'byin byed pa'i/_/sman mchog stong gi thigs pas bran par nges/_/[(*]ting nge 'dzin gyi rab rtog la dpe'i rgyan gyis mdzes pa/[)]rnam 'byed blo gros 'bar ba'i lce bzhin du/_/g.yo ba de mthong shes bya'i dngos po dag_/rang gi brtan 
[\[158a.5\]]pa za phyir glal snyam du/_/skrag ste rang bzhin mngon sum bstan pa 'dra/_/[(*]rgyu'i rgyan las rigs 'bras/[)]phyogs dang phyogs bral dag gi rgyal rigs la/_/bsngags pa'i snyan dngags glu ru blangs rnams kyang*/_/'di na snying rje'i bdag nyid bzhugs gang gi_/che ba'i yon 
[\[158a.6\]]tan brjod pa'i 'phrin du byung*/_/[(*]gzugs can las ldan pa/[)]mi dman bsod nams yangs pa'i dga' tshal du/_/srid gsum 'byor pa yongs su spungs pas kyang*/_/bye ba brgya stong cha shas phod min pa'i/_/legs byas chos kyi sdong po 'di 'khrungs so/_/[(*]gzugs can las mi mnyam pa/[)]mthong ba'i chos kyi phan pa nyi tshe yang*/_/che bar 
[\[158a.7\]]sgro btags tshig gi sbun ma de/_/'ud chen rlung gi rta la bskyon nas ni/_/bsngags pa dbyangs su brjod dang ci zhig mtshungs/_/[(]bai dar+b+ha'i mdzes pa'i yon tan bsngags pa la sbyar ba/[)]sems rgyud la zhen rnam par gnag pa'i dri/_/gnyen po chung ngu yis kyang 'jig pa'i chos/_/
[\[158b\]]
[\[158b.1\]]legs par byin pa'i bka' drin gzugs can du/_/grub na srid pa gsum du cang chud dam/_/[(*]snyam sgra can gyi rab rtog[)]legs byas pha rol mthong dka' mi bdag gi/_/rtogs brjod mtha' yas tshig tu 'khrungs pa'i tshad/_/'jal byed khur chen khyer ba'i gnyis las 'thung*/_/rab tu brtan de srid pas sprul lam snyam/_/
[\[158b.2\](*]mtshungs pa gsal byed kyi dpe/[)]'on te che ba'i char las gzhan gyis gsos/_/ngoms par btung bas rgyas pa'i dbyangs bzhin du/_/legs par brtags pa'i mthong don cung zad cig_/tshig tu bsdebs pa 'di la dga' bas nyon/_/spyi don lnga pa bstan pa gnas pa'i ched du dgongs 'grel par du sgrub par 
[\[158b.3\]]bskul ba la/_gang gis bskul ba bstan pa'i sgron ma chen po'i khyad par dang*/_gang la bskul ba bstan pa'i rtsa lag chen po'i khyad par ro/_/dang po la ngos gzung ba dang*/_de'i che ba'i yon tan gyi khyad par brjod pa gnyis las/_dang po bstan pa'i sgron mar gyur pa'i skyes bu dam pa 
[\[158b.4\]]ni spyir stobs bcu mnga' ba'i bstan pa rin po che gang dang gang du dar ba de dang de dag gi phyogs dang phyogs bral kun du mdzes par byed pa'i bstan 'dzin gyi skyes bu chos bzhin du smra zhing chos bzhin du mdzad pa gang dag 'byon par 'gyur ba ston pa thub pa'i dbang po nyid kyis lung bstan pa'i skyes bu dam pa ste/_de 
[\[158b.5\]]la'ang dbye na/_'byon 'gyur gyi skyes bu dam pa gang dag yin pa de dag gi mtshan nas dngos su smos te lung bstan pa dang*/_brgyud nas ni/_dper na/_ba tsha chu klung gi mdo las/_snga brgya tha mar gyur pa'i tshe/_/nga nyid slob dpon gzugs kyis gnas/_/nga yin snyam du yid byos la/_/de tshe de la gus pa skyed/_/
[\[158b.6\]]ces gsungs pa ltar ston pa rang gi mkhyen brtse nus pa rgya mtsho chen po'i rnam par 'phrul pa'i sgyu 'phrul gyi drwa ba nyid du lung bstan pa'i skyes bu dam pa rgyal ba'i bstan pa rin po che skyong ba la thugs rtse gcig tu phyogs pa grangs med pa dag 'byon par gsungs pa las/_'dir skabs su bab pa ni phyi ma ste/_de la yang 
[\[158b.7\]]'dir rdo rje 'chang kun dga' bzang po'i chos kyi khri chen po la mnga' gsol ba'i gdan rabs sum cu par gyur pa 'jam pa'i dbyangs bkra shis lhun grub grags pa'i rgyal mtshan dpal bzang po pa zhes yongs su grags pa de nyid do/_/gnyis pa ni/_'dis sngon gyi skye ba ji ltar bzhes pa'i dbang du bgyis na/_'phags 
[\[159a\]]
[\[159a.1\]]pa'i yul gyi paN+Di ta mang po'i gtsug gi nor bu lta bur gyur pa dpal dI paM ka ra shrI dz+nyA na'i rnam par 'phrul pa nyid du dngos dang mngon par shes pa'i me long sgrib pa med pa thogs pa 'ga' zhig gis kyang lung bstan pa dang*/_bar skabs su'ang rje btsun dam pa nyid kyi nyams kyi snang 
[\[159a.2\]]ba la rgya gar rdo rje gdan gyi mkhan po mdzad pa'i sngon gyi skye ba dran pa byung ba dang*/_gangs ri'i ljongs 'dir yang bka' gdams pa'i dge ba'i bshes gnyen chen po zhig gi skye ba blangs par gsungs pa dang*/_e waM chos ldan gyi gdan rabs bcu bzhi pa mkhan po rin po che dpal ldan don grub ste/_
[\[159a.3\]]de la sogs pa mkhas pa dang grub pa'i yon tan brnyes pa mang po'i sku'i skye ba lu gu rgyud du bzhes nas/_dus de dang de dag tu 'gro ba rgya mtsho'i don mtha' yas par mdzad pa zhig go/_/skye ba 'dir yang gzhung lugs mang po'i don la legs par sbyangs pas/_chos dang chos ma yin pa rnam par 
[\[159a.4\]]dpyod pas log par smra ba gzhan tshar gcod pa la shin tu mkhas shing*/_nang du gsang sngags rdo rje theg pa'i sngags kyi rig pa grub pas rtogs pa'i yon tan bsam gyis mi khyab pa la dbang 'byor ba'i rdo rje slob dpon chen por gyur pa'o/_/bye brag tu 'dzam bu'i gling 'dir thub pa'i rgyal 
[\[159a.5\]]tshab kyi mchog tu gyur pa'i skyes bu chen po rdo rje 'chang kun dga' bzang po zhes rgyal ba nyid kyi zhal sgo nas tshangs pa'i gsung dbyangs yan lag drug cu'i sgra las lung bstan pa'i skyes bu dam pa ste/_de'ang gang las lung bstan pa yin snyam na/_'phags pa dge ba'i rtsa ba yongs su 'dzin 
[\[159a.6\]]pa byang chub sems dpa'i sde snod kyi mdo las/_de tshe 'jig rten mgon po'i sprul pa sprul/_/de tshe dge slong kun dga' bzang po 'byung*/_/tshul khrims kyis kyang khyad par 'phags gyur la/_/thos pa mang zhing pha rol phyin pas 'phags/_/thabs dang shes rab la ni shin tu bslabs/_/
[\[159a.7\]]de dag chos kyi sems rgyud brjed mi 'gyur/_/rtag tu 'phags pa rnams dang 'grogs par 'gyur/_/dpa' bo de yi yon tan gang yod pa/_/mang du thos kyang mthar thug 'gyur ba med/_/dpa' bo shin tu gnas pa de yi ming*/_/de tshe bud med gang gis thos gyur pa/_/de 
[\[159b\]]
[\[159b.1\]]ni phyin chad bud med dngos mi 'gyur/_/de ltar rtsi sman 'dra ba'i mi des ni/_/ming gi 'ang sangs rgyas mdzad pa byed par 'gyur/_/de tshe phyogs bcu dag tu bsgrags pa na/_/dpa' bo de yi ming ni sus thos pa/_/de yi ming gis las ni de byed de/_/bud med gang zag la ni reg mi 
[\[159b.2\]]'gyur/_/gang gis mthong dang bsti stang byed ci smos/_/des na rgyal bas dge slong gang sprul pa/_/kun dga' bzang po zhes ni bya ba des/_/rgyal bas de skad bsgrags pa de 'dra ba/_/byang chub bzhugs pa ci mchis de la zhus/_/kun dga' bzang po go cha dpa' bo'i 
[\[159b.3\]]ming*/_/'jig rten khams 'dir yongs su bsgrags pa na/_/gang dag phyi dus dge slong rnams 'byung ba/_/rtsub dang gtum dang shin tu rtsub pa yi/_/dge slong gzhan gyis 'di la rtsod par 'gyur/_/chos 'di rgyal bas gsungs pa ma yin zhes/_/'jig rten phyin ci log 
[\[159b.4\]]la kun dgar ltos/_/de phyir snyigs ma'i dus na de dag ni/_/nga dang lhan cig sangs rgyas zhing du lhags/_/nga yi byang chub mchog 'di thob gyur kyang*/_/de tshe sems can lta can spro ba med/_/phyi dus 'jigs pa chen po de yi tshe/_/srog kyang btang nas de bzhin bya snyam ste/_/
[\[159b.5\]]nga yi chos mchog spel zhing 'dzin par byed/_/kun dga' bzang skyong rin chen 'byung gnas dang*/_/dkon mchog 'byung gnas dang ni ded dpon bzang*/_/yon tan sbas pa mkhas dang de bzhin du/_/dpa' bo bzang stobs gang yin de la ltos/_/kun dga' gang su dag gis de dag 
[\[159b.6\]]mthong*/_/gang dag su yis ming yang thos gyur pa/_/de dag nam yang byang chub dogs pa med/_/de dag nam du'ang log par ltung mi 'gyur/_/de dag thams cad brtson pas tshogs pa yin/_/de dag thams cad tshogs par shes par 'gyur/_/zhes gsungs/_yang dam 
[\[159b.7\]]chos pad+ma dkar po las/_ngas ni dge slong dge 'dun mos par byas/_/kun dga' bzang po nga yi chos 'dzin pa/_/bde gshegs bye ba drug cu mchod byas nas/_/ma 'ongs dus kyi tshe na rgyal bar 'gyur/_/de yi ming ni rgya mtsho blo 'dzin te/_/mngon par shes thob ces kyang de na grags/_/
[\[160a\]]
[\[160a.1\]]lta na sdug pa yongs su dag pa'i zhing*/_/ma bsnyal rgyal mtshan rgyal ba'i ba dan no/_/byang chub sems dpa' gang+gA'i ji snyed der/_/de bas lhag pa yongs su smin par byed/_/rgyal ba de ni rdzu 'phrul che bar 'gyur/_/phyogs bcu'i 'jig rten du ni sgra yang 
[\[160a.2\]]bsgrags/_/de yi tshe yang dpag tu med par 'gyur/_/'jig rten rnams na phan zhing brtse phyir gnas/_/skyob pa de ni mya ngan 'das 'og tu/_/nyis 'gyur de yi dam chos gnas par 'gyur/_/de nas gzugs brnyan de yi nyis 'gyur du/_/gnas te rgyal ba de yi bstan pa la/_/de na 
[\[160a.3\]]sems can gang+gA'i bye ma snyed/_/sangs rgyas 'byung ba de la rgyu yang bskyed/_/ces so/_/de ltar sa'i steng thams cad du yongs su grags pa'i skyes bu chen po de nyid kyi lugs srol dri ma med par smra ba'i gdan rabs kyi khri la zhabs kyi 'khor lo rnam par bkod pa'i bstan pa'i mnga' bdag chen 
[\[160a.4\]]po nyid du gyur te/_der chos kyi khri la bzhugs nas kyang bgrang gzhi gsum gyi bar du bstan pa'i bya ba rgya chen po'i khur khyer ba'i sgo nas sdom pa gsum gyi phrin las bzang po gang+gA'i rgyun chen po bzhin du rnam par spros te/_de'i rgyun yang nam mkha' ji srid kyi bar du gnas par byed pa'i slob ma'i 
[\[160a.5\]]tshogs dpag tu med pa bskrun no/_/slar yang bod chen gyi ljongs 'dir skye ba nas skye ba'i phreng bar las bzang dang smon lam gyi sa bon legs par bzung ba'i dpal sa'i steng gi chos rgyal chen po sde dge bstan pa tshe ring yab sras rnams kyis spyan drangs pa ltar ljongs 'dir byon te mi bdag chen 
[\[160a.6\]]pos rigs kyi cod paN gcig pu bar mnga' gsol lo/_/de nas brtsams te dpal sa'i dbang phyug sde dge rgyal po yab sras rnams dang mnga' 'og tu gtogs pas mtshon te/_yangs pa'i 'jig rten khams kyi 'gro ba rgya mtsho smin grol gyi lam la bkod pa dang*/_rgyal ba'i bstan pa la bya ba 
[\[160a.7\]]yang dag par byas so/_/de dag gi tshul rgyas pa ni de nyid kyi rnam par thar ba dpag bsam gyi ljon pa zhes bya ba las 'byung ba ltar shes par bya ba las 'dir ma spros so/_/de ltar mchod yon nyi zla zung du 'grel pa ltar bzhugs shing chos dang srid kyi phrin las rab tu rgyas par gyur pa'i dus der mkhan po 
[\[160b\]]
[\[160b.1\]]chen po de nyid nas dgongs 'grel 'gyur ro 'tshal gyi chos kyi sbyin pa mi zad pa'i rgyun gyi phyi mo 'di dag par du bsgrub par bskul te/_de'ang 'di skad du bka' stsal pa thos te/_deng sa skyong bstan pa'i rtsa lag chen po dri ma med pa'i rigs sras kyi phreng ba dang bcas pa'i phrin las kyi gtso bo rgyal ba'i 
[\[160b.2\]]gsung rab 'gyur ro 'tshal par du bsgrub pa la sogs pa'i bgyi ba bla na med pa gang dag mthar phyin pa ni shin tu rjes su yi rang bar gyur cing*/_slar yang rgyal ba'i bka' don yang dag par gsal bar byed pa la ni dgongs 'grel rin po che 'phags pa'i yul nas gangs can pa'i brda'i lam 
[\[160b.3\]]du 'gyur ro 'tshal 'di dag la rag las pa dang*/_'di dag gnyis ka gang du bzhugs pa de na lung gi dam pa'i chos yongs su rdzogs par gnas par 'dod pa dang*/_'di dag bzhugs pa la brten nas 'jig rten gyi khams su sangs rgyas bcom ldan 'das kyi bstan pa yun du gnas 
[\[160b.4\]]pa'i rgyur 'gro ste/_ji skad du/_chos rnams thams cad bka' dang bstan bcos gnyis su 'dus/_/legs par gsungs dang de yi dgongs 'grel bcas/_/de yi dbang gis shAkya'i bstan pa 'di/_/'jig rten khams su yun ring gnas par 'gyur/_/zhes bya ba la 
[\[160b.5\]]sogs pa'i phan 'dogs rgya chen po 'byung ba'i tshul gyis spro ba bskyed pa sngon du 'gro ba'i bka' stsal dam pa tshangs pa'i dbyangs su bsgyur ba gang dag thos pa'i mod la/_mi bdag chen po sras dang bcas pa'i thugs la snga na ma mchis pa'i spro ba mchog gi rgya mtsho rnam par rgyas pa'i rlabs phreng gi rtse 
[\[160b.6\]]mo tshangs pa'i 'jig rten gyi bar du lud pa snyam byed pa de lta bu'i tshul gyis bskul bar mdzad do/_/gnyis pa gang la bskul ba bstan pa'i rtsa lag chen po'i khyad par la'ang ngos bzung ba dang*/_de'i che ba'i yon tan gyi khyad par brjod pa gnyis las/_dang po ni/_spyir dzam+bu'i gling gi bstan pa'i 
[\[160b.7\]]sri zhu ba chen por gyur cing bye brag tu ma hA b+ho Ta'i ljongs kyi theg le 'dir thub pa'i bka' lung spyi dang bye brag gi dgongs don ma lus pa rnam par 'grel pa'i bstan bcos gangs can pa'i brda'i lam du 'gyur ro 'tshal gyi chos sbyin rgyun mi chad pa'i ngo mtshar 'phrul gyi phyi mo 'di nyid bskrun par byed pa'i bdag 
[\[161a\]]
[\[161a.1\]]po'i rkyen du gyur pa ni/_skal ba bzang po kun gyi yongs rtser son pa dpal sde dge sa skyong bla ma chen po kun dga' phrin las rgya mtsho'i sde zhes yongs su grags pa de nyid do/_/gnyis pa ni/_'di nyid kyi sku che ba'i yon tan gyi khyad par cung zad cig yi ge dang*/_ming dang*/_
[\[161a.2\]]tshig gi phreng ba'i lam nas 'dren pa la gnyis te/_rigs rus kyi khyad par brjod pa dang*/_yon tan gyi khyad par brjod pa'o/_/dang po ni mdo rgya cher rol pa las/_dge slong dag ci'i phyir byang chub sems dpa' rigs rnam par blta ba la rnam par blta zhe na/_byang chub sems dpa' ni rigs 
[\[161a.3\]]dma' ba gdol ba'i rigs sam/_smig ma mkhan gyi rigs sam/_shing rta mkhan gyi rigs sam/_g.yung rigs su mi skye'i/_bram ze'i rigs sam rgyal rigs kho na ste rigs gnyis su skye'o/_/de la gang gi tshe bram ze'i rigs btsun par bya ba de'i tshe bram ze'i rigs su skye'o/_/
[\[161a.4\]]gang gi tshe rgyal rigs btsun par bya ba de'i tshe rgyal rigs su skye ste/_dge slong dag da ltar ni rgyal rigs btsun par bya bas de'i phyir byang chub sems dpa' rgyal rigs su skye ste zhes dang*/_shes rab kyi pha rol tu phyin pa stong phrag brgya par/_de la byang chub sems dpa' sems dpa' chen po 
[\[161a.5\]]ma'i mngal du 'gro ba phun sum tshogs pa gang zhe na/_'di la byang chub sems dpa' sems dpa' chen po tshe rabs thams cad du brdzus shing skye ba ste/_'di ni byang chub sems dpa' sems dpa' chen po'i ma'i mngal du 'gro ba phun sum tshogs pa'o/_/de la byang chub sems 
[\[161a.6\]]dpa' sems dpa' chen po'i rigs phun sum tshogs pa gang zhe na/_byang chub sems dpa' sems dpa' chen po rigs chen por skye ba ste/_'di ni byang chub sems dpa' sems dpa' chen po'i rigs phun sum tshogs pa'o/_/de la byang chub sems dpa' sems dpa' chen po'i 
[\[161a.7\]]brgyud phun sum tshogs pa gang zhe na/_byang chub sems dpa' sems dpa' chen po rgyal rigs che zhing mthong ba'am/_bram ze'i rigs che zhing mtho bar skye ba ste/_'di ni byang chub sems dpa' sems dpa' chen po'i brgyud phun sum tshogs pa'o/_/de la byang chub sems dpa' sems 
[\[161b\]]
[\[161b.1\]]dpa' chen po'i rus phun sum tshogs pa gang zhe na/_byang chub sems dpa' sems dpa' chen po gang gi rigs su sngon gyi byang chub sems dpa' rnams byung bar gyur pa de'i rigs su skye ba ste/_'di ni byang chub sems dpa' sems dpa' chen po'i rus phun sum tshogs 
[\[161b.2\]]pa'o/_/de la byang chub sems dpa' sems dpa' chen po'i 'khor phun sum tshogs pa gang zhe na/_byang chub sems dpa' sems dpa' chen pos byang chub tu sems can rnams bkod cing byang chub sems dpa'i 'khor dang ldan pa nyid du 'gyur ba 'di ni byang chub sems dpa' sems 
[\[161b.3\]]dpa' chen po'i 'khor phun sum tshogs pa'o zhes dang*/_khri brgyad stong pa las/_de la byang chub sems dpa' sems dpa' chen po'i rigs phun sum tshogs pa gang zhe na/_byang chub sems dpa' sems dpa' chen po rigs chen po dag tu skye ba ste/_de ni byang chub sems dpa' sems 
[\[161b.4\]]dpa' chen po'i rigs phun sum tshogs pa yin no/_/de la byang chub sems dpa' sems dpa' chen po'i cho rigs phun sum tshogs pa gang zhe na/_byang chub sems dpa' sems dpa' chen po rgyal po'i rigs shing sA la chen po lta bu dag dang*/_bram ze'i rigs shing sA la chen po lta bu 
[\[161b.5\]]dag tu skye ba ste/_de ni byang chub sems dpa' sems dpa' chen po'i cho rigs phun sum tshogs pa yin no/_/de la byang chub sems dpa' sems dpa' chen po'i rus phun sum tshogs pa gang zhe na/_rigs gang las sngon gyi byang chub sems dpa' sems dpa' chen po dag byung bar 
[\[161b.6\]]gyur pa ste/_de ni byang chub sems dpa' sems dpa' chen po'i rus phun sum tshogs pa yin no zhes dang*/_mgon po byams pas/_smon lam dag ni mtha' yas dang*/_/lha la sogs pa'i skad shes dang*/_/spobs pa chu bo lta bu dang*/_/mngal du 'jug pa mchog dang ni/_/
[\[161b.7\]]rigs dang rus dang cho 'brang dang*/_/'khor dang skye ba dag dang ni/_/zhes so/_/de lta bu'i rigs dang rus dang cho 'brang phun sum tshogs pa'i skye ba gang la yod pa de ni 'phags pa'i yul gyi mkhas pa chen po rnams kyis shing sA la chen po bzhin du 'jig rten na ches mchog tu mngon par bkur ba dang 
[\[162a\]]
[\[162a.1\]]bsngags pa brjod pa mang du 'byung zhing gangs can gyi ljongs 'dir yang snyan dngags smra ba'i mkhan po thams cad kyis bla nas bla ma nyid du rjod byed rgyan gyi me tog gi sil ma dag gis lan gcig ma yin par mngon par 'thor ba kun gyi 'bab stegs su gyur pa ste/_rje ngor chen 
[\[162a.2\]]dkon mchog lhun grub kyis sa skya pa'i gdung rabs ya rabs kyi kha rgyan las/_mi shes gdol pa'i phru gu phongs pa yi/_/'khor gyis bteg la 'jig rten 'dren pa zhes/_/smig rgyu 'bab chur sgrogs pa'i grag stong sgras/_/'jig rten yam mor byed dang 'di mi mtshungs/_/zhes dang*/_
[\[162a.3\]]rin spungs sa spyod ngag dbang 'jigs bral gyis bskal pa bzang po'i legs lam las/_pad+ma 'byung gnas zhi ba 'tsho'i/_/gsung gi bcud kun snying dbus su/_/nyal te ma rig gnyid las sad/_/sad mi klu dbang bsrung ba zhes/_/brda sprod rig pa'i zer 'phro bas/_/rgya gar chos 
[\[162a.4\]]rnams bod yul du/_/gsal ba'i bde gshegs bstan pa 'di/_/'dzin pa'i skyes bu snga bar byung*/_/shes rab ma nyams thabs kyi bdag_/gnyis su med pa mchog zhi ba'i/_/rgyal por dbang phyug rdo rje 'dzin/_/yid bzhin 'dod 'jo rin po che/_/rigs de'i sa bon gang 
[\[162a.5\]]la lha'i/_/rang bzhin gyis mtho sA la'i shing*/_/mtho brtan rgyas pa'i yal ga can/_/'gro ba'i gdung 'phrog phan par brtson/_/zhes 'byung ba lta bu ste/_de'ang rigs ni mkhas shing mdzangs la dpa' zhing rtul phod pa/_bka' btsan la dkyel che ba/_gzhung bzang la 'grogs 
[\[162a.6\]]bde ba la sogs pa ya rabs kyi spyod tshul ci rigs pa dang ldan pa'o/_/rus ni rigs ma nyams pa'i pha de'i rgyud las byung ba'o/_/cho ni zhang po'i khungs dang ldan pa'o/_/'brang ba ni bshad ma thag pa gsum po dang ldan pa'i spyod pa'i 'brang sa 'dzin pa yin no zhes mkhas pa rnams kyis bshad pa 
[\[162a.7\]]ltar 'dir yang sngon gyi yig tshang rnams kyi gtan tshigs tshad mar bzung nas/_mkhas pa snga ma dag gis gtam gyi gling bu mang nyung ci rigs par bsgyur ba bzhin du/_'dir yang dgos pa'i dbang las de dag gi brjod bya'i snying po bsdus pa gang dag tshogs pa gsum pa'i lam nas drangs te cung 
[\[162b\]]
[\[162b.1\]]zad cig gleng ba ni 'di lta ste/_spyir bod chen por grags pa'i mi'i 'gro ba phal che ba dag ni sbra 'bru sga sdong zhes bya ba ste rus chen bzhi dang*/_de rnams kun gyi zhang por 'os pa sgo lha sde dkar po'i rigs te mi rigs lngar byung bar grags pa las 'di phyi ma yin zhing*/_de las mched pa stod smad kyi 
[\[162b.2\]]phyogs su yod pa'i nang gses rngu chen rgyal mo tsho bco brgyad du grags pa byung ngo*/_/de'ang ji ltar zhe na/_'gar ge 'gor gsum dang*/_gsung gser 'brom gsum dang*/_shol stag 'phyang gsum dang*/_ci 'bu gzhag gsum dang*/_gce sing ram gsum dang*/_phyug po bu 
[\[162b.3\]]gsum ste tsho chen bco brgyad de/_de dag gi ya gyal du gyur pa'i 'gar gyi rigs so/_/rigs de las skyes pa'i skyes bu dam pa 'gar chen ye shes bzang po dang*/_'gar dam pa zhes bya ba mched gnyis byung ngo zhes grag go/_/de las phyi ma 'di ni sing+ga la'i slob dpon Ar+Ya de wa'i rnam 
[\[162b.4\]]'phrul du grags pa'i mgar chos sdings pa ste/_de'i che ba'i yon tan ni 'dis thugs dam gyi lha'i gtso bo rdo rje 'jigs byed la mdzad pas dngos grub kyi mtshan ma mang du byung ngo*/_/'bri khung 'jig rten gsum gyi mgon po la sogs pa'i bla ma mang po bsten te/_gsang ba sngags kyi gdams 
[\[162b.5\]]pa mang du mnos pas zab chos kyi bdag por gyur te/_tsa ri dang dwags po 'gar phug pa la sogs par byon nas gsang ba sngags kyi spyod pa bskyangs pas/_mi ma yin pa'i rigs kyi 'gro ba mang po 'dus nas tho btsams kyang glags ma rnyed par shin tu dad par gyur te srog gi snying po phul nas skyabs su 
[\[162b.6\]]bsten no/_/de la sogs pa'i 'gro ba rnams kyi don dpag tu med pa byas nas phyis su spo bo phyogs su byon no/_/yul de na 'khod pa'i skye bo mang po la yang rdzu 'phrul dang thabs kyi khyad par mang po bstan pas shin tu dad par byas nas dge ba'i lam gyi sa bon legs par btab bo/_/phu lung 
[\[162b.7\]]dgon pa rin chen gling gi gzhi bting nas zhi bar gshegs so/_/de nyid kyi sku'i dbon po u rgyan pa la sogs pas kyang khams kyi phyogs nas byon te de'i phrin las kyi rgyun bskyangs/_de nas dbon rgyud rim par byung ba dag la phu lung sde ba thog ka bar grags te deng sang gi bar du yod ces 
[\[163a\]]
[\[163a.1\]]grags so/_/'gar chen ye shes bzang po ni snying stobs dang mthu rtsal rmad du byung ba zhig ste/_des slang mdo drug gi nor 'dzin ma'i cha yangs pa bdag gir mdzad do/_/de ni snga na med pa'i dbang thang gi ljon pa rab tu rgyas pa'i grib ma la 'bangs kyi tshogs mtha' dag 
[\[163a.2\]]ngal bsor spyod cing bka' lung thams cad rgyan bzang po ltar du bsrel ba byung ngo*/_/de la rigs kyi sras gnyis byung ba'i dang po ni sgom ston bsod nams rin chen dang*/_gnyis pa rngu rgu ru zhes bya ba gnyis te/_de'i dang po ni chos dang srid pa'i gtsug lag zung gi gzhung lugs dpyod pa la blo rab tu 
[\[163a.3\]]gsal ba dang*/_byas pa gzo ba dang lhag pa'i bsam pas gnas par gyur pa la sogs pa ya rabs kyi spyod tshul dang mdzangs pa'i yon tan ci rigs pa tshang bas/_rnam 'dren bu ram shing pa'i ring lugs ma nor ba yongs su 'dzin pa'i skyes bu chen po chos kyi rgyal po 'phags pa rin po che'i zhabs 
[\[163a.4\]]kyi pad+mar brten nas de'i las tshan gyi rnam gzhag_/gsol gzims mchod gsum 'jal yig mdzod pa gsum/_/thab 'dren gdan gsum skya rta mdzo khyi bzhi/_/chen po la 'os las tshan bcu gsum ste/_/'di rnams chos kyi rgyal po sa skya pa/_/dpal ldan 'phags pa'i ring 
[\[163a.5\]]la dar ba yin/_/zhes pa'i las tshan bcu gsum gyi thog ma gsol dpon gyi las ka zin to/_/de nas rim gyis gong nas gong du phyin par gyur te stong skor gyi dpon po'i 'ja' sa dang stag mgo nor bu gsum pa dang dmag rnams byin te chen po'i go sa nyid du dbang bskur ro/_/phyis su 
[\[163a.6\]]sa dmar yang dgon du tshogs pa stong phrag tsam bskyangs pa dang bcas te der bstan pa'i gzhi chen po btsugs so/_/gcung po rngu rgu ru can la bsod nams kyi byed pos legs par stsal ba'i sras dgu yod pa'i nang nas rngu rje stong dpon zla ba bzang po zhes bya ba blo sgrin zhing gzu bor gnas 
[\[163a.7\]]pa/_skye bo kun gyis bkur ba'i 'os su gyur pa zhig ste/_de'ang gong ma mchod yon gyis bka' drin bzang pos legs par bskyangs shing rim gyis rngu rgyud sa dmar nas bzung ste ljang mtshams bar gyi stong dpon gyi bskos gzhag dang lung las kyis mngon par mtho ba chen po'i go sar bzhag 
[\[163b\]]
[\[163b.1\]]go/_/de la sras dpal ldan seng ge dang rgyal ba bzang po zhes bya ba gnyis 'khrungs shing*/_phyi ma'i sras ni sangs rgyas bzang po dang pad+ma bstan srung zhes bya ba gnyis so/_/de'i phyi ma la yang bsod nams 'bum dang dkar chen byang chub 'bum zhes bya ba'i sras gnyis so/_/de'i phyi ma'i 
[\[163b.2\]]sras su dbon chen dge 'dun rgyal mtshan dang*/_bde chen bsod nams bzang po dang*/_rngu chos kyi rdo rje ste gsum mo/_/dang po de'i sras su mgon po gzungs zhes bya ba byung zhing*/_de nas rim gyis mched pa'i mi brgyud ni sa dmar gyi phyogs su deng sang gi bar du yang rgyun ma chad par yod 
[\[163b.3\]]do/_/bde chen bsod nams 'bum ni yum snga pa'i lam du song ba'i dgongs rdzogs kyi dge ba'i rtsa ba bskrun pa'i ched du ka thog rdo rje'i gdan gyi dgon par byon nas ring zhig bzhugs pa na nam zhig mched zla gzhan rnams kyis rang gi bsti gnas su 'bod par btang bar brtsams pa na karma 
[\[163b.4\]]chos grags rgya mtsho dang*/_rngu chos kyi rdo rje dpon slob zung gis ye shes kyi gzigs pa rab tu dwangs pa'i me long dag tu ji ltar shar ba'i lung bstan stsal ba ni/_khyod la ring por mi thogs par las kyi ma mas byin pa'i bgo skal du bkra shis pa'i rtags kyi dge mtshan mang po ched du 
[\[163b.5\]]bkram pa lta bu yod pa'i gnas zhig rang dbang du 'byung bar 'gyur la/_gnas de legs par bzung nas yid ci bde bar bag phobs shig dang pha las ches lhag pa'i bu rgyud je bzang du 'gro bar 'gyur ro zhes stsal to/_/ji ltar lung bstan stsal ba thog tu bab ste rim par brgyud 
[\[163b.6\]]kyin byon pas nam zhig na lcags rar phyin to/_/der gling yul gyi mnga' ris dang sa'i dum bu'i bdag por gyur te/_de'i mod la sngon gyi smon lam gyi 'phen pas ljongs de na'ang bde ba dang*/_lo legs pa dang*/_sde bzhi'i 'byor pa phun sum tshogs pa dang ldan par gyur pa dang*/_dge legs 
[\[163b.7\]]kyi mtshan ma gzhan dag kyang mngon du byung ba'i rten 'brel bzang ba de rgyu mtshan du song ste sde dge zhes bya ba ming du thogs so/_/des na sde dge'i tha snyad kyi thog ma'ang 'di'i dus nas byung ba nyid do/_/de las sras bzhi byung ba'i gnyis pa sde dge bo thar zhes bya ba sred med kyi bu'i stobs dang 
[\[164a\]]
[\[164a.1\]]rnam par dpyod pa'i rtsal yongs su rdzogs pa zhig ste/_de'i blo gros kyi gom stabs chen po gcig gis zul brgyud kyi mi sde mtha' dag rang dbang du thob bo/_/thob pa'i 'bangs 'khor thams cad chos dang mthun pa'i phrin las kyis bskyangs pas thams 
[\[164a.2\]]cad kyang bka' lung gang dag stsal ba gtsug gi nor bu bzhin du spyi bos len pa byung ngo*/_/de nyid kyi bla'i mchod gnas su grub thob thang stong rgyal po zhes sam brtson 'grus bzang po zhes yongs su grags pa mthu che zhing rdzu 'phrul che ba'i gom pa'i 'degs 'jog bsgyur ba tsam gyis gang du bzhud 
[\[164a.3\]]kyang dka' ba ci zhig_/khyad par dpal ri pad+ma 'od kyi gzhal yas su skad cig res byon te slob dpon chen po pad+mA ka ra dang dngos su mjal nas/_legs par gdams pa'i bdud rtsi ci yang gsan pa dang*/_slob dpon chen pos bod yul du 'gro ba'i don la 'byon dgos par ji ltar bskul ba de 
[\[164a.4\]]bzhin du bod dang bod chen po dang rgya nag la sogs pa yul dang ljongs dang grong dang grong khyer mang por yang zhabs kyis bcags shing sku dngos dang rnam par 'phrul pa'i bkod pa bgrang las 'das pa dag gis sems can gyi don la rtse gcig tu gzhol zhing bab pa/_da ltar yang sku dngos su bzhugs pa'am lus 
[\[164a.5\]]ma spangs par mkha' spyod du gshegs pa'i tshul gnyis kar grags pa de nyid spyan drangs te gtsug gis bsten no/_/gang gi tshe na grub pa'i dbang phyug chen po de'i ye shes kyis gzigs pa'i ngo na yul der sa dpyad phun sum tshogs shing der dgon pa btab na bshad sgrub kyi rgyun rgya chen po dar rgyas su 
[\[164a.6\]]'gyur ba'i rten 'brel phun sum tshogs pa shar ba gzigs nas/_rngu mda'i srib ri'i 'khris de na mtsho zhig yod par klu'i dbang po zhig gis rten bcas pa la klu de btul nas bstan pa ji srid gnas kyi bar du rnam par mi 'tshe zhing mthun rkyen thams cad sgrub pa'i grogs su bka' bsgos pas 
[\[164a.7\]]des kyang de ltar du bgyi bar dam bcas so/_/mtsho de yang rdzu 'phrul gyi mthu chen pos legs par bsubs te/_de'i khar gtsug lag khang gi rmang bting ba nas brtsams te srib kyi dgon dud brgya dang rtsa brgyad bzhengs pa'i bdag po'i rkyen sbyar ba la sogs pa legs byas rgya chen po 
[\[164b\]]
[\[164b.1\]]bskrun no/_/gtsug lag khang legs par grub pa dang grub chen de nyid kyis der dpal mgon po chen po zhal bzhi pa'i ljags bsnyen zhig kyang mdzad do/_/de'i tshe chos dang srid pa'i dpal 'byor gyi sgo 'phar bye ba brgya stong dus cig car du phye ba'i rten 'brel thams cad 'bad med lhun gyis 
[\[164b.2\]]grub pa nyid du byung bas dgon pa'i mtshan du yang lhun grub steng zhes bya bar gsol lo/_/sde dge bo thar gyi rigs sras che ba dpal ldan seng ge zhes bya ba mdo sngags kyi gzhung lugs mang po dang thos bsam gyi bgyi ba mthar son te bsgrub pa'i snying po lhur mdzad pa dang*/_gnas de'i gdags 
[\[164b.3\]]ri'i sdebs su ngur smrig 'chang ba 'dus pa'i sde btsugs shing gtsug lag khang bzhengs pa la deng sang nyin dgon du grags shing*/_rngu phu'i brag gi phug pa seng ge rdzong du grags pa 'di yang de nyid kyi sgrub gnas mdzad pas phyi nas rten la brten pa'i ming du thogs pa yin no zhes gleng ngo*/_/de'i mched 
[\[164b.4\]]ya rgyal mtshan 'bum la sras bzhi byung ba'i dbon chen a snga'i sras su jo gdan nam mkha' lhun bzang zhes bya ba 'khrungs te/_'dis bla ma mang po'i gdams pa'i mdzod bzung nas rdo rje 'jigs byed lhag pa'i lhar bzung zhing*/_de'i rtsa sngags ya ma rA dza dung phyur gcig song ba'i mtshams 
[\[164b.5\]]nas ljags kyi steng nas lcags kyi ril bu rang rdol du byung ba dang*/_bskyed pa'i rim pa la brten pa thob pas nye gnas 'ga' zhig gis mthong snang du rdo rje 'jigs byed mngon sum du bzhugs par mthong ba la sogs pa grub pa'i mtshan ma mang du brnyes so/_/de'i mched ya rgyal 'phel gyi 
[\[164b.6\]]sras che ba sde dge kun dga' rin chen zhes bya ba ste/_'dis ni shar chen byams pa kun dga' bkra shis dang*/_pa pang mkhan chen bsod nams rin chen la sogs pa'i yongs 'dzin mang po bsten nas zab don gyi bdud rtsi ngoms par bzhes nas/_yi dam gyi lha mang po'i bsnyen sgrub 
[\[164b.7\]]dang khyad par chos skyong gi bsnyen pa la bzhugs pa'i tshe sgrub khang thams cad me'i phung po gcig tu 'bar bar kun gyis mthong ba la sogs pa lung rtogs kyi yon tan bsam gyis mi khyab pa brnyes so/_/sde dge bla brang lha khang zhes pa lha khang dang bla brang bzung du 'brel ba 'di nyid gsar du 
[\[165a\]]
[\[165a.1\]]bzhengs pa dang*/_ngur smrig 'chang ba'i dge 'dun gyi sde mang du bsags pa la sogs pa'i sgo nas bstan pa dar rgyas su mdzad do/_/de'i mched zlar gyur pa nam mkha' dang rdo rje lhun grub ces bya ba gnyis su byon pa'i phyi ma de'i rigs sras la grags pa lhun grub 
[\[165a.2\]]dang*/_karma srung zhes bya ba gnyis byon no/_/de'i dang pos ni thugs dam gyi gtso bor dgyes pa'i rdo rje dang chos skyong ba'i srung ma nag po chen po gur gyi mgon po la mdzad pas/_srung ma'i dbang po de nyid dus rtag tu lus dang grib ma bzhin du 'grogs shing ji ltar bsgos pa'i phrin las 
[\[165a.3\]]thams cad thogs pa med par bsgrub pa gdon mi za ba dang*/_res 'ga' gar gyi nyams dgu yongs su rdzogs pa'i sku'i dkyil 'khor yang mngon sum du bstan pa dang*/_mgon po'i sku rten zhig thun mong ma yin pa'i cho gas bzhengs nas rab tu gnas pa'i cho ga bgyis pa'i tshe mgon 
[\[165a.4\]]por ye shes pa dngos su thim pa'i snang ba byung ngo*/_/sku de ni da lta mgon khang chen po na bzhugs su gsol ba byin gyis rlabs kyi gzi 'od 'bar ba 'di nyid lags shing*/_phyis su yul ljongs 'di nyid kyi bstan srid la rnam par sdang zhing phrag dog gi dug chus kun nas myos pa'i kha rlangs kyi 
[\[165a.5\]]'tshubs mar pha rol gyi dpung tshogs mi srun pa dag gis nye bar lhags pa'i dus na mgon khang du gnyug mar bzhugs pa'i bla mas mchod gtor rgya chen po phul nas drag po'i phrin las su bskul ba dang bcas te mgon khang gi thog khar spyan drangs nas dgra phyogs su zhal bstan te bzhag go/_/
[\[165a.6\]]de'i dus na 'gro ba mang po'i mthun snang du mgon po'i sku shin tu mi sdug pa'i nyams can gyis bdud rta nag po rlung gi shugs ldan zhig la bcibs te/_dus kyi mtha'i 'thor rlung drag po lta bu'i rlung nag 'tshub ma chen po dang chab cig du dgra sde yod pa'i phyogs ga la ba der mngon sum du rgyug 
[\[165a.7\]]par mthong ngo*/_/ji ltar mthong ba de bzhin du ring por ma thogs par dgra sde de dag nang 'khrugs pa dang cho 'phrul du ma byung ste rang zhir song ba la sogs pa bstan srung dngos su 'khor ba'i 'phrin yig bsnyon du med pa gang de bden pa'i mthas bsgrags pa ltar gyur to/_/sde dge kun dga' 
[\[165b\]]
[\[165b.1\]]rin chen pa'i gcung dpon chen nam mkha'i sras dbon chen lhun grub thub ces bya ba bsod nams kyi ljon pa mngon par rgyas pa zhig byung ste/_de la sras drug byon pa'i dang po ni bla ma mtsho las skyes pa'i rdo rje'i lung gis zin pa'i gter ston chen po rig 'dzin rgod kyi ldem 'phru can gyi skye ba'i zlos gar du 
[\[165b.2\]]grags pa sde dge grub chen kun dga' rgya mtsho zhes pa skyes thob dang sbyangs stobs kyi mkhyen rab phul du byung zhing*/_thugs rgyud thog ma nyid nas byang chub sems kyi brlan gyis legs par bsgos pa'i skyes bu dam pa zhig ste/_'dis ni shar chen byams pa kun dga' bkra shis 
[\[165b.3\]]grags pa'i rgyal mtshan dpal bzang po pa gtso bor smos pa'i gsang sngags gsar rnying gi grub pa'i lugs srol 'dzin pa'i mkhas grub kyi bla ma mang po bsten cing de dag la ji ltar mnga' ba'i zab chos kyi bdud rtsi thams cad bum pa gang 'byo'i tshul du gsan pas/_gsang 
[\[165b.4\]]ba sngags kyi bstan pa'i rtsa lag dam par gyur to/_/de'i 'bras bu rtogs pa'i yon tan ni gzung 'dzin gyi 'ching ba mtha' dag rang sar grol ba'i bden gtam gyi ri mo sra zhing mkhregs pa rdo ba'i gzhi ma yang 'jim pa'i phung po la brdzis pa lta bu'i zhabs rjes 'jog pa dang*/_
[\[165b.5\]]lkog tu gyur pa'i shes par bya ba'i dngos po thams cad kyang sgrib byed kyi rnam pa 'ga' yang med par rjen pa nyid du yang dag par gzigs nas lung du bstan pa la bsnyengs pa mi mnga' ba'i mngon par shes pa thob cing*/_'byung po gdug pa can gyi rigs rnams dam la 'dogs pa la 
[\[165b.6\]]yang dka' ba med pa'i sngags kyi mthu chen po grub pa la sogs pa yon tan bsam gyis mi khyab pa la dbang 'byor ro/_/gtsug lag khang bsam grub mthong grol brtsigs pa'i thog mar sa 'dul dang*/_mthar rten dang brten par bcas pa la ye shes kyi 'khor lo 'jug pa'i rab tu gnas 
[\[165b.7\]]pa'i cho ga'ang mdzad do/_/chos grwa 'dis mtshon pa'i phyogs dang phyogs bral rnams nas lhags pa'i don gnyer gyi slob ma mang po la rang rang gi blo dang 'tsham pa'i dbang lung dang nyams khrid dang gyer dbyangs dang gar 'cham dang rol mo la sogs pa'i phyag len gyi rigs shin tu phra mo 
[\[166a\]]
[\[166a.1\]]tshun chad la gces spras kyi sgo nas gtan la 'bebs pa la sogs pa rnam par dkar ba'i phrin las kyi rgyun chen pos bstan pa rin po che la gcig tu bka' drin che bar mdzad do/_/gnyis pa dbon chen klu 'phel zhes bya ba dang*/_gsum pa sa gzhi skyong 
[\[166a.2\]]ba'i dbang po bla ma byams pa phun tshogs zhes bya ba ste 'di ni gnod sbyin gyi sde dpon chen po lag na rdo rje'i rnam 'phrul du lung gis zin pa'i skyes bu chen po zhig ste/_gtsug lag zung gi mkhyen dpyod rab tu gsal bas/_shar chen chos kyi rgyal po shes rab 'byung gnas la 
[\[166a.3\]]sogs pa mdo rgyud rgya mtsho'i pha rol tu son pa'i mkhas grub du ma'i zhabs kyi pad+ma nye bar bsnyen cing*/_sdom pa gsum dang rjes su 'brel ba'i zab pa dang rgya che ba'i chos kyi bdud rtsi zad mi shes pa'i rgyun chen po ngom par gsol lo/_/gcig tu mtshungs pa med pa'i bsod 
[\[166a.4\]]nams kyi mthus skye 'gro thams cad dbang du 'dus pa zhig ste/_'di nyid kyi sku [{]rings [,]ring [}]la/_gzhan sde mi srun pa dbang shed dang ngan dpung gis mngon par khengs shing*/_stobs bcu mnga' ba'i ring lugs rma med pa gang dang gang du dar ba de dang der sdang zhing tho btsams pa/_be 
[\[166a.5\]]ri rgyal po la sogs pa'i dpon chen dang dpon phran mang po'i nga rgyal gyi gnam ru shin tu gyong por gnas pa dag_/che bar rlom pa gzhan mang pos dgug tu ma btub pa rnams kyang sngon las dang smon lam gyi nus mthu dgag tu med pa'i rgyud grims pos dka' ba med par rang dbang du 
[\[166a.6\]]bkug ste/_chab 'bangs rdzong chen bco brgyad dang*/_ris su ma chad pa'i chos sde brgya rtsa la sogs pa tha gru rnam par yangs pa'i dbyig 'dzin gyi gzhi mar/_las shugs gser sbyangs kyi tsakra rtsibs ma stong gis mngon par spa bas mnga' bsgyur ba mdzad do/_/khyad par rgyal 
[\[166a.7\]]ba'i bstan pa'i rtsa lag tu e waM chos ldan gyi sgrub khang bla brang nas rin po che dpal mchog rgyal mtshan pa de nyid mdo smad phyogs kyi chos grwa dang*/_yul dang*/_grong khyer dang*/_grong rdal dang*/_rgyal po'i pho brang la sogs pa rnams su bstan pa'i snang ba chen po bkye ba'i ched du 
[\[166b\]]
[\[166b.1\]]spyan drangs te rigs kyi cod paN gcig pu nyid du mnga' gsol lo/_/chos grwa chen po lhun grub steng 'di nyid gtsor smos pa'i chos sde mang por bshad sgrub kyi rgyun nyams pa slar gso zhing*/_med pa gsar du spel ba dang*/_sprul pa'i lha khang chen po bsam grub mthong grol gtso bor 
[\[166b.2\]]smos pa'i gtsug lag khang mang po bzhengs pa dang*/_rig pa 'dzin pa'i dge 'dun grangs med pa la bsnyen bkur gya nom pa stob pa dang bcas te/_kye rdo rje dang 'khor lo bde mchog dang gsang ba 'dus pa la sogs pa'i gsang chen rgyud sde chen po'i dkyil 'khor mang po'i zhal phye 
[\[166b.3\]]ba'i sgrub mchod kyi rnam pa mang po yang gsar du 'dzugs par mdzad de/_mdor na sngar srol bzang po mi nyams par skyong ba dang*/_gsar byung gi sgrig srol bzang po bca' ba la sogs pas lugs gnyis kyi bstan pa'i rgyun gtsang dri ma med pa bskal ba nam gnas kyi bar du mi nub 
[\[166b.4\]]par spel ba'i bgyi ba thams cad chos rgyal a sho ka'i rnam par thar pa'i ngo mtshar yang 'gog par nus pa'i rang bzhin kho na nyid do/_/bzhi pa dbon chen karma zhes bya ba dang*/_lnga pa bla ma lha srungs zhes bya ba ste/_phyi ma 'di ni yi dam gyi lha'i bsgom bzlas kho nas nyin mtshan 'da' 
[\[166b.5\]]bar mdzad do/_/drug pa bla ma karma bsam grub ces bya ba ste de ni sgrub rgyud karma kaM tshang gi grub mtha' la zhugs pa'i blo gros dang ldan pa zhig ste dbon po stod kyi gdan sar bzhugs so/_/karma srung khyim thabs la bzhugs pa'i sras gnyis te mgon po dang*/_lhun grub ces so/_/
[\[166b.6\]]mgon po'i sras bla ma bsod nams rgyal mtshan dang skal bzang 'bum da nga*/_pad+ma bsam 'grub dang kun dga' tshe brtan te bzhi las/_phyi ma 'dis ni yongs 'dzin mang po'i zhabs kyi pad+mar gus pas bsten cing mdo rgyud kyi lung dang man ngag gi gsan pa rgya mtsho lta bu'i pha rol du 
[\[166b.7\]]son nas rim pa gnyis kyi ting nge 'dzin zab mo la rtse gcig tu brtson pas yon tan dpag tu med pa mnga' zhing*/_lhag pa'i lha rje btsun rdo rje rnal 'byor ma'i zhal gyi dkyil 'khor mngon sum du mthong bar grags so/_/skal bzang 'bum gyi sras bla ma bkra shis rgya mtsho la sogs 
[\[167a\]]
[\[167a.1\]]pa rnams te bla ma 'di ni gsang chen rgyud sde mang po'i lag len che phra kun la shin tu mkhas par gyur te/_ngur smrig 'dzin pa'i dge 'dun stong phrag phyed dang gnyis tsam gyi 'go 'dzin dang sgrig srol ma 'phyugs par bskyangs ba la sogs pa bstan pa'i bgyi 
[\[167a.2\]]ba lhag par bgyis so/_/sku tshe'i smad du lo grangs bcu gsum tsam la yi dam gyi lha mang po'i bsnyen sgrub la rtse gcig tu gzhol ba'i ring nas mkha' spyod du gshegs shing de'i dbon rgyud da ltar bzhugs pa'i bar ro/_/dbon chen klu 'phel gyi sras gsum las au D+yAn bkra shis khyim thabs la 
[\[167a.3\]]bzhugs nas srid pa'i phrin las kyi rgyun skyong bar mdzad do/_/dbon chen kun dga' phun tshogs ni thugs sgam zhing ngang ring ba dang*/_mnga' 'bangs thams cad chos dang mthun pa'i bya bas bskyang ba la sogs pa ya rabs kyi spyod tshul phun sum tshogs pa nam yang mi gtong ba dang*/_phyi 
[\[167a.4\]]gso ba rig pa dang*/_bzo rig pa la sogs pa la mkhas par gyur pa dang*/_nang gsang sngags gsar rnying gi lam gyi nyams len zab mo la brtson pa dang dkyil 'khor gyi rigs mang po'i cho ga'i phyag len dang*/_gar 'cham dang dbyangs dang rol mo la sogs pa'i gtsug 
[\[167a.5\]]lag rgya mtsho'i don la blo ldan kun gyis bsngags pa'i mkhyen rab phul du byung ba mnga' zhing*/_sa skyong bla ma chen po byams pa phun tshogs pa sku gshegs nas/_de'i gdan sa'i khri la bzhugs nas rnam dkar gyi phrin las rgya cher spel bar mdzad do/_/dbon po rgya bo ni 
[\[167a.6\]]dbon po stod du bzhugs so/_/dbon chen lhun grub kyi sras bzhi pa karma zhes bya ba de'i sras dbon po che mchog dang*/_rdor legs dang*/_g.yul rgyal te gsum las/_che mchog ni chos dang srid kyi gtsug lag kun la mi 'jigs pa'i blo gros kyi lang tsho mngon par bdo 
[\[167a.7\]]bas gdan sa gnyis pa mdzad de chab 'bangs thams cad chos dang byams pas bde bar sbyar ba la sogs pa bka' drin shin tu che ba byung ngo*/_/g.yul rgyal gyi sras ngag dbang bkra shis ni mkhyen rab phun sum tshogs pa mnga' zhing gcig tu gzhan la phan pa lhur byed pa zhig 
[\[167b\]]
[\[167b.1\]]go/_/dbon po klu 'phel gyi sras 'gran zla med pa'i bsod nams kyi 'bras bu mtha' dag gcig tu 'khyil ba'i khri chen bla ma sangs rgyas bstan pa zhes mtshan gyi snyan pa'i yi ge phyogs bral gyi che dgu mang pos ral pa'i rtse la ci bde bar ngal bsor spyod pa snyam bgyid pa de ni/_gter gzhung 
[\[167b.2\]]'ga' zhig tu cog ro klu'i rgyal mtshan pa'i sprul pa'i rol rtsed nyid du gdon mi za bar lung gis bstan pa'i skyes bu chen po zhig ste/_dang po nas rang bzhin bzang zhing bsam pa dge ba/_yid gzhungs shing phyi nang gi rig pa'i gzhung lugs rab 'byams la blo gros kyi 'jug pa shin tu 
[\[167b.3\]]gsal por gyur pas sde dge'i gdan rabs kyi khri la mnga' gsol lo/_/de nas bzung ste rgyal khams kyi 'gro ba ris su med pa las dbang gi grib ma bsil po'i khongs su bde bar skyong zhing*/_de bzhin gshegs pa'i bstan pa la phan pa'i legs byas kyi sgo 'phar bye ba khrag khrig 
[\[167b.4\]]dus cig car du phye ba la sngon rabs bod kyi chos rgyal chen po rnams kyi mdzad pa bzang po rjes su dran pa'i rang bzhin du gyur cing*/_mnga' 'og tu mchis so 'tshal gyi dge 'dun gyi sde ris su ma chad pa rnams la bshad sgrub kyi rgyun nyams pa slar gso ba dang*/_snga na med pa'i dkyil 
[\[167b.5\]]'khor gyi sgrub mchod mang po lo re bzhin 'dzugs pa'i srol btod pa dang*/_cho ga de dang de dag gi chings dang*/_mthong ba brgyud pa'i lag len du dar ba'i gyer gdangs dang*/_phyag rgya dang*/_bri thig rdul tshon la sogs pa rnams kyang grwa sa chen po rnams dang*/_ljongs 'dir 
[\[167b.6\]]snga rabs byon pa'i mkhas grub gong ma rnams kyis ji ltar bzhag pa'i lag len thams cad ma 'phyugs pa'i bca' khrims rdo rje'i rwa ba ltar brtan par bcas te/_bstan don rgya che zhing bskal pa'i bar du yang ches cher brling bar mdzad do/_/rang lugs kyi grwa sa gtsor bton 
[\[167b.7\]]pa'i dbus gtsang khams gsum du gtogs pa'i dge 'dun gyi tshogs tshad med cing grangs med pa la bsnyen bkur gya nom pa sbyar ro/_/khyad par lhun grub steng gi chos grwa chen pos mtshon pa'i mdo smad kyi sa'i cha la 'khod pa'i 'gro ba'i bde skyid dang bstan pa'i bshad sgrub la 
[\[168a\]]
[\[168a.1\]]phan pa'i thugs bskyed rma med pa nye bar bzhag ste/_'jam mgon bkra shis dpal ldan zhes pa mdo sde dang rgyud sde ma lus pa'i gsan sbyangs rgya mtsho lta bu'i pha rol du son pa de nyid spyan drangs te/_dpal dges pa rdo rje la sogs pa'i rgyud sde chen po rnams dang 
[\[168a.2\]]rjes su 'brel ba'i dbang bskur ba dang byin gyis brlabs pa la sogs pa'i chos kyi 'khor lo rgya chen po bskor bar bskul te bstan pa'i rgyal mtshan chen po mi nub par byas so/_/thub bstan rnam par rgyal ba'i chos grwa nas kun mkhyen go bo rab 'byams bsod nams seng ge zhes sa steng gi 
[\[168a.3\]]dkyil 'khor lus pa med par nyin mor byed pa ltar grags pa gang de'i zhabs stegs seng ge'i khri mthon po gang la mnga' gsol ba'i mkhan chen bzang po rgyal mtshan zhes pa gzhung lugs rab 'byams smra ba'i dbang phyug de nyid spyan drangs nas bla'i mchod gnas su bkur ro/_/mgon 
[\[168a.4\]]des gsung ngag rin po che lam 'bras bu dang bcas pa'i gdams ngag gi nyams khrid rgyas pa/_de'i yan lag dang bcas pa yongs su rdzogs pa dang*/_'phags yul gyi grub pa'i dbang phyug 'jigs med 'byung gnas sbas pa'i zhabs kyis legs par bkral ba'i rdo rje 
[\[168a.5\]]phreng ba dkyil 'khor chen po bzhi bcu rtsa lnga la sogs pa'i dbang bskur gyi rigs dang*/_rjes su gnang ba dang*/_nyams khrid la sogs pa zab pa dang rgya che ba'i chos kyi 'khor lo rgya chen po bskor te/_de dag gi rgyun deng sang gi bar du yang dar rgyas su bzhugs so/_/slar 
[\[168a.6\]]yang dpal e waM chos ldan gyi dgon pa nas/_bcom ldan 'das shAkya'i rgyal po'i rgyal tshab kyi skyes bu chen po rdo rje 'chang kun dga' bzang po pa'i zhabs stegs mi 'jigs gdong lnga'i khri la mnga' gsol ba'i mkhan rabs nyer gsum pa dpal ldan rdo rje 'chang dbang ngur smrig 
[\[168a.7\]]gar gyis rnam par rtsen pa'i mkhas grub sangs rgyas phun tshogs pa zhes bya ba/_'dzam gling bstan pa'i rgyan gcig pu dpal sa skya pa kun dga' bkra shis pa gtso bor smos pa'i gtsang dbus khams gsum gyi mkhas pa dang grub pa'i dbang po ma lus pa'i gtsug gi nor bur gyur pa de nyid 
[\[168b\]]
[\[168b.1\]]mdo khams phyogs kyi skye 'gro dpag tu med pa'i thar pa bgrod pa'i lam mkhan nyid du spyan drangs te/_chos grwa 'dir rtag par bzhugs nas/_lcags ra dang*/_ya na dang*/_dbon po stod dang*/_zul stod dang*/_spe bar dang*/_smad shod rnams su zhabs kyis bcags par gsol ba btab 
[\[168b.2\]]ste/_de dag tu spyan drangs nas/_sdom pa gsum gyi bdud rtsi'i sgo 'phar bsam gyis mi khyab pa phye bas skal bar ldan pa kun gyi re ba yongs su rdzogs par mdzad pa dang*/_sgrub mchod kyi rigs mang po gsar du btsugs pa dang*/_sngar yod pa rnams kyang dag ther mdzad pa'i sgo nas/_bstan 
[\[168b.3\]]pa rin po che'i dri ma phra mo rnams kyang lung dang rigs pa dang man ngag gi dag byed bzang pos legs par bkrus te/_sngon dus 'phags pa'i yul gyi bstan pa dar rgyas la 'gran par nus pa'i phrin las kyi rgyun chen po btsugs pa sogs la sa skyong bla ma chen po 'di nyid kyi bka' drin 
[\[168b.4\]]mtha' dag gzugs su rung na gnam sa'i dkyil 'khor kun kyang dog par 'gyur ba'i rang bzhin kho na'o/_/dbon chen klu 'phel gyi rigs sras o D+yAn bkra shis de nyid la sras bzhi 'khrungs pa'i dang po sde dge khri chen bla ma bsod nams phun tshogs zhes yongs su grags pa 
[\[168b.5\]]las dbang gi 'khor los sgyur ba chen po ste/_de ni thog ma nyid nas sangs rgyas bcom ldan 'das kyi bstan pa la rtsom pa bla na med pa'i sgo nas phan 'dogs par 'dod pa'i dam bca'i khur chen po blangs pa zhig ste/_shin tu mtho ba'i rigs su gyur kyang dregs pa dang 
[\[168b.6\]]khengs pa mi mnga' bar rang bzhin gyis bzang zhing*/_bdag dang gzhan la phan pa'i bsam pa dang sbyor ba phun sum tshogs pa la zhugs pa/_bzo dang gso ba la sogs pa phyi rig pa'i gnas phal che ba dag la ma rmongs pa'i mkhyen rab dang ldan pa/_nang gsang sngags gsar rnying 
[\[168b.7\]]gi bstan pa la lhag par mos pas mkhas grub yongs kyi gtsug gi nor bu ltar gyur pa mkhan chen sangs rgyas phun tshogs pa la sogs pa gsar rnying gi bla ma mang po las zab chos kyi gdams pa rgya mtsho lta bu'i gsan sbyangs dpyis phyin par mdzad de/_bslab pa rin po che rnam pa 
[\[169a\]]
[\[169a.1\]]gsum gyi 'byor pas thugs kyi bang mdzod rma med pa'i rang bzhin du yongs su bkang ste chos smra ba'i rgyal por gyur to/_/gtsug lag gnyis ka zung du 'brel ba'i phrin las kyi dbang phyug dam pa'i go 'phang nyid du mnga' sgyur ba'i phyir sde dge'i gdan rabs rin po 
[\[169a.2\]]che'i khri 'phang mthon po la zhabs kyi pad+ma dmar po rnam par bkod de chos dang srid pa'i gzhung lugs thams cad smra ba'i rgyal por gyur to/_/de nas brtsams te chos dang mthun pa'i phrin las mdog bzang gi 'khor lo sngon du rgyu bas/_yangs pa'i rgyal khams kyi 'gro ba phal che ba gzhol 
[\[169a.3\]]du med pa'i mkhyen rab dang brtse ba'i gdugs dkar gyi grib ma bsil po'i rwa ba gang na legs par bcug nas rnam par 'tshe ba med pa'i bde ba la ngal bso ba'i skal ba bzang po ci yang byin no/_/gzhan yang bsags pa'i dngos po gya nom pa dag kyang bod khams kyi chos sde ris su med pa'i dge 
[\[169a.4\]]'dun rnams la mchod cing rjed par byed pa dang*/_bye brag tu mnga' 'og tu gtogs pa'i dgon sde rnams su gtsug lag khang sngar yod nyams pa rnams kyi nyams gso dang*/_med pa rnams gsar du bzhengs pa dang*/_bstan pa'i rtsa lag dge slong gi dge 'dun grangs med pa la bsnyen 
[\[169a.5\]]bkur stob pa'i phyir gtong zhing*/_de dag gi bca' khrims dang kun spyod kyi sgrig lam gong ma rnams kyis bzhag pa'i rgyun bzang po skyong ba dang*/_grwa sa chen po rnams la ji ltar yongs su dar ba'i lugs srol bzang po sngon chad 'dir ma byung ba rnams kyang gsar bsgrub kyi srol btod pa la 
[\[169a.6\]]sogs pa stobs bcu mnga' ba'i bstan pa rin po che ring 'tshor 'gyur ba'i bka' drin zla med pa mdzad do/_/gnyis pa dbon dbang chen mgon po zhes bya ba dang*/_gsum pa bla ma sangs rgyas dpal bzang pa ste/_'dis rnam pa thams cad du bsgrub par bya ba'i gtso bo ni/_spyir bde bar 
[\[169a.7\]]gshegs pa'i bstan pa thams cad dang*/_sgos su rje btsun sa skya pa zhes khams gsum chos kyi sgron me chen por gyur pa de dang*/_rgyal ba gnyis pa rje btsun kun dga' bzang po yab sras brgyud pa dang bcas pa'i lugs bzang rtsod pa kun las grol ba gang de/_gangs kyi rwa bas 
[\[169b\]]
[\[169b.1\]]mdzes par bskor ba'i ljongs 'dir ji ltar sprin sngon dus kyi chu gter chen po bzhin du mi nyams shing gong nas gong du spel ba'i thugs bskyed rin po che 'byung ba'i gnas kyi dba' rlabs gnam du 'phyo ba'i rang bzhin las nam yang bri ba med pa nas/_grub pa'i dbang po'i gdan sa ri khrod smin grol 
[\[169b.2\]]gling dang*/_dbon po stod kyi gdan sa gnyis char skyong bar mdzad do/_/gdan sa de gnyis dang dgon sde gzhan dang gzhan dag la yang ngor lugs dkyil 'khor bdun du grags pa la sogs pa'i dkyil 'khor gyi rnam pa mang po'i sgrub mchod dang gzhung 'don pa'i dus mchod kyi rgyun mang po 
[\[169b.3\]]gsar du bzhag ste/_ngur smrig 'chang ba'i dge 'dun bgrang las 'das pa la bsnyen bkur rgya chen po sbyor ba'i srol btod do/_/gzhan yang rje btsun e waM pa chen po brgyud pa dang bcas pa 'ga' zhig gi bka' 'bum dang rnam par thar pa la sogs pa'i glegs bam dag cing dngos 
[\[169b.4\]]bzang ba mang po bzhengs te/_de dag gi mdun du yang spos dang mar me la sogs pa'i nye bar spyod pa rgya dpangs mi chung ba'i rgyun mchod kyi rgyun btsugs so/_/khyad par phyogs bcu'i rgyal ba thams cad kyi yon tan dang phrin las mnga' ba 'jam dbyangs sangs rgyas phun tshogs pa de nyid 
[\[169b.5\]]bod chen gyi ljongs 'dir spyan 'dren pa'i slad du/_'phags pa'i yul gyi paN chen nA ro ta pa'i rnam par thar pa'i rjes su 'gro ba'i dka' ba dpag tu med pa dang du blangs te/_ljongs 'di'i 'gro ba'i legs byas kyi mgron du spyan drangs nas/_'chad rtsod rtsom pa'i phrin las gzhal du 
[\[169b.6\]]med pas/_bstan pa mtha' dag nam langs pa la nyi ma shar ba ltar mdzad pa'ang 'di pa sku mched kyi drin kho na las byung ba yin no/_/bstan 'dzin gyi skyes bu chen po de la sogs pa'i yongs rdzogs bstan pa'i mnga' bdag mang po gtsug na mchod cing*/_de dag las 'ongs pa'i gdams 
[\[169b.7\]]pa zab pa dang rgya che ba bsam gyis mi khyab pa rnams thugs nyams su bzhes te/_mdor na mkhas pa dang btsun pa dang grub pa'i yon tan zad mi shes pa'i ngang tshul bzang po yongs su 'dzin pa nyid do/_/bzhi pa byams pa kun dga' rab brtan pa ste/_'di ni skyes stobs dang sbyang stobs kyi 
[\[170a\]]
[\[170a.1\]]rnam par 'byed pa'i mig dkyus ring por spros pa'i khongs ga la ba de na/_phyi dang nang gi grub pa'i gzhung lugs rab 'byams thams cad dog pa med pa'i tshul gyis chud pas/_de'i 'bras bu grub mtha' so so'i lta grub kyi khyad par rnam par dbye ba'i gtam snyan gyi me 
[\[170a.2\]]tog bstar la brgyus pa'i phreng ba gang dag_/blo ldan yongs kyi rna ba'i rgyan du bkod pa la bsnyengs pa mi mnga' ba'i gdengs thob ste/_dbon stod kyi gdan sar bzhugs so/_/der bstan srid zung du 'brel ba'i phrin las dpag tu med pas bstan pa dang sems can gyi don rgya chen po bsgrubs 
[\[170a.3\]]shing*/_rgyu dang dka' tshegs kyi gting mtha' gzhal du med pas dpal sa skya'i rje btsun gong ma lnga'i bka' 'bum skya chos pusti bcu drug na bza' dang glegs shing glegs thag dang bcas pa spus bzang bar bsgrubs pa dang*/_dkon mchog gsum la mchod pa phul ba dang*/_dge 'dun la 
[\[170a.4\]]bsnyen bkur bgyis pa la sogs pa'i rnam par dkar ba'i legs mdzad kyi phung po gang la blo ldan thams cad kyi bsngags par brjod pa'i tshig gi gling bu ci yang bsgyur ba'i gnas so/_/dpon dbang chen mgon po la sras gnyis 'khrungs pa'i dang po mgon po tshe ring zhes bya ba ya rabs kyi rang 
[\[170a.5\]]bzhin bzang po yongs su mi 'dor ba'i las can zhig ste/_'on kyang gzhon nu'i dus nyid nas snga pa'i lam du gshegs so/_/de'i mched zlar gyur pa dpon dbang chen mgon po'i sras/_stobs kyi 'khor los sgyur ba'i chos ldan gyi rgyal po bstan pa tshe ring zhes yongs su grags pa ste/_
[\[170a.6\]]de ni snga na med pa'i les byas kyi gzhi chen por gyur pa'i chos kyi sbyin pa'i ma mo 'di nyid kyi dbu 'dzugs pa'i bdag po'i rkyen byed pa po ste/_nges par sa la gnas pa'i byang chub sems dpa' nyid mi'i bdag po'i mig 'phrul gyi rdzu la zhugs pa zhig ste/_thog ma nyid nas 'jig rten 
[\[170a.7\]]thams cad la yid brtse ba'i rlan gyis brlan pa/_na ba dang*/_rga ba dang*/_'chi ba dang*/_sdug pa dang bral ba la sogs pa'i sdug bsngal gyi khur chen po dag gis yongs su gzir ba'i skye bo mgon dang bral ba dang*/_skyabs dang bral ba dang*/_dpung gnyen dang bral ba dag 
[\[170b\]]
[\[170b.1\]]mthong na/_snying rje'i phyag ring yangs par brkyang ste/_'jigs pa dang*/_nyam nga ba gang dang gang yin pa de las bskyab pa la spro ba mchog tu brtas pa/_sngon gyi bsod nams kyi mthu chen po thob pa la/_slar yang dkon mchog gsum la mchog tu dad pas/_yon tan gyi chos gang 
[\[170b.2\]]dag phyir phyir rab tu brtan par byas pa/_phyogs bcu'i rgyal phran thams cad kyang phyag 'tshal zhing rang gi ngang gis btud par byas pa/_de lta na'ang dge ba'i sems dang chos las 'byung ba'i spyod pa'i chu klung bsil por 'bebs pa la rab tu mkhas pas nga rgyal gyi me dpung yongs su 
[\[170b.3\]]bcil ba dang thugs dul bar gyur pa/_gtong ba la mchog tu dpa' ba/_yid gzhungs shing mang du thos pa dang*/_shes rab kyi nor dang ldan pa/_yi ge dang*/_grangs dang*/_rtsis dang*/_mig 'phrul dang*/_sngon gyi rabs dang*/_snyan dngags dang*/_zlos gar dang*/_rol mo'i bye brag 
[\[170b.4\]]dang*/_'pho ba dang*/_sgyu rtsal gyi rig pa thams cad legs par sbyangs pa/_khyad par gso ba rig pa'i gzhung lugs sman 'tsho ba'i mdo dang*/_yan lag brgyad pa dang*/_de'i man ngag rgyud bzhi 'grel pa dang bcas pa la sbyangs pa'i pha rol du son nas/_mchog dman gyi 'gro ba 
[\[170b.5\]]thams cad dus ma yin par 'chi ba dang nad kyi zug rngus gsungs par gyur pa'i 'jigs pa las skyob cing*/_gnas skabs kyi bde ba dang 'chi ba med pa'i go 'phang sbyin pa la ma rmongs pa ni sngon gyi 'tsho byed gzhon nus gsos sam sman pa'i rgyal po gnyis pa lta bur gyur te sems can thams cad 
[\[170b.6\]]kyi nyer 'tsho'i gzhi chen po nyid do/_/de ltar yang skyes pa rabs kyi rgyud las/_rig byed shes la de ni tshangs pa bzhin/_/rgyal po rnams kyis bkur ba rgyal po bzhin/_/skye dgu rnams la brgya byin mngon sum bzhin/_/shes 'dod rnams la dran spyod pha dang 'dra/_/zhes pa ltar skye 
[\[170b.7\]]bo thams cad la pha dang 'dra bar thabs kyi bye brag ci rigs pa'i sgo nas phan 'dogs pa zhig go_/der ma zad tshe rabs du ma nas bsod nams kyi tshogs dpag tu med pa mngon par 'du bya ba la kun nas yongs su goms pa'i bag chags bzang po sad pas/_rgyal srid kyi khri la 
[\[171a\]]
[\[171a.1\]]ma bzhugs pa'i dus nas/_ji ltar mnga' ba'i bdog pa rnams la phongs sems med par bla ma dang dkon mchog mchod pa'i ched du gtong ba dang*/_de bzhin gshegs pa sras dang bcas pa'i sku gsung thugs kyi rten gsum bzhengs pa la sogs pa'i 
[\[171a.2\]]rnam par dkar ba'i legs byas kyi rgyun kho na'i ched du gtong zhing*/_ji ltar bzheng bar bya ba'i rten gsum rnams kyang blo dman kun gyis yid la mi shong zhing*/_sngon gyi skyes bu blo stobs dang ldan pa mang pos kyang brtsam par ma nus pa'i las gang yin pa der 'jug pa la mi spobs pa 
[\[171a.3\]]med pa zhig ste/_dper na rgyal ba'i bka' 'gyur ro 'tshal gyi chos sbyin par gyi bya ba mthar phyin pa dang*/_bstan bcos 'gyur ro 'tshal gyi chos sbyin gyi phyi mo bsgrubs pa'i 'go brtsams pa 'di lta bu'i rang bzhin kho na las/_skye bo phal gyi bsam sbyor dang rjes su mthun par 'di 
[\[171a.4\]]dang 'di lta bu'i 'byor pa dag ni re zhig bsags na bdag gi dkor khang mngon par gtams pa'i rgyur 'gyur ro snyam pa dang*/_bdag gis dpal 'byor 'di dang 'di zhes bya ba rnam par 'phel bar byas te/_dgra zlar gyur pa thams cad kyang zil gyis gnon pa'i mthu dang ldan par bya'o snyam 
[\[171a.5\]]pa la sogs pa'i blo ngan thams cad ring du spangs pa dang*/_sgo gsum dge ba'i rtsa ba thams cad la gcig tu 'dun pa'i ya rabs dang dam pa'i ngang tshul bzang po las gzhar yang mi 'gyur bas/_'gro ba thams cad kyi yid kyi dbang po kun nas 'dzin nus par gyur to/_/nam zhig na chos 
[\[171a.6\]]dang srid pa'i gtsug lag zung gi phrin las kyi 'khor lo mu med phyogs kyi pha rol dag tu bgrod pa'i gdan rabs kyi nor bu rin po che btegs pa'i khri 'phang mthon po ga la ba de na btso sbyangs dag pa'i gser gyi pa tra ris glog 'gyu stong gis mdzes pa dag kyang nyung ngur byed pas yongs su 
[\[171a.7\]]'khyud pa'i mngal gyi khur du lha dang mi dang gdengs can gyi dbang po'i yul na rin thang shin tu che ba'i nor bu rin po che sna tshogs pa'i phra tshom dang ldan pa/de lta bu'i rkang gdub mdzes pa dag gis mngon par spud pa'i zhabs kyi chu skyes zung dag nye bar bkod do/_/de ltar gtsug lag gnyis 
[\[171b\]]
[\[171b.1\]]kyis mtho ba'i khri la bzhugs ma thag nas/_rtogs brjod rin po che dpag bsam 'khri shing gi gtsug na nor bu'i skyes rabs las/_rtag tu dam pas bsten 'os shing*/_/rtsod dus rab tu 'phrog byed pa/_/rdzogs ldan lta bus gang gis ni/_/skye bo chos rnams 
[\[171b.2\]]'dzin par byas/_/sa bdag bzod la kun chags shing*/_/dpal gyis dkris gyur snying rjer dga'/_/rab grags la yang dbang thul gang*/_/skye dgu rnams kyi dga' byed gyur/_/zhes pa ltar snying rje'i bdag nyid dang ldan pa gang gi mthus chab 'bangs 
[\[171b.3\]]kyis mtshon pa'i rgyal khams thams cad rtag tu bde zhing 'byor pa dang*/_lo legs par gyur pas nang du dga' ba rab tu rgyas pa'i btung ba gang la skye bo ma lus pa rtse bar byed cing*/_cha lugs bzang la mi 'phyar ba dang*/_mi'i bdag po'i bzod pa dang*/_des pa dang*/_
[\[171b.4\]]snying brtse ba dang*/_grags pa'i yon tan mi zad pa dag snying gi dkyil nas yang yang dran par byed cing*/_dge ba yon tan de dag kyang phyogs phyogs kun du sgrog par byed pa'i bstod pa dang bkra shis kyi rol mo mang po 'khrol ba la lhur byed par gyur to/_/de nas 
[\[171b.5\]]bzung ste yangs pa'i sa chen po'i dkyil 'khor thams cad byams pa chen pos dpung gis legs par bsrungs pa'i skabs der/_sngon gyi drang srong rnams kyis legs par bzhag pa'i 'jig rten lugs kyi bstan bcos dang rjes su gdams pa zab mo rnams dang 
[\[171b.6\]]mi 'gal bar bya ba thams cad brtags nas byed pa dang*/_mi 'os pa'i las la g.yer por gyur kyang mi 'jug_/'os pa'i las thams cad la dka' yang le lo dang phyi bshol gyi dbang gis mi 'dor ba dang*/_gna' dus yan nas yongs su dar ba'i dpya khral 
[\[171b.7\]]rnams kyang dus dang gnas skabs dag la legs par brtags nas tshod zin par longs spyad pa las rigs pa ma yin pa'i 'dod chen gyi las mi brtsam pa ni/_dper na phreng brgyud mkhan mkhas pa dag gis kun dga' rwa ba'i me tog gi tshal nas dus la bab pa na me 
[\[172a\]]
[\[172a.1\]]tog gi rigs tsam btu bar bya'i/_sol ba mkhan gyis bzhin du dus gcig la rtsa ba yongs su 'byin par mi byed pa de bzhin no/_/gzhan yang dbang dang stobs kyi sgo nas brtsams na khyab 'jug bzhin du gzhan sde rnam par non pa la mi mthun pa ni 
[\[172a.2\]]'ga' yang med mod/_chos dang 'gal bar gyur pa'i chags sdang gi las mi brtsam par kun gyi sems bsrung ba dang*/_rtag tu dge sdig gi las 'bras zhib tu bsams shing sgo gsum dge ba'i lam du rang gzhan thams cad 'jug pa dang*/_'khor ba dang mya ngan las 
[\[172a.3\]]'das pa'i 'byor pa phun sum tshogs pa dag la dbang 'byor yang*/_rgyags pa dang khengs pa'i sems mi 'dzin/_blo gtad kyi dpang dkon mchog gsum la bcol bas/_g.yo sgyu rnam par spangs nas lhag pa'i sems kyis rtag tu gnas shing zhi dul gsong por smra ba dang*/_
[\[172a.4\]]bag dang bcas pa'i ngang nas skye bo thams cad bu bzhin du skyong ba'i spyod tshul phun sum tshogs pa mnga' ba yin te/_ji skad du/_gya tshom mi smra shes kyang ma bcol rang zhugs yong mi byed/_/zin khar mi 'dor 'og nas sngar brtsams 'gyod mi smra/_/lhag par khe 
[\[172a.5\]]mthong btsal glags yod kyang mi rigs 'dod chen yong mi byed/_/dbang dang tshan gyis thub kyang 'phyas gnon gzan mi 'tshol/_/nye zhes nye mgon mi byed ring zhes snyom las yong mi spyod/_/dbang sar phyin cing kun gyis bkur yang mtha' dag sems bsrung bya/_/
[\[172a.6\]]legs nyes bsam zhing srod dang tho rangs dge ba spyad/_/nga rgyal khengs sems mu cor smra dang rgyags chos med/_/tshan kar mi 'dor gzhan gyis brtsi sar yun ring sdod/_/phyi tshul mi 'chos nang gi g.yo sgyu med/_/gsong des mnyen dang gsal stug 'jam la 
[\[172a.7\]]ring*/_/ngan la khyad du mi gsod zhe sa phangs med mnyam/_/phrag dog 'gran sems nor ngan gzhan la 'phya mi byed/_/bdag la rang bstod mi byed gzhan la mtshang mi 'bru/_/dpa' la sran che byed dgu mthar phyin mdzangs las slob/_/chang dang bud med dad dang 
[\[172b\]]
[\[172b.1\]]khe brkam gcam bu'i las/_/nam du'ang mi byed chung ma ngan pa'i khar mi btang*/_/zhes gsungs pa ltar ro/_/khyad par 'jig rten gyi mes po tshangs pa dang*/_drag po dang*/_sred med kyi bu dang*/_mig stong pa dang*/_skems byed la sogs pa 'jig rten skyong ba'i lha 
[\[172b.2\]]dang*/_lha ma yin dang*/_gdengs can gyi dbang po dang*/_gnod sbyin dang*/_dri za dang*/_grul bum dang*/_nam mkha' lding dang*/_lang+ka'i dbang phyug dang*/_mi'i dbang phyug tu gyur pa rnams ni 'di lta ste/_gser gyi 'khor lo dang*/_dngul gyi 'khor lo dang*/_zangs kyi 
[\[172b.3\]]'khor lo dang*/_lcags kyi 'khor lo dang*/_stobs kyi 'khor lo rnams kyis mtshan pa la sogs pa 'jig rten na dbang che zhing gzi brjid che ba dag kyang rang rang gi ral pa'i thor tshugs nor bu rin po che 'od zer stong gi drwa bas dkrigs pa dag gis lan brgyar btud cing 
[\[172b.4\]]mchod pa'i gnas su gyur pa/_bstan pa'i bdag po chen po dpal sa skya pa zhes snyan grags lha'i rnga bo che ltar yongs su ldir ba de nyid brgyud pa dang bcas pa'i lugs bzang dri ma med cing rtsod pa kun las grol ba de nyid kyis mtshon te/_sangs rgyas pa'i grub pa'i mtha'i 
[\[172b.5\]]gzhung lugs dri ma med pa gang du dar zhing rgyas par gyur pa rnams dang*/_de nyid mkhas pa'i bgyi ba gsum gyi sgo nas 'dzin par byed pa'i bstan 'dzin gyi skyes bu phyogs bcu'i 'jig rten gyi khams mur thug pa med pa rnams su byon pa dang*/_'byon par 'gyur ba dang*/_
[\[172b.6\]]da ltar 'tsho zhing gzhes pa ji snyed cig mchis pa rnams la dad pa gsum gyi rtsa ba rab tu brtan pas/_don yod rnam pa bzhis bkur stir byed/_bla mar byed/_ri mor byed/_mchod cing rjed par byed/_de dag gi rnam par dkar ba'i phrin las kyi rgyun chen po dag ring du gnas 
[\[172b.7\]]pa'i thabs kyang byed do/_/mi bdag chen po rang gi rigs kyi cod paN nyid du/_bcom ldan 'das shAkya'i rgyal po'i lung dang rtogs pa'i chos kyi rgyal srid chen po legs par bzung nas mdo sde dang rgyud sder gtogs pa'i chos kyi phung po ji snyed pa dag 'chad pa dang*/_
[\[173a\]]
[\[173a.1\]]rtsod pa dang*/_rtsom pa'i phrin las kyi 'khor los sgyur ba'i bstan 'dzin gyi skyes bu rim par byon pa rnams ni 'di lta ste/_yongs rdzogs bstan pa'i mnga' bdag 'jam pa'i dbyangs sangs rgyas phun tshogs pa dang*/_gzhung lugs rab 
[\[173a.2\]]'byams smra ba'i dbang po 'jam mgon bkra shis dpal ldan pa dang*/_rgya chen chos kyi spyan ldan thub bstan mkhan rin po che bzang po rgyal mtshan dang*/_rnam 'dren bstan pa'i rtsa lag chen po si tu chos kyi 'byung gnas dang*/_gsang chen rgya mtsho'i mnga' bdag 
[\[173a.3\]]mtshungs med kun dga' chos 'phel dang*/_shes par bya ba'i gzhung lugs rgya mtsho'i mnga' bdag bkra shis dbang phyug dang*/_mthu stobs grub pa'i dbang phyug rdo rje 'dzin pa sangs rgyas rgya mtsho pa la sogs pa'i bstan 'dzin gyi dge ba'i bshes gnyen mang po dang*/_
[\[173a.4\]]khyad par ngor chen rdo rje 'chang kun dga' bzang po pa'i lugs bzang bdud rtsi'i rgyun ma lus pa bzung nas/_sems can gyi khams kyi nyon mongs pa'i rims nad mtha' dag zhi bar byed pa'i chos kyi sman pa chen po thams cad mkhyen pa bkra shis lhun grub grags 
[\[173a.5\]]pa'i rgyal mtshan dpal bzang po zhes yongs su grags pa de nyid dang*/_yar lung bkra shis chos sde nas/_rgyal ba kun gyi phrin las skyong ba ngag dbang kun dga' legs pa'i 'byung gnas bstan pa'i rgyal mtshan dpal bzang po pa ste/_rje btsun dam pa de 
[\[173a.6\]]dag rang gi bla'i mchod gnas kyi ched dang*/_mdo smad phyogs kyi skye dgu ma lus pa mngon par mtho ba dang nges par legs pa'i grong du 'khrid par byed pa'i lam mkhan dam pa nyid du spyan drangs te/_chab 'og tu gtogs pas mtshon pa'i sems can rgya mtsho chen 
[\[173a.7\]]po'i rdul gyi grangs dang mnyam pa rnams kyi rgyud la chos kyi sa bon ma rmas par btab ste/_la la ni dkon mchog gsum la skyabs su song zhing bslab pa'i gzhi rab tu bzung ba la bkod/_la la ni khyim nas khyim med par rab tu byung ba dge slong gi dngos por 
[\[173b\]]
[\[173b.1\]]bsgrubs te 'khor ba las mngon par 'phags pa'i gnas la bkod/_la la ni bla na med pa yang dag par rdzogs pa'i byang chub tu sems bskyed pa stsal te theg pa chen po'i rigs su bkod/_la la ni gsang sngags rdo rje theg pa'i chos kyi sgor smin par byas te 
[\[173b.2\]]ring por mi thogs par rnam par grol ba'i skal ba dang ldan par byas te/_mdor na 'khor ba phal mo che sangs rgyas la gzhol ba dang*/_dam pa'i chos la bab pa dang*/_dge 'dun la gzhag par mdzad de/_de dag thams cad kyang mi bdag chen po 'di'i sku drin kho na 
[\[173b.3\]]las byung ba yin pas/_legs par bsams na stong gsum gyi stong chen po'i 'jig rten gyi khams thams cad dzam+b+hu gser gyi phung pos yongs su bkang ste bcal bar byas kyang mi bdag chen po 'di nyid kyi sku drin dang gzhar yang mnyam par dka' ba'i rang bzhin 
[\[173b.4\]]kho na'o/_/de ltar ji skad smos pa'i 'dren mchog dam pa de dag spyi bo'i rgyan du bsten cing sgo gsum longs spyod dang bcas pas mnyes par 'gyur ba'i las gang yin pa de rtun pa lhur byed cing*/_de dag gi zhal sgo nas byung ba'i gsung gi bdud rtsi ni/_rgyu sde chen po rnams 
[\[173b.5\]]las 'byung ba'i dkyil 'khor rnams kyi dbang bskur ba dang*/_rjes su gnang ba dang*/_lung 'bogs pa dang*/_man ngag gi nyams khrid zab mo dpag tu med pa rang dang gzhan gyi thar pa'i gsos su rtag tu len par mdzad cing*/_ji ltar thos pa'i chos de dag las kyang 
[\[173b.6\]]phal cher gyi bsgom bzlas ma chag pa'i nyams bzhes chu bo'i rgyun babs pa lta bus nyin mtshan gyi dus 'da' bar mdzad do/_/de'ang thog mar dkar cha bzhi dang gtor ma brgya rtsa sngon du 'gro bas/_dus gsum gyi de bzhin gshegs pa thams cad kyi bgrod pa gcig 
[\[173b.7\]]pa'i lam zab mo bla ma'i rnal 'byor gyi nyams len/_dpal kye rdo rje lha dgu man ngag lugs kyi mngon par rtogs pa 'bring du bya ba yan lag drug pa lam dus kyi dbang bzhi len pa dang bcas pa/_dpal nA ro ta pa'i thugs bcud kyi gdams pa zab mo rje btsun rdo rje rnal 'byor 
[\[174a\]]
[\[174a.1\]]ma'i bsgom bzlas/_rdo rje 'jigs byed rwa lugs kyi mngon par rtogs pa/_thugs rje chen po dang phyag rgya chen po zung 'jug tu nyams su len pa'i sgrub thabs mdo khams shar phyogs mar grags pa/_sgrol ma dkar mo yid bzhin gyi 'khor lo'i sgrub 
[\[174a.2\]]thabs/_rdo rje nag po chen po gur gyi mgon po khro bo bcu dang bcas pa'i srung ba'i 'khor lo rdo rje'i brag rdzong ma dang*/_gzhan yang rje btsun sa skya pa'i man ngag gser chos kyi skor la sogs pa gsang sngags gsar rnying gi yi dam gyi lha du ma'i bsgom bzlas mang po dang*/_de dag gi 
[\[174a.3\]]mjug tu'ang gtor ma'i rnal 'byor dang bcas pa rnams rgyun par chag nyams med pa'i dam bca' nges pa can du mdzad/_thun mtshams rnams su yang dkon mchog gsum rjes su dran pa'i mdo dang*/_yan lag bdun pa dang*/_rgya bod kyi bla ma brgyud pa dang bcas pa'i sku 
[\[174a.4\]]bstod dang gsol 'debs kyi rigs mang po dang*/_'phags pa 'jam dpal gyi mtshan yang dag par brjod pa nyi ma re la tshar bdun re/_dpal ye shes yon tan bzang po'i bstod pa tshar nyi shu rtsa gcig re/_sgrol ma'i bstod pa phyag 'tshal nyer gcig pa tshar nyi shu rtsa gcig_/
[\[174a.5\]]nyi ma sbas pas mdzad pa'i sgrol ma'i bstod pa rnam dag gtsug na can tshar re/_sgrol ma'i mtshan brgya rtsa brgyad pa tshar re/_shes rab snying po tshar dgu re/_gtsug tor rnam par rgyal ma'i gzungs/_rdo rje rnam par 'joms pa'i gzungs/_tshe dang ye shes dpag tu med 
[\[174a.6\]]pa'i gzungs/_las kyi sgrib pa rnam par sbyong ba'i gzungs rnams dang*/_phung po gsum pa'i mdo dang*/_bzang po spyod pa'i smon lam la sogs pa'i smon lam gyi skor mang po rnams zhal 'don du mdzad/_gzhan yang dkon mchog gsum gyi rten la phyag 'tshal 
[\[174a.7\]]ba dang bskor ba byed pa dang*/_sAts+tsha 'debs pa la sogs pa mdor na sa bdag chen po 'di nyid kyis nyi ma re la dam bcar bgyis pa'i dge sbyor kho na la yang*/_dge sbyor byed par rlom pa phal gyis nyi ma mang po 'phul ba'i rgyur 'gro ba la sogs pa'i yon tan brjod kyis 
[\[174b\]]
[\[174b.1\]]mi ldang ba ni rnam par 'phrul pa mchog gi legs byas gcig pu'i rjes su 'gro ba'i rang bzhin no/_/gsang sngags zab mo'i bzlas brjod grangs su bgyis pa yang*/_rdo rje 'jigs byed kyi snying po yi ge bcu pa dung phyur gcig_/thugs rje chen po'i snying po yi ge 
[\[174b.2\]]drug pa dung phyur gcig_/gur gyi mgon po'i snying po yi ge bdun pa dung phyur gcig_/seng ge'i gdong can ma'i bsnyen pa dung phyur gcig rnams rang gi ljags thog nas bsags pa la sogs pa sgo gsum bag med kyi dbang du bzhugs pa ni rtag tu zhabs 'bring na 'khod 
[\[174b.3\]]pa rnams kyis kyang ye ma mthong ngo zhes kun gyis kha mthun par lan gcig ma yin par snyan dngags dam pa'i glu bzhin du len par byed do/_/mdor na rin chen phreng ba las/_dam pa'i chos dang chos smra la/_/nyid kyis bkur sti mchog dang ni/_/gus par mdzad de 
[\[174b.4\]]gnas las bzhengs/_/me tog gtor nas chos nyan cing*/_/chos kyi sbyin pa dag kyang mdzod/_/'jig rten gtam la dga' ma mdzad/_/'jig rten 'das la dgyes par mdzod/_/'khor rnams zil gyis mnan pa'i phyir/_/lhun stug brtan la nges par mdzod/_/
[\[174b.5\]]ces gsungs pa ltar dang*/_de dag gi bar skabs rnams su yang gzu bor gnas pa'i blo gros kyis legs par brtags pa'i bka' khrims btsan pos rgyal khams thams cad kyang byams pa'i chos dang mthun pa'i phrin las kyis bde bar skyong ba la blo sgam zhing gting 
[\[174b.6\]]mi rtogs pa/_bya ba gang brtsams kyang rang gi ngang gis 'grub pa la sogs pa yon tan bsam las 'das pa zhig ste/_de nyid las/_ji ltar rgyal srid bskyang ba dang*/_/'bangs kun bde la 'khod pa dang*/_/bsdo ba'i dgra rnams 'dul ba dang*/_/rgyal 
[\[174b.7\]]khams chos kyis bskyang bgyi ba/_/zhib tu dgongs nas grub par mdzod/_/'grub bam mi 'grub ma nges par/_/dgongs ma thag tu ma gsungs shig_/yun ji srid cig chos sgrub cing*/_/ser sna 'jur gegs ma mdzad par/_/bdog pa thams 
[\[175a\]]
[\[175a.1\]]cad gtugs te mdzod/_/khyod ni bdog pa kun bor nas/_/gcig bu ga shed gshegs 'tshal bas/_/chos kyi slad du spyad pa kun/_/khyod kyi mdun du 'ong ba nyid/_/'bangs la re ba ma 'jog par/_/zhal bzhugs tshe na myur bar 
[\[175a.2\]]mdzod/_/ces bya ba la sogs pa sngon gyi drang srong mkhas pa rnams kyis ji ltar gdams pa'i bdud rtsi lta bu'i chos rnams la nam yang mi 'da' ba lhur byed pa nyid do/_/der ma zad rin chen phreng ba las/_gtsug lag khang dag brtsig pa dang*/_/mchod rten brtsig 
[\[175a.3\]]dang na bza' gsol/_/zhig ral bcos dang mchod pa gzugs/_/lha khang la sogs gzhan bgyi ba/_/snga lugs bzhin du rgyas par mdzod/_/dam chos tshul bzhin spyod pa yi/_/dge slong dge bsnyen la sogs pa/_/gzhan gyis gtse ba med pa 
[\[175a.4\]]yi/_/dpung gnyen skyabs dang kha 'dzin mdzod/_/'di kun yun du bde ba yi/_/mya ngan 'da' ba'i dge tshogs lags/_/zhes gsungs pa bzhin du mi bdag 'di nyid kyi sku ring la lhun grub steng la sogs pa'i stod smad kyi dgon sde bcu gsum tsam du gtsug 
[\[175a.5\]]lag khang rten dang brten par bcas pa gsar du bskrun par mdzad pa'ang*/_'di lta ste/_gtsang e waM chos ldan du gling pa spyi khang dang*/_lhun grub steng gi lha khang gsar pa dang*/_mgon khang shar rten dang brten par bcas pa dang*/_lcags ri'i 'du khang rgyal 
[\[175a.6\]]mtshan dang bcas pa dang*/gzhan yang 'dzom thog dang*/_ye na dang*/_rab brtan dang*/_dum mdo dang*/_sbam mdzangs dang*/_dpal spungs dang*/_rga len steng dang*/_rnam rgyal gling dang*/_ldan gyi dran thang rnams su gtsug lag khang bcu bdun ldebs ris dang 
[\[175a.7\]]bcas pa dang*/_de dag gi nang du'ang dus gsum gyi sangs rgyas la sogs pa'i sku brnyan lder bzo dang*/_lhun grub steng 'dir gser zangs las grub pa'i bla ma yi dam sangs rgyas byang sems dang*/_chos skyong nor lha rnams kyi sku brnyen bzo bkod shin tu legs 
[\[175b\]]
[\[175b.1\]]pa snga phyir bzhengs pa phyed bzhi brgya tsam dang*/_tsan+dan dkar dmar las grub pa'i bskal pa bzang po'i sangs rgyas stong gi sku brnyan cha gnyis kyis mtshon te gzhan mang po dang*/_ba so las grub pa'i sgrol ma nyer gcig gi sku brnyan slob dpon nyi ma sbas pa'i 
[\[175b.2\]]lugs dang*/_tsan+dan dkar dmar spel ma las grub pa'i de bzhin gshegs pa'i mchod rten chen po brgyad thog tshad du langs pa bzo dbyibs khyad du 'phags pa can dang*/_rgyal ba'i bka' 'gyur ro 'tshal gser bris su byas pa glegs bam brgya phrag gcig 
[\[175b.3\]]la bdun gyis lhag pa dang*/_bstan bcos 'gyur ro 'tshal dngul bris su byas pa glegs bam brgya phrag gnyis la brgyad kyis nye bar lhag pa dang*/_dpal sa skya'i rje btsun gong ma lnga'i bka' 'bum shog skyar bris pa glegs bam bcu drug ste de dag thams cad 
[\[175b.4\]]kyang glegs shing dang glegs thag dang na bza' tshun chad khyad par du 'phags pa dang*/_de dag gis mtshon pa'i glegs bam che chung bgrang las 'das pa bzhengs so/_/lha khang dang mchod rten rnams kyi gan 'ji ra dang rgyal mtshan mang po yang gser zangs las bgyis pa 
[\[175b.5\]]dang*/_lo bstar du gsang sngags zab mo'i rnal 'byor dang ldan pa'i dge sbyong rnams la chos dang mthun pa'i yon 'bul rgya chen po stob pa dang bcas te/_yi dam gyi lha mang po'i rtsa sngags dang*/_snying po dang*/_nye ba'i snying po rnams kyi bzlas pa dung phyur phrag mang po 
[\[175b.6\]]bsags/_sngon gyi gong ma rnams kyis ji ltar bzhag pa dang*/_rang nyid kyis gsar bzhag bgyis pa la'ang dpal dus kyi 'khor lo lha drug brgya dang drug cu rtsa bzhi'i dkyil 'khor la sogs pa sgrub mchod mang po lo dus ltar btsugs pa la dus las yol ba mi mnga' 
[\[175b.7\]]zhing*/_bar skabs rnams su yang dgon sde ris su med pa la sku rim gsar bskrun gyi cho ga'i rigs dang*/_mdo sna mang po khri 'don dang 'bum ther mang po 'don pa la sogs pa ste/_bsags pa'i dngos po thams cad kyang dge ba'i rtsa ba kho na'i rgyur 'gro bar mdzad do/_/
[\[176a\]]
[\[176a.1\]]sku tshe'i mthar yang bstan bcos 'gyur ro 'tshal gyi chos sbyin par du bsgrub pa'i dbu 'dzugs pa la sogs pa mdor na dus phyis sangs rgyas kyi bstan pa la lhag par bya ba byas pa'i bka' drin 'di dang mtshungs pa 'ga' yang ma byung ngo zhes gtam du gling 
[\[176a.2\]]bar yang byed do/_/de ltar sa la spyod pa'i dbang po bstan pa tshe ring zhes yongs su grags pa de la sngon gyi bsod nams dpag tu med pa'i byed pos yongs su byin pa'i sde bzhi'i 'byor pa shin tu yangs shing rgya che la gzhar yang 'dzad du med pa'i longs spyod kyi gter chen po dang ldan 
[\[176a.3\]]par gyur te/_dper na rnam mang thos kyi bu'i dpal dang 'byor pa ji lta ba bzhin no/_/de lta na'ang thog mar rigs sras kyi phreng ba cung zad 'byon dka' ba ltar gyur par brten/_bdog pa'i dngos po phal che ba dag dkon mchog gi phyogs su gtong phod rgya chen po'i 'bul 
[\[176a.4\]]ba dang chab cig tu/_mthar thug gi 'bras bu bla na med pa'i byang chub nyid gtso bor dmigs te/_gnas skabs su'ang mi'i lha gang gi rigs sras chu bo'i rgyun ltar 'byon pa'i gsol ba 'debs pa la brtson pa lta bus/_'dzam gling bstan pa'i mnga' bdag dpal sa skya 
[\[176a.5\]]pa ngag dbang kun dga' bkra shis grags pa'i rgyal mtshan dpal bzang po pa la sogs pa bstan 'dzin gyi skyes bu chen po/_gsang sngags dang rig sngags kyi nus mthu grub pa gang dag gi bka' lung yid 'phrog dga' ma'i mig gi zur mda' gang du lhung ba tsam gyis/_
[\[176a.6\]]'jig rten dang 'jig rten las 'das pa'i dregs byed mthu che zhing gzi brjid che ba rnams kyang rang rang gi khengs pa ring du bskyungs nas/_ci bgyi zhes bsgo ba'i phrin las thams cad gus pas mnyan cing 'bad pa med par tshul bzhin du bsgrub pa la mi gus pa med pa'i rdo rje 'chang 
[\[176a.7\]]mang po'i bka' lung btsan pos srung ma'i dbang po gur mgon lcam dral dang*/_gdong bzhi mgon po la sogs pa srung ma rgya mtsho'i tshogs rnams la/_bsil ldan ljongs kyi rgyal ba'i bstan pa yongs su rdzogs pa'i gdugs dkar thur ma brgya pa khams gsum gyi bla 
[\[176b\]]
[\[176b.1\]]ma nas bla mar 'degs pa'i snying stobs kyi yu ba brtan pa'i mi'i lha gang gi rigs sras gang+gA'i rgyun ltar chad pa mi mnga' zhing myur du 'byon pa'i phrin las su bskul ba'i rnga chen ci yang brdung bar brtsams so/_/dus ji tsam zhig na ji ltar bcol ba'i 'bras bus nam yang mi bslu 
[\[176b.2\]]ba nyid du 'byung ba ni dkon mchog gi bden pa'i mthu'i chos nyid do/_/de'ang sa gzhi thams cad chos bzhin du skyong ba'i rgyal po de la rigs sras kyi mchog tu gyur pa shing sA la chen po lta bu gsum zhig ris bral skye bo yongs kyi rtsa lag tu byung bar gyur to/_/de'i dang po la ni 
[\[176b.3\]]dpal mi'i dbang phyug bsod nams mgon po zhes bya ba phyogs rnams kun du rab tu grags pa ste/_de'i rang bzhin ni ji lta bu zhig go snyam na/_'di ni phal dang thun mong du ma gyur pa zhig ste/_de'ang thog ma nyid nas chos skyong ba'i srung ma rnams kyi gzi brjid kyi thig le 
[\[176b.4\]]gcig tu bsdus nas legs par bskyed cing kun du yongs su bskyab pa'i skyes bu nyid du gdon mi za ba'i bden dpang du rnam par dpa' zhing rtul phod pa/_yan lag mchog gi gzugs dang ldan pa/_sa chen po skyong ba la gnod pa dang sdo ba med pa/_gzi brjid che zhing 
[\[176b.5\]]mthu phun sum tshogs pa dang ldan pas gzhan sde mi srun pa'i phyogs thams cad las rnam par rgyal ba/_sgyu rtsal gyi rigs thams cad la mkhas par gyur pa ni 'di lta ste/_yi ge dang*/_lag rtsis dang*/_grangs dang*/_rtsis chen dang*/_thor tshugs dang*/_gom 
[\[176b.6\]]stabs dang*/_lcags kyu'i bsgyur thabs dang*/_ral gri'i thabs dang*/_zhags pas gdab pa dang*/_mda' bo che 'phen pa dang*/_mdun du bsnur ba dang*/_phyir bsnur ba dang*/_gcad pa dang*/_dral ba dang*/_dbug pa dang*/_rgyang nas 'phog pa dang*/_sgra grag par 'phog 
[\[176b.7\]]pa dang*/_gnad du 'phog pa dang*/_mi 'chor bar 'phog pa dang*/_tshabs che bar 'phog pa dang*/_mchong ba dang*/_gyad kyi 'dzin stangs dang*/_bang dang*/_rkyal gyis brgal ba dang*/_glang po che'i gnyar zhon pa dang*/_rta la zhon pa dang*/_shing rta'i thabs dang*/_mda' dang*/_
[\[177a\]]
[\[177a.1\]]gzhu dang*/_gyad stobs te bzor gtogs pa rnams dang*/_gzhan yang gar dang bro dang*/_rnga bo che dang*/_rdza rnga dang*/_rnga phran dang*/_rnga chen/_'khar rnga/_pi wang rgyud gcig pa dang*/_rdza rnga kha gcig pa dang*/_lcags kyi sil khrol dang*/_'khar 
[\[177a.2\]]ba'i sil khrol dang*/_pi wang rgyud gsum pa dang*/_rnga mu kun+da dang*/_sil snyan glu dbyangs dang bstun pa dang*/_pheg rdo ba dang*/_rol mo'i sgra'i rigs gzhan dang*/_pi wang spyi'i rigs dang*/_gling bu ste rol mo'i bye brag rnams dang*/_gzhan yang dbyangs kyi nges pa 
[\[177a.3\]]bar ma dang*/_drang srong dang*/_sa 'dzin dang*/_drug ldan dang*/_lnga pa dang*/_blo gsal dang*/_'khor nyan rnams dang*/_gzhan yang*/_sgeg pa dpa' ba mi sdug pa/_/drag shul bzhad gad 'jigs su rung*/_/snying rje rngam dang zhi ba ste/_/zhes pa'i gar gyi cha byad rnams 
[\[177a.4\]]te/_sgyu rtsal gyi rigs rnam pa drug cu rtsa bzhi dang*/_gzhan yang pho rtsal sna dgu zhes bya ba/_mtheb kyis sha non pa dang*/_rkyal gyis chu chen brgal ba dang*/_yang rtsal bya lta bu ste lus kyi rtsal gsum/_lo rgyus kyis dge 'thon pa dang*/_gtam gyis bzhad 
[\[177a.5\]]gad 'thon pa dang*/_gshags kyis pha rol gnon pa ste ngag gi rtsal gsum dang*/_mdzangs la blo 'gyu ba dang*/_dpa' la bsran tshugs pa dang*/_kha gsal zhing gting mi rtogs pa ste yid kyi rtsal gsum dang bcas pa dang*/_gzhan yang pho rtsed sna dgu zhes 
[\[177a.6\]]bya ba/_gtam yig rtsis gsum/_mda' rdo mchongs gsum/_bang rkyal shed gsum dang bcas pa ste skyes bu dam pa la 'os pa'i yon tan gyi tshogs ma lus pa rab tu rdzogs par gyur to/_/rnam pa gcig tu las 'bras ston pa'i mdo dang bstan bcos kyi rigs la 
[\[177a.7\]]shin tu 'dris pas dge ba dang dge ba ma yin pa'i blang dor gyi gnas rnams la 'dzol med du dpyod cing gzhan la yang rgya cher 'doms pa la mkhyen rab kyi 'jug pa shin tu g.yer por gyur te/_dbon po stod kyi gdan sa'i khur bzhes so/_/der chab 'bangs su gtogs pa 
[\[177b\]]
[\[177b.1\]]thams cad kyang phan pa'i sems dang rjes su 'brel ba'i bka' khrims bzang pos bde ba la sbyor ba'i thabs la shin tu mkhas shing*/_skye bo ma lus pa phyogs su lhung ba med pa'i thugs brtses gting nas mi 'dor zhing*/_nyes par spyod pa rnams kyang 'phral la bsdigs pa'i 
[\[177b.2\]]tshul gyis legs pa'i lam du 'chos pa dang*/_legs par spyod pa rnams ni gong nas gong du bkur ba'i sgo nas bogs 'byin pa'i tshul gyis bde bar skyong ba'i mdzad pa bzang po nam yang mi bskyud par lhag pa'i bsam pa la yang dag par gnas pa nyid do/_/gzhan yang 
[\[177b.3\]]rtag tu sgo gsum bag dang bcas pa la legs par gnas nas/_bgyi ba dang bgyi bar bya ba ma yin pa dang*/_bkur ba dang bkur bar bya ba ma yin pa dang*/_gzhom pa dang gzhom par bya ba ma yin pa'i gnas thams cad yang dang yang du legs par brtags nas nyam nga 
[\[177b.4\]]ba med pa'i tshul gyis spyod pa ste/_'phags mchog nA gArdzu nas/_phan sems che ba sgrin pa'i tshul/_/drang po'i tshul ni mi bslu ba/_/bag yod nyam nga med pa ni/_/de ni rgyal po'i tshul du gnas/_/zhes dang*/_ma su rak+Shas byas pa'i lugs kyi bstan bcos 
[\[177b.5\]]las kyang*/_brtan zhing zab mo'i blo dang ldan/_/mdangs ldan chos dang bstan bcos rig_/dul zhing bden par smra ba dang*/_/rgyal po'i 'khor la phan par sems/_/rigs btsun rgyud ni mnyin pa dang*/_/bla ma la ni gus nyan dang*/_/skye dgu rjes brtser ldan pa 
[\[177b.6\]]yi/_/rgyud byung de ni rgyal sras yin/_/zhes bshad pa lta bu'i yon tan rin po che'i bang mdzod legs par bzung nas/_rang gzhan gyi 'dod pa'i dngos po ma lus pa bsgrub pa'i rang bzhin can no/_/khyad par chos thams cad kyi rgyal po'i mdo las/_lha dang bcas 
[\[177b.7\]]pa'i 'jig rten na/_/dkon mchog gsum po ma gtogs pa/_/yon gyi gnas 'ga' yod ma yin/_/zhes dang*/_sangs rgyas phal po che las/_rigs par brtson pa dkon mchog gsum rnams la/_/sbyor ba skyo ba med pas mchod byas na/_/de dag bdud bzhi'i 
[\[178a\]]
[\[178a.1\]]lam las rab 'das te/_/byang chub bla med myur du reg par 'gyur/_/zhes gsungs pa'i lung don dang mthun par dkon mchog gsum la dad pa gsum gyi rtsa ba rab tu brtan pa'i sgo nas bdog pa'i dngos po phal che ba dag gis bsnyen bkur ba la sogs pa 
[\[178a.2\]]dge ba'i rtsa ba lhur byed pa gzhan dang thun mong du ma gyur pa zhig ste/_de yang skye bo phal pa kha cig ni/_rang gis bsags pa'i dngos po bzang zhing shin tu phangs par gyur pa gang yin pa de dag bdag gir bzung nas/_de'i lhag mar gyur pa'i dngos po dman pa'am yan 
[\[178a.3\]]'gar du lus pa de nyid mchod sbyin gyi ched du gtong ba dag yod kyang*/_sa 'dzin chen po 'dis ni rang gi bdog dgu thams cad kyi phul du byung ba'am mchog tu gyur pa'am/_ches dkon pa'am/_gces par bzung ba gang yin pa de dag ni dkon mchog gi phyogs su btang ba gtso 
[\[178a.4\]]bor byed cing*/_khyad par 'dzam gling bstan pa'i mnga' bdag dpal sa skya pa ngag dbang kun dga' bsod nams rin chen pa yab sras rnams dang*/_rje btsun rdo rje 'chang kun dga' bzang po'i dam pa chos kyi rgyal srid chen po la mnga' bsgyur ba'i mkhan chen thams cad 
[\[178a.5\]]mkhyen pa bkra shis lhun grub pa dang*/_rgyal ba kun gyi rigs kyi bdag po dpal ldan rdo rje sems dpa' nyid ngur smrig gar gyis rnam par rtsen pa mkhan chen dpal ldan chos skyong ba dang*/_mdo sngags rgya mtsho smra ba'i dbang phyug yar klung mkhan po ngag dbang kun 
[\[178a.6\]]dga' legs pa'i 'byung gnas dang*/_phyi dang nang gi rig pa'i gzhung lugs rab 'byams smra ba sangs rgyas ye shes pa dang*/_rdo rje 'dzin pa kun gyi gtsug gi nor bu sangs rgyas rgya mtsho pa la sogs pa mkhas pa dang btsun pa dang grub pa'i yon tan mi zad nam mkha'i 
[\[178a.7\]]mdzod du gyur pa mang po'i zhabs kyi pad+ma rnams ni/_lha dang mi'i yul na rnyed par dka' zhing rin thang gzhal du med pa'i yid bzhin gyi nor bu rin po che 'od zer stong gi drwa ba ring po'i lam du 'phro ba gang gis nye bar spud pa ste/_de lta bu'i ral pa'i thor tshugs rin po che 
[\[178b\]]
[\[178b.1\]]an+da rnyil gyi khu bas lan brgyar byugs pa snyam byed pa'i rtse mo na mngon par bkod cing*/_de dag mnyes pa'i zhal gyi 'dzum sgros ban+d+hA dzi ba ka ltar rnam par phye ba las legs par 'ongs pa'i mdo sde dang rgyud sde rnams kyis rjes su bstan par bya ba'i gdams pa zab mo'i bdud 
[\[178b.2\]]rtsi'i bcud len mtha' dag yang dang yang du btung bas/_mngon par mtho ba dang nges par legs pa'i grong khyer mchog tu 'jug par byed pa'i lam gyi lus stobs yongs su rtas par byed pa'i thabs su/_rje btsun rdo rje rnal 'byor ma la sogs pa mchog dang thun mong gi dngos 
[\[178b.3\]]grub sgrub par byed pa'i gnas su mchog tu bsngags pa'i lhag pa'i lha mang po'i bsgom bzlas kyi rim pa rgyun bar nyid du ma chag par thugs nyams su bstar ro/_/gzhan yang shes rab kyi pha rol tu phyin pa sdud pa dang*/_shes rab snying po pa dang*/_sgrol bstod pa dang*/_slob 
[\[178b.4\]]dpon chen po pad+ma 'byung gnas kyi gsol 'debs le'u bdun pa la sogs pa gsang sngags gsar rnying gi bla ma brgyud pa mang po'i gsol 'debs dang smon lam gyi rigs mang po zhal ton du mdzad do/_/khyad par rang gi yab rje sa skyong bstan pa tshe ring gi dgongs rdzogs 
[\[178b.5\]]bsgrub pa dang*/_sa bdag rang gi dal 'byor gyi rten bzang po brnyes pa chos tshul dge ba bcu dang ldan par bya ba dang*/_sbyin pa'i pha rol tu phyin pa yongs su rdzogs pa'i snying po can du bsgrub par bya ba'i phyir/_chu pho khyi'i lor gtsang dbus kyi phyogs su chibs kyi kha lo bsgyur 
[\[178b.6\]]te dbus gtsang gi sa'i char 'khod pa'i dgon sde ris su ma chad pa rnams su/_bstan pa rin po che'i rtsa lag tu bzhugs shing rnam par dkar ba'i phrin las mu med par spro ba la bka' drin gzhal du med par gyur pa'i bla ma dang*/_mkhan po dang*/_zur 'chad pa mtha' dag la 
[\[178b.7\]]dngos po bzang zhing rgya dpangs mi dman pa'i mchod 'bul dang*/_dge slong gi dge 'dun rgya mtsho lta bu ji snyed cig mchis pa rnams la 'bul ba dang bsnyen bkur gya nom pa dag gis mnyes par bgyis so/_/de dag tu bzhugs pa'i dkon mchog gsum gyi rten byin rlabs 
[\[179a\]]
[\[179a.1\]]kyi gzi 'od mngon par 'bar ba mtha' dag la yang*/_snyan shal dang*/_'phan dang*/_ba dan dang*/_bla re dang*/_lda ldi dang*/_rgyal mtshan dang*/_spos dang*/_mar me dang*/_zhal zas la sogs pa'i mchod pa'i rnam grangs bsam gyis mi khyab pa dngos 
[\[179a.2\]]po bzang zhing rgya che ba dag gis bsti stang du byas/_bla mar byas/_ri mor byas/_rjed par byas/_phyag 'tshal bar byas te/_sa bdag chen po rang gi yab mes gong ma chos kyi dbyings su thim pa rnams kyi thugs kyi bzhed pa ma lus pa yongs su bskang ba dang*/_rang dang rang 
[\[179a.3\]]la ltos bcas kyi skye bo sangs rgyas kyi zhing gi rdul phra rab kyi grangs dang bcas pa rnams kyi rgyud la bsod nams kyi tshogs dpag tu med pa'i rgya mtsho rgya che zhing gting mi dpog par bskyil te/_mdor na gtsug lag zung gi phrin las kyi snang ba dkar pos phyogs kyi kho ra khor 
[\[179a.4\]]yug ma lus pa yongs su bkang ba dang 'gengs bzhin pa'i ngo mtshar gtam gyi zla 'od gzhon nu phyogs kyi lus phra'i rna rgyan du 'god pa 'di ltar lags so/_/lha sras rigs kyi shing sA la chen po lta bu gsum pa ni sde dge blo gros rgya mtsho zhes bya ba ste/_'di ni sngon gyi 
[\[179a.5\]]bsod nams kyi rgyu dpag tu med pas bskyed pas skal ba phun sum tshogs pa dang ldan pa'i lha'i rigs su 'khrungs pa/_thog ma nyid nas dbang po dul bar gyur pas spyod tshul mi mthun pa med pa'i ngang tshul can/_rtag tu thos bsam la goms pa lhur byas pas blo dri ma med par 
[\[179a.6\]]gyur pa/_rig byed gsum dang brtag pa brgyad la sogs pa rig pa'i gtsug lag mang po la mkhas pa/_gzhan yang 'phags mchog klu sgrub zhabs kyis/_gang la pha dang ma dag mchod byed pa'i/_/rigs de tshangs bcas slob dpon bcas pa'ang lags/_
[\[179a.7\]]de dag la mchod grags par 'gyur ba dang*/_/slad ma la yang mtho ris 'gyur ba lags/_/zhes pa ltar rang gi bla ma dang yab yum dang rgan rabs zhe sar 'os pa rnams la bkur sti mkhas pa/_gang gi yon tan gyi grags pa dkar po la 'jig rten kun gyis bsngags 
[\[179b\]]
[\[179b.1\]]pa'i gnas su gyur cing*/_de bzhin gshegs pa'i bstan pa dang sems can thams cad la phan pa rgya chen po bsgrub pa'i snying stobs dang dam bca'i ya lad shin tu btsan par bgos pa zhig go_/de yang 'di ltar yid la byed de/_bdag gis bstan 'gro'i don bgyid 
[\[179b.2\]]pa la ni rigs pa dang mi rigs pa'i 'gal 'brel tshul bzhin du dpyod pa'i blo gros phun sum tshogs pa zhig la rag las so/_/de yang blo dang ldan pa rnams kyis bslab par bya ba'i gnas rig pa'i gtsug lag lnga po legs par rtogs pa las 'byung bar dgongs nas de dag 
[\[179b.3\]]gi gzhung yan lag dang bcas pa ci rigs pa la mkhas par sbyangs so/_/khyad par skye bo gzhan dag phan pas rjes su 'dzin pa'i phyir/_gso ba rig pa'i rgyud bzhi 'grel pa snga phyi mang po dang bcas pa la sbyangs pa rgya mtsho'i pha rol du son pa g.yu thog yon tan mgon 
[\[179b.4\]]po'i dpal la 'gran par gyur te/_nad rlung las gyur pa dang*/_bad kan las gyur pa dang*/mkhris pa las gyur pa dang*/_'dus pa las gyur pa'i nad kyi rigs rnam pa sna tshogs pa dag gis nyen pa'i skye bo grangs med pa duHkha las rnam par bkrol te mi shigs pa'i 
[\[179b.5\]]srog gi ka ba brtan por btsugs pa'i phrin las nam mkha' dang mnyam par gyur to/_/nang don rig pa'i gnas ston par byed pa'i bstan bcos chen po sdom pa gsum gyi rab tu dbye ba dang*/_dpal kye rdo rje'i rtsa ba'i rgyud brtag pa gnyis pa dang*/_rgyud sde spyi'i rnam par 
[\[179b.6\]]gzhag pa dang*/_rgyud kyi mngon par rtogs pa dag gi don ma lus pa ston pa'i bstan bcos tshul dang po gsum dang*/_mngon par rtogs pa ljon shing ste mdzes par byed pa'i rgyan rnam pa gnyis dang*/_byang chub sems dpa'i spyod pa la 'jug pa dang*/_dbu ma bshes pa'i spring 
[\[179b.7\]]yig dang*/_rgyal po la gdams pa la sogs pa'i gzhung mang po thugs su chud par mdzad pas lung dang rigs pa'i bdag por gyur to/_/gzhan yang tshogs 'don gyi rigs su gtogs pa'i chos spyod rnams dang*/_kye rdo rje dang rdo rje phur pa la sogs pa'i dkyil 'khor gyi sgrub 
[\[180a\]]
[\[180a.1\]]mchod chen po mang po dang*/_de dag gi phyag len phra mo tshun chad la'ang gzhan dring mi 'jog par mdzad do/_/khyad par du yang slob spring las/_gang zhig thob na skye ba'i rgya mtsho mthar 'byin cing*/_/byang chub mchog gi sa bon dge ba'ang 'debs byed la/_/yid 
[\[180a.2\]]bzhin nor bu bas kyang yon tan ches lhag pa'i/_/mi nyid thob nas su zhig 'bras bu med par byed/_/bde gshegs lam bstan 'gro ba 'dren par chas gyur cing*/_/sems kyi stobs chen mi yi rnyed pa gang yin pa/_/lam 'di lha dang klu yis mi rnyed gnod sbyin dang*/_/mkha' 
[\[180a.3\]]lding rig 'dzin mi'am ci dang lto 'phyes min/_/zhes dang*/_bshes spring las/_rgya mtsho gcig nas gnya' shing bu ga dang*/_/rus sbal phrad pa bas kyang dud 'gro las/_/mi nyid ches thob dka' bas mi dbang gis/_/dam chos spyod pas bde 'bras mchis par mdzod/_/
[\[180a.4\]]ces gsungs pa ltar dal 'byor gyi rten bzang po rnyed pa 'di don yod par bya ba'i phyir/_dge ba dang dge ba ma yin pa'i tshul legs par dpyod cing blang dor thams cad phyin ci ma log par mdzad do/_/khyad par mkhas grub yongs kyi 'khor los sgyur ba chen po 'jam mgon 
[\[180a.5\]]bkra shis lhun grub pa la sogs pa gong du smos pa'i yongs 'dzin dge ba'i bshes gnyen mang po'i zhabs kyi pad+ma gtsug gi rgyan du brten cing*/_legs par gsungs pa'i chos kyi bdud rtsi'i chu rgyun mang pos rnam pa thams cad mkhyen pa'i go 'phang gi bde ba bla na med pa de nyid 
[\[180a.6\]]thob par byed pa'i gsos su yang yang btung nas/_de dag gi snying po sdom pa gsum gyi bslab pa'i gnas thams cad mig gis 'bras bu bzhin du gces par bsrung zhing*/_ngor pa'i chag med rnam pa bzhis thog drangs pa'i mchog dang thun mong gi dngos grub sgrub pa'i thabs la 
[\[180a.7\]]mchog tu gyur pa'i yi dam gyi lha'i bsgom bzlas dang nyams len mang po thugs nyams su bstar ro/_/'di yum sras kyi skam thog gi pho brang du lha khang dang mgon khang rten dang brten par bcas pa gsar du bzhengs te/_der sangs rgyas dang byang chub sems dpa' rnams kyi sku brnyan 
[\[180b\]]
[\[180b.1\]]gser zangs las byas pa dang*/_tsan+dan dkar dmar las byas pa mang po bzhengs/_rgyal ba'i bka' 'gyur ro 'tshal dang sa skya bka' 'bum par ma la sogs pa'i glegs bam mang po yon gyis bslus te/_de dag gi glegs thag dang glegs shing thams cad kyang 
[\[180b.2\]]bzo bkod khyad par 'phags pa mdzad do/_/de dag gi mdun du'ang rtag par mchod pa'i bye brag bsam gyis mi khyab pa'i bkur sti dang bcas te bzhugs su gsol ba la/_dpal ldan rdo rje 'chang gi rig sngags grub pa ngor gyi mkhan chen rdo rje 'chang dpal ldan chos skyong 
[\[180b.3\]]grags pa'i rgyal mtshan dpal bzang po dang*/_yar lung mkhan po ngag dbang kun dga' legs pa'i 'byung gnas dang*/_mkhyen rab kyi dbang phyug slob dpon sangs rgyas ye shes la sogs pa mchog gi rdo rje slob dpon chen po rnams/_dge 'dun 'dus pa'i tshogs kyi 
[\[180b.4\]]dbur bzhugs su gsol ba'i rten de dag la mngon par zhen pa'i bgegs dang dri ma sbyang ba dang*/_rten rang rang gi rigs kyi lhar bskyed pa la ye shes kyi 'khor lo yang yang 'jug pa la sogs pa'i rab tu gnas pa'i cho ga yang dag par bsgrubs te byin gyis brlabs pa dang phan bde'i 
[\[180b.5\]]gzi 'od nyi ma bye ba'i dpal las lhag par 'bar ba mdzad do/_/mchog gi rdo rje slob dpon chen po de dag la'ang snga phyir bdog pa'i dngos po bzang dgu brgya phrag mang pos bsnyen bkur bstabs te longs spyod thams cad snying po can du byas so/_/'dzom thog dgon du dge 
[\[180b.6\]]'dun gyi kun dga' rwa ba rten dang brten par bcas pa gsar du bskrun te/_der dge 'dun gyi tshogs chen po bsdus nas ngor pa'i dkyil 'khor chen po lnga'i sgrub mchod yod pa la bca' sgrigs chos dang mthun par bsdams shing*/_gsar du'ang rje btsun rdo rje rnal 'byor 
[\[180b.7\]]ma'i sin+d+hu'i dkyil 'khor gyi sgrub mchod zla re bzhin tshes bcu la rgyun mi chad par 'dzugs pa dang*/_sa ngor dang ljongs 'di'i dgon sde ris su med par yang mchod 'bul rgya chen po byed pa la sogs pa mdor na rnam par dkar ba'i phrin las kyi bya ba rgya dang dpangs mi chung bar bgyis pa dang 
[\[181a\]]
[\[181a.1\]]bgyid bzhin pa'i snying stobs dang gtong ba chen po'i sgo nam yang mi bsdam pa 'di nyid do/_/mtshungs pa med pa'i bsod nams dang stobs kyis mngon par mtho ba'i lha sras kyi rigs shing sA la chen po lta bu gnyis pa ni/_tha gru rnam par yangs pa'i sa chen po la 
[\[181a.2\]]'khod pa'i skye bo phal mo che gzhal du med pa'i byams brtse dang phrin las kyi gdung skyob dkar po'i grib bsil snum po gcig gis yongs su khyab par bde bar skyong ba la brdzi ba mi mnga' zhing*/_slar yang gnam gyi mthongs nas bskos pa'i mi bdag gong ma chen po'i las lung gi 
[\[181a.3\]]dbang skal btsan pos lan gcig min par shin tu brling bar byas pa'i mi'i nor bu rin po che/_gcig tu gangs ldan ri bo'i rwa bas yongs su bskor ba'i sman ljongs chen po 'di nyid du bzhugs pa'i bstan pa rin po che ris su ma chad pa'i dbu 'phang bla nas blar 'degs pa la bsnyengs 
[\[181a.4\]]pa med pa'i snying stobs kyi phrag pa brtan pa gang de/_bskal pa dpag tu med pa'i legs byas kyi mthu chen po dag gis kun tu rab tu brling bar byas pa'i sa 'dzin gyi dbang po/_bstan pa'i snying po sdom pa gsum gyi tshul khrims phun sum tshogs pas rgyud yongs su gtams pa'i 
[\[181a.5\]]mtshan ni sde dge sa skyong bla ma chen po kun dga' phrin las rgya mtsho'i sde zhes yongs su grags pa'i zla ris gsar pa'i 'phrin yig dam pa gang de/_phyogs dang phyogs bral gyi yid 'phrog dga' ma'i 'gram dkyus yangs par legs par 'dri ba/_khyad par du yang rnam par 
[\[181a.6\]]dkar ba'i bya ba rgya chen po 'di nyid bsgrub pa'i thog mtha' bar gsum gyi bdag po'i rkyen byed pa po gang yin pa de nyid do/_/gnyis pa de'i yon tan gyi khyad par brjod pa la/_yang dag pa'i lung la brten nas skye ba'i sprul skur grub pa'i khyad par/_gzhon nu'i sa la gnas nas ya 
[\[181a.7\]]rabs kyi spyod pa bskyangs pa'i khyad par/_bstan pa'i rjes su zhugs nas thos pa dang tshogs bsags kyi khyad par/_bstan srid kyi khri la bzhugs nas phrin las kyi rgyun skyong ba'i khyad par brjod pa ste bzhi las/_dang po yang dag pa'i lung la brten nas skye ba'i sprul skur 
[\[181b\]]
[\[181b.1\]]grub pa'i khyad par ni/_spyir de bzhin gshegs pa rnams kyis dam pa'i chos kyi phrin las 'jig rten gyi khams su yun ring por gnas pa dang*/_sems can yongs su smin par byed pa'i thabs mkhas pa'i khyad par la rjes su zhugs pa'i tshe na/_sangs rgyas dang byang chub sems 
[\[181b.2\]]dpa' dang*/_'phags pa nyan thos dang*/_rang sangs rgyas dang*/_'jig rten na che ba'i tshangs pa dang*/_dbang po dang*/_'jig rten skyong ba dang*/_stong 'khor los sgyur ba'i rgyal po dang*/_khams kyi rgyal phran dang*/_dam pa'i chos smra ba la sogs pa'i rnam par 'phrul pa bsam gyis mi khyab 
[\[181b.3\]]pas don mdzad pa yin te/_de'ang blo gros rgya mtshos zhus pa'i mdor/_de bzhin gshegs pa'i dam pa'i chos 'dzin pa/_/brgya byin tshangs pa de bzhin 'jig rten skyong*/_/'khor los sgyur dang mi yi bdag por 'gyur/_/bde dang yid bde'i byang chub de 'tshang rgya/_/de bzhin gshegs 
[\[181b.4\]]pa'i dam pa'i chos 'dzin pa/_/de lus sum cu rtsa gnyis mtshan ldan zhing*/_/mkhas pa yan lag smad pa med par 'gyur/_/de la blta bas ngoms par yongs mi 'gyur/_/zhes dang*/_sangs rgyas kyi stobs bskyed pa cho 'phrul rnam par bstan pa zhes bya ba'i mdo las/_bcom 
[\[181b.5\]]ldan 'das kyis bka' stsal pa/_rigs kyi bu legs so legs so/_/kye rgyal ba'i bu dag de bzhin gshegs pa'i thabs mkhas pa dang*/_sems can yongs su smin par bya ba ni mang ngo*/_/sems can rnams kyi bsam pa ji lta bu dang*/_ji ltar 'dul ba dang*/_dge ba'i rtsa ba ji lta bu dang*/_
[\[181b.6\]]sems can rnams kyi mos pa sna tshogs kyi spyod pa mkhyen nas chos ston te/_sems can kha cig ni byang chub sems dpas 'dul/_kha cig ni nyan thos kyis 'dul/_kha cig ni rang sangs rgyas kyis 'dul/_kha cig ni lhas 'dul/_kha cig ni brgya byin gyis 'dul/_kha cig ni tshangs 
[\[181b.7\]]pas 'dul/_kha cig ni klus 'dul/_kha cig ni rdzu 'phrul chen pos 'dul/_kha cig ni rgyal pos 'dul/_kha cig ni ting nge 'dzin gyis 'dul/_kha cig ni chos nyan pas 'dul/_kha cig ni cho 'phrul gyis 'dul/_kha cig ni de bzhin gshegs pa mya ngan las 'das pas 'dul/_kha cig 
[\[182a\]]
[\[182a.1\]]ni ring bsrel gyis 'dul/_kha cig ni mchod rten byed du 'jug_/gtsug lag khang dang skyed mos tshal byed du gzhug pa'i dge ba'i rtsa bar spro ba bskyed pas 'dul/_kha cig ni sku gzugs byed du gzhug pa dang*/_ri mo dang*/_gser dang*/_dngul dang*/_ra gan gyis sku gzugs byed du 
[\[182a.2\]]gzhug pa'i dge ba'i rtsa ba la spro ba bskyed pas 'dul/_kha cig ni dge slong gi dge 'dun la mchod pa dang bkur sti bya ba'i dge ba'i rtsa bar spro ba bskyed pas 'dul/_kha cig ni mdo sde 'dri ba dang*/_'drir gzhug pa dang*/_bklag pa la spro ba bskyed pas 'dul/_kha cig ni mar me dang*/_spos dang*/
[\[182a.3\]]me tog dang*/_dri dang*/_phreng ba dang*/_do shal la sogs pas brgyan pa la spro ba bskyed pas 'dul ba yin te/_don dam pa mkhas pa'i chos dang ldan pa dang*/_mya ngan las 'das pa'i chos dang ldan pa ni ma yin no/_/kye rgyal ba'i sras dag yang de bzhin gshegs pas ni mi mkhyen pa dang*/_mi 
[\[182a.4\]]gzigs pa dang*/_mi gsan pa dang*/_rnam par mi mkhyen pa cung zad kyang mi mnga' ste/_'ong ba yang mkhyen/_ma 'ongs pa yang mkhyen/_'das pa yang mkhyen/_da ltar byung ba yang mkhyen/_sems can thams cad kyi spyod lam yang mkhyen/_spyod pa yang mkhyen/_khams kyang mkhyen/_
[\[182a.5\]]skye ba yang mkhyen/_'byung ba yang mkhyen to/_/kye rgyal ba'i sras dag 'di lta ste/_dper na sman pa legs par bslabs pa tshe'i rig pa yan lag brgyad pa thams cad la ches mkhas shing khams thams cad la mkhas pa/_sman dang yo byad sbyor ba la brtson pa ni/_sems can nad pa 
[\[182a.6\]]nad sna tshogs kyis lus yongs su gzir ba rnams kyi khams kyang shes/_dus kyang shes/_tshod kyang shes/_sman yang shes/_rlung las gyur pa dang*/_mkhris pa las gyur pa dang*/_bad kan las gyur pa dang*/_'dus pa las gyur pa dang*/_khrag las gyur pa dang*/_ma zhu ba las gyur pa dang*/_
[\[182a.7\]]skran dang*/_dmu rdzing dang*/_snying nad dang*/_mdze dang*/_g.yan pa dang*/_shu ba dang*/_'bras la sogs pa dang*/_dug dang*/_me dbal la sogs pa'ang shes so/_/des thams cad shes nas sman gyi rdzas sna tshogs kyi phye ma dang*/_sna nas blugs pa'i las dang*/_gtar ga gdab pa dang*/_mar 
[\[182b\]]
[\[182b.1\]]dang*/_'bru mar bskol ba dang*/_smin par bya ba rnams sbyor ba'i thabs kyis sems can thams cad kyi nad de dag thams cad nye bar zhi bar byed cing nad sna tshogs kyi 'jigs pa las yongs su thar bar byed do/_/kye rgyal ba'i sras dag de bzhin du de bzhin gshegs pas ting nge 'dzin 
[\[182b.2\]]sna tshogs dang*/_rdzu 'phrul gyi rkang pa dang*/_stobs dang*/_mi 'jigs pa dang*/_lha'i mig dang rna ba rnams kyi tshe'i rig pa yan lag brgyad dang ldan pas sems can gyi khams dang bcas sbyor ba sna tshogs la mkhas pas/_'dod chags dang*/_zhe sdang dang*/_gti mug gi nad 
[\[182b.3\]]dang*/_nyon mongs pa dang nye ba'i nyon mongs pa'i nad kyis gzir ba'i sems can dang*/_nga rgyal dang rgyags pa dang dregs pas bsgribs pa dang*/_chags pa dang*/_mya ngan dang*/_'jigs pa dang*/_khro bas bsgribs pa rnams sems can dmyal ba dang*/_dud 'gro'i skye gnas dang*/_yi 
[\[182b.4\]]dwags kyi skye gnas dang*/_gshin rje'i 'jig rten gyi gnas nas yongs su thar bar bya ba'i phyir thabs mkhas pa sna tshogs dang*/_sbyor ba sna tshogs dang*/_ting nge 'dzin sna tshogs dang*/_rdzu 'phrul gyi rnam par rol pas sems can rnams yongs su sgrol bar byas nas bla na med pa yang dag 
[\[182b.5\]]par rdzogs pa'i byang chub kyi sar bkod pas lhag ma ma lus pa'i mya ngan las 'das pa'i dbyings su mya ngan las 'das par mdzad do/_/mi dge ba'i chos brgyad las yongs su thar bar mdzad cing*/_'phags pa'i lam yan lag brgyad pa la 'god pa ni/_rigs kyi bu 'di lta ste dper na zla 
[\[182b.6\]]ba'i dkyil 'khor ni thabs la mkhas pa dang ldan pas ji ltar khams kyi dge ba'i rtsa ba 'dul ba'i sems can rnams kyi don du bdag nyid mi snang bar yang ston/_zla ba kham pa lta bu'i dkyil 'khor kyang ston/_zla ba mar gyi ngo dang yar gyi ngo yang ston/_zla ba'i dkyil 'khor yongs su rgyas 
[\[182b.7\]]pa yang ston/_mun nag thibs po thams cad kyang rnam par bsal/_rtswa dang shing gel pa dang sman dang 'bru la sogs pa yang bsil bar byed do/_/kye rgyal ba'i sras dag de bzhin du de bzhin gshegs pas kyang sdug bsngal rnam pa sna tshogs kyis bsgribs pa'i sems can rnams dang 
[\[183a\]]
[\[183a.1\]]khams sna tshogs kyis 'dul ba'i sems can rnams kyi spyod pa mkhyen nas yongs su mya ngan las 'da' yang skye bar yang ston/_'khor los sgyur ba'i rgyal por yang ston/_rtse ba dang*/_dga' ba dang*/_bud med kyi bzhad gad dang*/_ku re dang*/_dri dang*/_phreng ba dang*/_
[\[183a.2\]]dga' zhing rtse ba yang ston/_khyim nas 'byung ba dang*/_rab tu byung ba dang*/_dka' ba spyod pa rnams kyang ston/_bdud btul ba dang*/_chos kyi 'khor lo bskor ba nas/_chos kyi sprin chen po'i char 'bab pas sems can rnams tshim par byed pa'i bar yang ston/_de bzhin gshegs 
[\[183a.3\]]pa rnams yongs su mya ngan las 'das kyang spyod pa sna tshogs kyis ring bsrel mchod pa dang*/_mchod rten dang*/_gtsug lag khang dang sku gzugs byed du gzhug pa dang*/_rab tu byung ba'i phyir khyim nas byung ba dang*/_dge slong gi dge 'dun rnams mchod pa dang*/_dam pa'i chos 'dri 
[\[183a.4\]]ba dang*/_bklag pa dang*/_kha ton du bya ba la spro ba bskyed pa dag gis kyang sems can thams cad thar bar mdzad pa dang*/_'dzin pa dang*/_brtul zhugs dang*/_sdom pa dang*/_nye bar gnas pa dang*/_dge bsnyen gyi sdom pa rnams 'dzin du gzhug pa'i thabs mkhas pas kyang sems can rnams thar bar 
[\[183a.5\]]mdzad de/_sems can dmyal ba dang*/_dud 'gro'i skye gnas dang*/_gshin rje'i 'jig rten dang*/_mi khom pa dang*/_ngan song dang*/_ngan 'gro thams cad las yongs su thar par mdzad nas bla na med pa yang dag par rdzogs pa'i byang chub tu bkod do zhes dang*/_mdo sde sa bcu pa las/_sa 
[\[183a.6\]]dang po la gnas pa'i byang chub sems dpa' rnams ni phal cher dzam+bu'i gling gi dbang por 'gyur zhing*/_dbang phyug chen po la dbang rab tu thob pa dang*/_chos rjes su bsrung ba dang*/_gtong ba chen pos sems can rnams sdud pa'i gtso bor gyur cing*/_sems can rnams kyi ser sna'i dri ma 
[\[183a.7\]]bzlog pa la mkhas pa yin/_gtong ba chen po rtsom pa la yongs su dub par mi 'gyur ba yin no/_/sbyin pa dang*/_snyan par smra ba dang*/_don spyod pa dang*/_don mthun pas las gang ci rtsom yang rung ste/_de thams cad sangs rgyas yid la bya ba dang*/_chos yid la bya ba dang*/_dge 
[\[183b\]]
[\[183b.1\]]'dun yid la bya ba dang*/_byang chub sems dpa' yid la bya ba nas/_rnam pa thams cad kyi mchog dang ldan pa'i thams cad mkhyen pa'i ye shes kyi bar du yid la bya ba dang mi 'bral ba yin te/_ji ltar na sems can thams cad kyi mchog tu 'gyur/_gtso bor 'gyur/_phul du 'gyur ro zhes 
[\[183b.2\]]dang*/_'phags pa chos thams cad yang dag par sdud pa zhes bya ba'i mdo las/_byang chub sems dpa' rnams kyi 'phrul pa chen po rnam pa bcur khong du chud par bya ste/_gang zhe na 'khor los sgyur bar 'phrul ba dang*/_brgya byin du 'phrul ba dang*/_tshangs par 'phrul ba dang*/_nyan thos su 
[\[183b.3\]]'phrul ba dang*/_rang sangs rgyas su 'phrul ba dang*/_byang chub sems dpar 'phrul ba dang*/_sangs rgyas su 'phrul ba dang*/_sangs rgyas kyi zhing du 'phrul ba dang*/_byang chub kyi snying por 'phrul ba dang bcu po de dag ni byang chub sems dpa' rnams kyi 'phrul ba chen por khong du chud par bya'o/_/de 
[\[183b.4\]]la nam 'jig rten na 'khor los sgyur ba'i rgyal po gtso bor byed cing tshul khrims yang dag par 'dzin pa dang*/_spyod pa gtso bo byed pa der ni byang chub sems dpa' sems dpa' chen pos 'khor los sgyur ba'i bkod pa rnam par sprul nas sems can gyi don byed do zhes sogs dang*/_de la sogs 
[\[183b.5\]]pa 'khor los sgyur ba'i rin po che bkod pa thams cad sprul nas/_byang chub sems dpa' sems la dbang ba/_sems can thams cad la phan pa dang bde ba'i lhag pa'i bsam pa can/_mi rin po che kha na ma tho ba med pa'i las zab pa/_snum pa/_phan pa'i lhag pa'i bsam pa dam pa chos chen po 
[\[183b.6\]]la gzhol ba/_'khor los sgyur ba chen po dge ba bcu'i las kyi lam la brten pa/_skyes bu chen po'i mtshan sum cu rtsa gnyis dang ldan pas sems can rnams yongs su smin par byed de/_'di ni byang chub sems dpa'i 'khor los sgyur bar 'phrul ba chen po zhes bya'o zhes dang*/_theg pa chen 
[\[183b.7\]]po'i bstan bcos mdo sde rgyan las/_byang chub sems dpa' rtag tu ni/_/khyim pa 'khor los sgyur rnams su/_/gyur nas skye ba thams cad du/_/sems can rnams kyi don byed do/_/zhes dang*/_dpal mgon 'phags pa klu sgrub kyis rin chen phreng bar/_de dag dang por rab dga' ba/_/byang chub 
[\[184a\]]
[\[184a.1\]]sems dpa' dga' byed phyir/_/kun tu sbyor ba gsum spangs shing*/_/de bzhin gshegs pa'i rigs skyes phyir/_/de yi rnam par smin pas na/_/sbyin pa'i pha rol phyin mchog gyur/_/'jig rten khams ni brgya g.yo zhing*/_/'dzam gling dbang phyug chen por gyur/_/zhes so/_/des na sangs 
[\[184a.2\]]rgyas dang byang chub sems dpa' rnams ni gdul bya 'dul ba'i thabs kyi rnam pa cir yang ston pa la zhugs pa na/_brgya byin dang*/_tshangs pa dang*/_'jig rten skyong ba dang*/_'khor los sgyur ba dang*/_mi'i rgyal po dang*/_nyan thos dang*/_rang sangs rgyas dang*/_dgra bcom pa dang*/_byang chub sems dpa' la sogs 
[\[184a.3\]]pa'i tshul bzung nas/_de bzhin gshegs pa'i phrin las kyi rgyun mi nub par skyong bar byed do/_/bye brag tu dam pa'i chos yun du gnas par byed pa dang*/_sems can rnams nyes par byed pa las bzlog nas legs par byed pa la 'god pa la sogs par chos dang ldan pa'i mi'i rgyal po'i skye bar sprul pa ni 
[\[184a.4\]]lha dang mi'i yul na grags pa dge ba'i gzhir gyur pa ste/_gser 'od dam pa las/_rgyal po chos dang ldan pa yi/_/grags pa 'jig rten gsum gang ste/_/sum cu gsum gyi gnas rnams na/_/lha yi dbang po dgar 'gyur te/_/'dzam bu'i gling na nged kyi bu/_/'di ltar chos ldan rgyal po yin/_/
[\[184a.5\]]chos kyi yul 'khor der brten nas/_/legs par byed la skye bo bkod/_/rgyal po de ni legs byed pas/_/skye bo dag ni 'dir 'gyed de/_/lha dang lha yi bu rnams kyis/_/lha gnas gang bar byed snyam mo/_/chos kyi yul 'khor der bstan pas/_/rgyal po rnams ni rab tu dga'/_/lha dbang rab tu dang gyur 
[\[184a.6\]]pas/_/mi yi rgyal po de la bsrung*/_/nyi zla dang ni de bzhin du/_/rgyu skar legs par rgyu bar 'gyur/_/rlung yang dus su ldang 'gyur zhing*/_/char pa'ang dus su 'bab par 'gyur/_/lha gnas rnams dang de bzhin du/_/yul 'khor rnams su lo legs byed/_/lha dang lha yi bu rnams kyis/_/lha yi gnas rnams gang 
[\[184a.7\]]bar byed/_/de lta bas na rgyal po yi/_/bdag gis phangs pa'i srog btang gis/_/bdag gis 'jig rten bder 'gyur ba'i/_/dkon mchog chos ni mi btang ste/_/yon tan rnams kyis gang brgyan pa/_/chos dang ldan pas bsten par bya/_/rang gis skye bo rtag dga' ba/_/rtag tu sdig pa rnam par spang*/_/chos kyis yul 'khor 
[\[184b\]]
[\[184b.1\]]bskyang bar bya/_/chos kyang yang dag bstan par bya/_/legs par byed la sems can dgod/_/nyes byed las ni bzlog par bya/_/gang tshe sdig pa byed pa rnams/_/tshul bzhin 'dul bar byed pa'i tshe/_/yul 'khor du ni lo legs shing*/_/rgyal po gzi brjid ldan par 'gyur/_/rgyal po grags dang ldan 'gyur zhing*/_/skye dgu 
[\[184b.2\]]rnams kyang bde bar skyong*/_/zhes so/_/de bas na byang chub sems dpa' sdom brtson mi'i dbang phyug chen po 'di ni/_skye ba nas skye bar snying stobs dman pa min pa'i thugs bskyed kyi khur chen po yongs su khyer bas/_dus snyigs ma lnga'i mun klong stug po'i khrod du rang dbang med par chud pa'i 'gro ba rnams gnas 
[\[184b.3\]]skabs dang mthar thug gi bde ba la ci nus su dgod pa'i phyir dang*/_dge legs thams cad kyi 'byung gnas su gyur pa dam pa'i chos rin po che 'jig rten gyi khams su yun ring por gnas pa'i cho ga mtha' dag bsgrub pa'i g.yar dam dang smon lam gyi pha rol tu phyin pa yongs su rdzogs par bya ba'i phyir/_sa 
[\[184b.4\]]gzhi yangs pa chos bzhin du skyong ba la bsnyengs pa dang bral ba'i stobs dang 'byor pa dang grags pa dkar pos mngon par mtho ba'i mi'i rgyal po chen por skye ba'i sprul sku'i dpag bsam gyi ljon pa yongs su bzung nas/_'gro ba kun gyi nyer 'tsho'i gzhir byed pa gdon mi za ba zhig go_/gnyis pa gzhon nu'i sa 
[\[184b.5\]]la gnas nas ya rabs kyi spyod pa bskyangs pa'i khyad par ni/_de ltar ring nas dge tshogs dpag tu med pa mngon par 'du byas pa'i mthu las legs par 'khrungs pa'i bsod nams kyi skal ba chen po dang ldan pa/_bsam pa dge ba/_rang dang gzhan la phan par zhugs pa/_snying rje dang ldan pa/_bdag nyid 
[\[184b.6\]]chen po dam pa'i chos 'dod pa/_'gro ba thams cad la mnyes gshin pa la sogs pa ya rabs dam pa'i khyad par dang ldan pa zhig ste/_de'ang 'phags mchog klu sgrub kyis/_gzhon yang rgan pa'i nye bar zhi la dga'/_/mkhas par gyur kyang shes pa'i nga rgyal med/_/gzi brjid che yang bzod cing des pa'i 
[\[184b.7\]]ngang*/_/je mthor phyin yang nga rgyal dregs pa med/_/ces dang*/_ser sna g.yo sgyu chags dang snyom las dang*/_/mngon pa'i nga rgyal 'dod chags zhe sdang dang*/_/rigs dang gzugs dang thos pa lang tsho dang*/_/dbang thang che bas rgyags pa dgra bzhin gzigs/_/zhes gsungs pa bzhin du lang tsho gzhon nu'i sa 
[\[185a\]]
[\[185a.1\]]la gnas pa'i dus nas/_rang gi bla mar gyur pa dang*/_slob dpon dang*/_mkhas pa yon tan can dang*/_pha ma la sogs pa zhe sa bgyi ba'i 'os su gyur pa gang yin pa dag la zhe sar mkhas pa'i sri zhu'i sgo nas mngon par mchod cing*/_rang nyid ni dpa' ba dang*/_rtul phod pa dang*/_
[\[185a.2\]]yan lag mchog gi gzugs dang lang tshor ldan pa/_'gro ba thams cad kyi mig tu sdug cing yid 'phrog par bzod pa/_pad+ma'i rdzing bur 'khrungs pa'i chu skyes gzhon nu kha phye ma thag pa ji lta ba bzhin du kha dog rgyas shing*/_gtam gyi sgo nas li shi gsar pa'i dri 'byung ba la sogs pa gzhon 
[\[185a.3\]]nu dam pa'i yon tan gyi tshogs mang pos legs par bzung ba'o/_/der ma zad bslad pa med pa'i rigs dang*/_brdzi ba med pa'i stobs dang*/_gzhom du med pa'i dpung pa dang*/_bri ba med pa'i mnga' thang dang dpal 'byor phun sum tshogs pa dag gis phyur bur gtams par gyur mod 
[\[185a.4\]]kyi/_bdag ni 'di ltar bsod nams kyi mthu chen po dang ldan no snyam du gzhan la ji mi snyam byed pa'i mngon par khengs pa yongs su spangs pa dang*/_rang gi bdog pa'i dngos po dbyig gi rnam pa'am/_'bru'i bang ba'am/_bza' ba dang bca' ba'i rnam pa'am/_bgo ba dang rgyan gyi bye 
[\[185a.5\]]brag gam/_rta dang bzhon pa la sogs pa gang ci'ang rung la mngon par zhen cing*/_'di ni dkon mchog gi phyogs su mchod par phul ba'am/_bkren pa dang phongs pa dang*/_nyam thag pa dang*/_mgon med pa dang*/_nad pa dang*/_yul gzhan nas bskrad pa la sogs pa snying rje'i yul 
[\[185a.6\]]du gyur pa'i skye bo rnams la sbyin par byin na/_slar yang 'di dang 'di lta bu'i 'byor ba dag gis yongs su dben par 'gyur ro snyam pa la sogs pa sog srung gi sdug bsngal du 'gyur ba'i ser sna'i 'ching ba thams cad las rang bzhin gyis grol ba/_slong ba thams cad kyi dpag 
[\[185a.7\]]bsam ljon pa lta bu'i gtong phod chen po'i phyag ring rab tu rkyong ba/_dge ba'i rtsa ba la gcig tu 'dun cing spro ba mchog gi rtser 'dzegs pa zhig go/_/der ma zad/_mgon po byams pas/_rig pa'i gnas lnga dag la sbyong bar ma byas na/_/'phags mchog ci gsung thams cad mkhyen 
[\[185b\]]
[\[185b.1\]]nyid mi 'gyur te/_/zhes dang*/_sa skya paN+Di tas/_ma bslabs pa la kun mkhyen du/_/'gyur na rgyu 'bras ga la bden/_/rgyu 'bras bslu ba med pa 'di/_/thams cad mkhyen pa'i khyad chos yin/_/zhes gsungs pa dang*/_skyes rabs las kyang*/_/yon tan yod na rgyal po'i go 'phang 
[\[185b.2\]]dang*/_/skye dgu mngon par mtho ba thob par 'gyur/_/lha dbang dpal yang yon tan la ltos te/_/yon tan yod na pha rol mgu bar 'gyur/_/grags pa rnams kyang yon tan nyid las 'phro/_/bdag nyid che ba'ang yon tan ldan las 'byung*/_/zla 'od las kyang gsal ba'i yon tan 
[\[185b.3\]]gyis/_/dgra bo mi zad dregs shing sdang ba dang*/_/'khon rnying yod cing phrag dog che ba yang*/_/yid ni rab tu dang zhing mgu byed do/_/zhes gsungs pa ltar gnas skabs su skyon yon gyi khyad par ma 'khrul bar rnam par 'byed cing blang dor gyi gnad la mkhas par 'gyur ba dang*/_de 
[\[185b.4\]]la brten nas mdza' ba dang mdza' ba ma yin pa'i skye bo thams cad ma bsdus par yang rang dbang du 'du bar 'gyur ba dang*/_srid pa nas srid pa thams cad du yon tan gyi grags pa'i zla 'od dkar po phyogs bcu'i kho ra khor yug thams cad du nyul ba yang yon tan gyi dbang 
[\[185b.5\]]las byung bar rjes su rtogs so/_/de ltar rtogs nas kyang thog mar 'jig rten pa'i bzo'i gnas dang*/_las kyi gnas dang*/_yi ge dang*/_grangs dang*/_rtsis dang*/_lag rtsis dang*/_ral gri'i thabs dang*/_'phong dang*/_stobs dang*/_gyad kyi 'dzin stangs 
[\[185b.6\]]rnams la sems can gzhan las khyad par du gyur pa'i rig pa mang po la 'dris par mdzad do/_/gzhan yang gzhi brtag pa dang*/_gos brtag pa dang*/_rin po che brtag pa dang*/_shing rta brtag pa dang*/_rta dang glang po che brtag pa la sogs pa dang*/_'byed pa 
[\[185b.7\]]dang*/_klog pa rnams la g.yer por gyur to/_/gsum pa bstan pa'i rjes su zhugs nas thos pa dang tshogs bsags kyi khyad par ni/_de lta bu'i gzhon nu de nyid srid pa'i dpal 'byor kun gyi dbus na mngon par mtho yang*/_ji tsam zhig na sngon gyi bskal pa 
[\[186a\]]
[\[186a.1\]]dpag tu med par goms pa'i chos kyi bag chags bzang po dman pa min pa'i grogs kyis nye bar bskul nas 'di ltar yid la byed par gyur to/_/kye ma deng bdag gi bsod nams kyi mthu chen pos rnyed par dka' ba'i lus rten dal ba brgyad dang 
[\[186a.2\]]'byor pa bcu'i bdag nyid can gyi rnyed pa 'di ni legs par rnyed do/_/tshe 'di'i mtho 'byor dang grags pa'i zla ris dkar po ring du 'phro ba'i go 'phang dam pa de yang thob par gyur to/_/'on kyang 'khor ba'i ltar snang gi bde 'byor gyi dpal ni ji ltar bdo yang rnam par 
[\[186a.3\]]dpyad na mtha' bzhi las mi 'da' ste/_ji skad du/_bsags pa kun mthar 'dzad pa ste/_/mthon po'i mtha' ni dma' ba yin/_/'dus pa'i mtha' ni 'bral ba ste/_/'tsho ba'i mtha' ni 'chi ba yin/_/zhes gsungs pa ltar 'khor ba mtha' bzhi'i rang bzhin can 
[\[186a.4\]]te mi rtag cing mi brtan la ther zug med pa'i chos can kho na ste/_skye 'chi'i phreng ba ni gar mkhan gyi lag pa'i zlos gar bsgyur ba lta bu'o/_/'byor rgud kyi ri mos ni ston ka'i sprin gyi 'du 'god brtsams pa lta bu'o/_/skyes bu'i 'tsho ba ni sprin rum stug po'i khrod na glog gi 
[\[186a.5\]]thag pa 'gyu ba lta bu'o/_/khyad par khyim na gnas pa'i ltar snang gi bde ba ni thar pa med pa'i me 'obs stug po'i nang du lhung ba lta bu'o zhes dang*/_gzhan yang bcom ldan 'das kyis khyim na chags pa'i nyes dmigs mang po bstan pa rjes su dran pa'i yid 'byung gi 
[\[186a.6\]]mtshon rnon po dag gis/_'khor ba la mngon par zhen pa'i 'ching ba dam po yongs su dral ba la spro bas zhugs par gyur to/_/de'ang dge slong la rab tu gces pa'i mdo las/_shin tu legs pa'i tshul khrims gang*/_/bsdoms pa'i mi de mdzes pa'i 
[\[186a.7\]]gzugs/_/'dul ba la ni nye bar gnas/_/tshul khrims bslab pa rang yid ches/_/mi de nyid ma gcig la yang*/_/bsod nams phung po dpag tu med/_/gsog cing sangs rgyas 'bras bu 'grub/_/ces dang*/_tshul khrims 'di ni bde ba'i mchog_/tshul 
[\[186b\]]
[\[186b.1\]]khrims 'di ni thar pa'i lam/_/tshul khrims 'di ni yon tan gzhi/_/tshul khrims 'di ni sangs rgyas rgyu/_/zhes dang*/_'phags pa klu sgrub kyis/_khyod kyi tshul khrims ma nyams mod mi dma'/_/ma 'dres ma sbags pa dag bsten par mdzod/_/khrims 
[\[186b.2\]]ni rgyu dang mi rgyu'i sa bzhin du/_/yon tan kun gyi gzhi rten lags par gsungs/_/zhes bya ba la sogs pa rab tu byung zhing tshul khrims kyi bslab pa tshul bzhin du bsrungs pa'i phan yon dpag tu med cing bsam gyis mi khyab pa rjod byed kyi gling bu dri za'i rol mo bye ba 
[\[186b.3\]]phrag brgyas kyang gang gi dpe zlar mi bzod cing char yang mi phod pa'i snyan 'gyur ngag gi lang tsho yongs su rdzogs pa'i 'phrin yig dam pas yid kyi dbang po yongs su phrogs par gyur to/_/de la'ang thog mar shes rab kyi pha rol tu phyin pa sdud pa las/_bla ma mkhas pa 
[\[186b.4\]]rnams la rtag tu brten par bya/_/ci phyir zhe na mkhas pa'i yon tan de las 'byung*/_/zhes dang*/_slob dpon klu sgrub kyis kyang*/_dge ba'i bshes gnyen bsten pa tshangs par spyod/_/yongs su rdzogs par thub pas gsungs de'i phyir/_/skyes bu dam pa bsten 
[\[186b.5\]]bgyi rgyal ba la/_/brten pa rab tu mang pos zhi ba thob/_/ces dang*/_dge ba dge ba'i bshes la brten na 'phel/_/zhes bya ba la sogs pa rgya cher 'byung ste/_de dag kyang dge ba'i bshes gnyen la rag las par rjes su rtogs so/_/de ltar rjes su rtogs 
[\[186b.6\]]nas kyang rgyal ba gnyis pa rje btsun kun dga' bzang po'i chos kyi rgyal srid chen po la mkhas pa'i phrin las rnam pa gsum gyi 'khor los sgyur ba'i gdan rabs sum cu pa/_legs par gsungs pa dam pa'i chos 'dul rgya mtsho'i pha rol tu son pa smra ba'i dbang 
[\[186b.7\]]phyug chen po/_/don gyi slad du mtshan nas smos na mkhan chen thams cad mkhyen pa bkra shis lhun grub grags pa'i rgyal mtshan dpal bzang po'i zhal snga nas kyi mkhan po dang*/_'dul ba smra ba'i mchog 'phags pa u pA li lta bu'i thos pa dang yon tan gyi phung po 'dzin cing 
[\[187a\]]
[\[187a.1\]]legs par smra ba'i dbang phyug sangs rgyas bstan pa slob dpon dang*/_gnas brtan 'dul ba 'dzin pa chen po bkra shis bzang po pa dus bsgo ba la sogs pa mkhas shing btsun pa'i dge slong gi dge 'dun grangs tshang ba'i dbus su tshigs dang po gnyis rim nos kyi rab tu byung 
[\[187a.2\]]ba dge tshul gyi dngos por bsgrubs te/_de'i mtshan la phun tshogs bstan pa zhes bya bar gsol to/_/de nas brtsams te bslab par bya ba'i gnas thams cad mig gi 'bras bu ltar gces par bsrung ba'i sgo nas sngon gyi 'phags pa rta thul la sogs pa'i rnam par thar pa'i rjes su slob cing 
[\[187a.3\]]rjes su 'gro ba'i 'dun pa sa lta bur brtan par mdzad do/_/de ltar nges par 'byung ba'i tshul khrims rnam par dag pa'i gzhi gtsang ma la gnas pa des/_mngon pa mdzod las/_tshul gnas thos dang bsam ldan pas/_/bsgom pa la ni rab tu sbyar/_/zhes gsungs pa'i don dang rjes su 
[\[187a.4\]]mthun par bstan pa'i bya ba thos pa dang bsam pa dang bsgom pa gsum la 'jug pa'i 'dun pa drag pos kun nas bslangs te/_de'ang thog mar byang chub sems dpa'i sde snod las/_thos pas chos rnams shes par 'gyur/_/thos pas sdig las ldog par 'gyur/_/thos pas don ma yin 
[\[187a.5\]]pa spong*/_/thos pas mya ngan 'das pa thob/_/ces bya ba la sogs pa gsungs pa ltar phyi dang nang gi grub pa'i mtha' shes pas blang dor gyi gnas rnams legs par shes par byas te/_nyes pa'i spyod pa las ldog pa dang*/_don med pa'i 'dod pa yongs su spong ba dang*/_zag pa zad 
[\[187a.6\]]pa yongs su shes pa la sogs pa mang du thos pa'i phan yon rnams theg pa che chung gi gzhung mang po nas rgya cher bstan pa'i don la rjes su slob pa'i phyir dang*/_bye brag tu dus gsum gyi de bzhin gshegs pa thams cad kyi bgrod pa gcig pa'i nye lam/_gzhi dang lam dang 'bras 
[\[187a.7\]]bu'i gnas skabs thams cad nas zab pa'i khyad par mang pos brtun pa rab 'bring gi dbang las tshe 'di'am/_bar do'am/_skye ba bdun nam bcu drug tu zung 'jug rdo rje 'chang gi go 'phang gdon mi za bar 'grub pa'i lam zab mo gsang sngags rdo rje theg pa ste/_de lta na'ang lam der 
[\[187b\]]
[\[187b.1\]]'jug pa la ni dbang bskur ba legs par thob dgos kyi/_dbang bskur ba ma thob par sngags kyi lam la 'bad pa byas kyang dngos grub thob par mi 'gyur zhing*/_brgya lam na 'jig rten pa'i dngos grub phra mo tsam thob srid kyang phyi mar ngan song du 'gro bar gsungs te/_dam pa dang po'i rgyud 
[\[187b.2\]]las/_dbang bskur med par rgyud 'chad dang*/_/zab mo'i de nyid sgom byed pa/_/de don legs par shes na yang*/_/dmyal bar 'gyur gyi grol ba min/_/zhes dang*/_phyag rgya chen po thig le'i rgyud las/_dbang med na ni dngos grub med/_/phye ma btsir yang mar med bzhin/_/
[\[187b.3\]]gang zhig rgyud lung nga rgyal gyis/_/dbang bskur med par 'chad byed pa/_/slob dpon slob ma shi ma thag_/dngos grub thob kyang dmyal bar skye/_/de bas 'bad pa thams cad kyis/_/bla ma la ni dbang nod zhu/_/zhes dang*/_dbang bskur ma thob par sngags pa nyid du khas len pa 
[\[187b.4\]]snying po med cing smig rgyu'i chu la btung bar 'dod pa dang mtshungs te/_bde mchog rtsa rgyud las/_sngags pas dkyil 'khor ma mthong bar/_/gang zhig rnal 'byor par 'dod pa/_/mkha' la khu tshur gyis rdeg dang*/_/smig rgyu'i chu ni 'thung dang*/_/zhes dang*/_rdo rje thod pa'i 
[\[187b.5\]]rgyud las kyang*/_/dper na bu tsha med pa'i khyim/_/shi ba tsam gyis stong bar 'gyur/_/de bzhin dbang dang bral ba yi/_/ye shes kun gyi stong pa nyid/_/dper na pi wang sbyor kun tshogs/_/rgyud dang bral na bzung mi rung*/_/de bzhin dbang dang bral na ni/_/sngags dang bsam gtan 
[\[187b.6\]]'grub mi 'gyur/_/rmongs pa gang zhig dbang med par/_/bdag ni dbang bskur zhes smra ba/_/ji srid sangs rgyas bzhugs kyi bar/_/slob mar bcas te dmyal bar 'gro/_/zhes bya ba la sogs pa dbang bskur ba ma thob par sngags kyi lam la 'jug pa'i nyes pa dpag tu med pa 
[\[187b.7\]]gsungs shing dbang bskur ba tshul bzhin du thob pa'i phan yon bsam gyis mi khyab kyang*/_mdor bsdu na/_gang zag dbang po yang rab dbang gi rjes de ma thag par grol bar gsungs te/_'grel chen sgron ma gsal ba las/_dngos grub thams cad ni dkyil 'khor du dbang bskur ba las 
[\[188a\]]
[\[188a.1\]]'byung bar 'gyur ro zhes dang*/_sa skya paN+Di tas kyang*/_des na gang zag dbang po rab/_/dbang bskur nyid kyis grol bar gsungs/_/zhes so/_/gang zag rab tu gyur pa ma yin na'ang dbang len pa la rtag tu goms par byas pas skye ba bdun nas 'grub ste/_
[\[188a.2\]]gsang ba'i mdzod las/_dbang bskur yang dag sbyin ldan na/_/skye zhing skye bar dbang bskur 'gyur/_/de yis skye ba bdun nas ni/_/ma bsgoms par yang dngos grub thob/_/ces so/_/dbang thob nas rtsa ba'i ltung bas ma gos na skye ba bcu drug nas 'grub pa yang*/_dam tshig lnga pa 
[\[188a.3\]]las/_gal te ltung ba med gyur na/_/skye ba bcu drug dag nas 'grub/_/ces gsungs shing*/_grol byed kyi lam ston pa'i snod rung du byed pa'i thabs kyang dbang bskur ba nyid yin te/_phyag rgya chen po thig le las/_dang por re zhig slob ma la/_/dbang rnams lan cig bskur ba 
[\[188a.4\]]yis/_/de tshe gsang chen bshad pa yi/_/nges par snod du 'gyur ba'o/_/zhes bya ba la sogs pa'i phan yon brjod kyis mi ldang bar yid ches pa'i lung dang man ngag gi tshogs kyis nye bar bstan pa'i yi ge dam pa gsub tu med pa gang dag yid kyi ngos su legs par 'dri bzhin pa'i sdom 
[\[188a.5\]]brtson mi'i dbang phyug 'dis gong du smos pa'i bla ma de nyid kyi drung nas dpal kye rdo rje'i rdul tshon gyi dkyil 'khor du dbang bzhi po yongs su rdzogs par mnos te/_phung po dang*/_khams dang*/_skye mched kyi zhing sa gshin par sangs rgyas kyi sku bzhi'i bdag nyid can gyi sa bon legs 
[\[188a.6\]]par btab ste/_rig pa 'dzin pa sngags kyi sdom pa'i myu gu rma med pa nyid du yongs su 'dzin pa'i skal ba can du bgyis so/_/de nas brtsams te ngor lugs kyi dkyil 'khor chen po bdun du grags pa'i dbang bskur ba dang*/_rdo rje 'jigs byed ro langs brgyad skor gyi dbang bskur ba 
[\[188a.7\]]dang*/_ngan song thams cad yongs su sbyong ba'i rgyud nas bstan pa'i dkyil 'khor bcu gnyis kyi dbang bskur ba rnams dang*/_gzhan yang kun rig rtsa ba'i dkyil 'khor dang*/_'chi bdag 'joms pa lha bcu gsum dang*/_tshe dpag tu med pa lha dgu dang*/_mi 'khrugs pa lha dgu dang*/
[\[188b\]]
[\[188b.1\]]mgon po'i bka' bab bzhir grags pa bram ze chen po'i bzhed pa'i mgon po gri gug lha lnga ras bris kyi dkyil 'khor du dbang bskur ba dang*/_bla ma lo tsA ba'i bzhed pa'i mgon po lha brgyad ras bris kyi dkyil 'khor du dbang bskur ba dang*/_bla ma brag steng pa'i bzhed pa'i gur gyi mgon po lha bcu 
[\[188b.2\]]gnyis ras bris kyi dkyil 'khor du dbang bskur ba dang*/_gyi ljang lugs kyi mgon po lha bcu bdun pa ras bris kyi dkyil 'khor du dbang bskur ba dang*/_mgon po gri gug lha lnga snyan brgyud lugs sin+d+hu ra'i dkyil 'khor la brten pa rnams kyi dbang bskur ba la sogs pa'i dbang bskur gyi rigs 
[\[188b.3\]]mang po mnos so/_/gzhan yang mchog dang thun mong gi dngos grub sgrub pa'i yi dam gyi lha bsam gyis mi khyab pa'i dbang bskur ba dang*/_byin gyis brlabs pa dang*/_rjes su gnang ba dang*/_rjes su gdams pa mang po bum pa gang 'byo'i tshul du gsan no/_/yar lung mkhan po ngag gi 
[\[188b.4\]]dbang phyug kun dga' legs pa'i 'byung gnas bstan pa'i rgyal mtshan dpal bzang po pa'i drung nas/_rdo rje phreng ba dang kr-I ya sa muts+tsha gnyis ka'i dbang gi chu bo chig 'dres su gyur pa'i dkyil 'khor chen po bzhi bcu rtsa lnga ras bris la brten pa/_kr-I ya sa muts+tsha'i sgos chos bsabs pa dang bcas pa'i 
[\[188b.5\]]phyag len rgyas pa'i lugs kyi dbang bskur ba thob pa la/_dpal gsang ba 'dus pa'i rgyud las gsungs pa'i mi bskyod pa'i rigs gsang ba 'dus pa 'jam dpal rdo rje lha bcu dgu/_dpal gsang ba 'dus pa mi bskyod rdo rje lha so gnyis/_rnam snang sgyu dra'i rgyud la brten pa'i 'jam dpal rdo rje 
[\[188b.6\]]lha zhe gsum/_rtsa ba'i rgyud gshin rje dgra nag gi rgyud la brten pa'i rnam snang gi rigs dpal gshin rje gshed lha bcu gsum ste pha rgyud bzhi/_brtag pa gnyis pa nas gsungs pa'i he ru ka'i rigs kyi dpal dgyes pa rdo rje thod pa can zhal brgyad phyag bcu drug pa lha dgu/_thugs rdo rje zhal gsum 
[\[188b.7\]]phyag drug pa lha dgu/_gsung rdo rje zhal gcig phyag bzhi pa lha dgu/_sku rdo rje zhal gcig phyag gnyis pa lha dgu/_mkha' 'gro ma rdo rje gur gyi rgyud las gsungs pa'i mkha' 'gro lnga rigs bsdus pa lha lnga bcu rtsa gsum/_sam+pu Ta'i rgyud las gsungs pa'i bdag med lha mo nyer gsum/_
[\[189a\]]
[\[189a.1\]]brtag gnyis nas gsungs pa'i bdag med lha mo bco lnga/_yang rgyud sde de nyid nas gsungs pa'i ku ru kul+le lha bco lnga/_mkha' 'gro ma rdo rje gur nas bshad pa'i rdo rje sgrol ma lha bcu gsum/_sam+pu Ta nas gsungs pa'i snying po kye rdo rje mtshon cha can zhal brgyad phyag 
[\[189a.2\]]bcu drug pa lha bcu bdun/_thugs rdo rje zhal gsum phyag drug pa lha bcu bdun/_gsung rdo rje zhal gcig phyag bzhi pa lha dgu/_sku rdo rje zhal gcig phyag gnyis pa lha bcu bdun rnams gnyis med kyi rgyud/_sam+pu Ta nas gsungs pa'i bde mchog rdo rje sems dpa' lha so bdun/_bde 
[\[189a.3\]]mchog rtsa ba'i rgyud nas gsungs pa'i 'khor lo sdom pa zhal bzhi phyag bcu gnyis pa lha drug cu rtsa gnyis/_bde mchog sngon po zhal gcig phyag gnyis pa lha drug cu rtsa gnyis/_bde mchog ser po zhal gcig phyag gnyis pa lha drug cu rtsa gnyis/_phag mo dmar mo lha sum cu so 
[\[189a.4\]]bdun/_phag mo sngon mo lha so bdun/_phag mo ser mo lha so bdun/_a b+hi d+ha na las gsungs pa'i hU~M mdzad khro bo lha bcu gcig pa/_yang rgyud de nyid las gsungs pa'i bde mchog 'khor los sgyur drug lha bdun cu rtsa gnyis/_rdo rje bdud rtsi'i rgyud la brten nas rdo rje nyi ma'i rigs 
[\[189a.5\]]kyi rdo rje bdud rtsi lha nyer gcig_/bdud rtsi hU~M mdzad lha nyer dgu/_bdud rtsi khro bo lha nyer gcig_/bdud rtsi 'khyil pa lha bcu gsum/_he ru ka'i rigs sangs rgyas thod pa lha nyi shu rtsa lnga/_sangs rgyas thod pa lha dgu/_ma hA mA ya'i rgyud chung la brten pa'i ma hA mA ya lha lnga/_gdan 
[\[189a.6\]]bzhi'am rgyud gser gyi char pa nas bshad pa'i rnam snang gi rigs rnal 'byor nam mkha' lha lnga bcu rtsa brgyad/_de'i yum bka' ye shes mkha' 'gro lha bcu gsum rnams bde mchog gi phyogs su gtogs pa'am rnal 'byor ma rgyud/_sngon byung drang srong nyi ma'i shing rta sogs drang srong bye ba 
[\[189a.7\]]phrag phyed dang bzhi 'dul ba'i don du gsungs pa dpal dus kyi 'khor lo'i rgyud la brten nas sku gsung thugs yongs su rdzogs pa lha drug brgya sum cu rtsa bzhi/_pha rgyud ma rgyud gnyis su phye na dgyes rdor nas 'di'i bar ma rgyud du bsdus kyang 'thad do/_/de nyid 'dus pa'i rgyud las gsungs pa'i 
[\[189b\]]
[\[189b.1\]]thabs gtso bor ston pa rdo rje dbyings lha lnga bcu rtsa gsum/_ngan song sbyong rgyud dang brtag pa phyogs gcig pa gtsug dgu lha sum cu rtsa bdun/_sgyu drwa'i rgyud dang 'jam dpal grags pa'i mtshan brjod kyi 'grel pa la brten nas shes rab gtso bor ston pa chos dbyings gsung dbang lha nyis 
[\[189b.2\]]brgya nyer gcig ste rnal 'byor rgyud/_'byung po 'dul byed kyi rgyud la brten pa'i rdo rje'i rigs 'byung po 'dul byed lha so gsum pa spyod rgyud/_de bzhin gshegs pa'i rigs kyi yum 'od zer can ma lha nyi shu rtsa lnga/_gzungs grwa lnga lha bcu gsum 'di yan gyis 'phreng rkyang gi dkyil 'khor zhe 
[\[189b.3\]]gnyis tshang ngo*/_/kr-I ya nas gsungs pa'i bde legs su byed pa'i dkyil 'khor gsum zhes pa nor rgyun ma'i rtog chung la brten pa'i de bzhin gshegs pa'i rigs kyi gnas gtsang ma'i lha nor rgyun ma lha bcu dgu/_gza' yum gyi rtog pa las gsungs pa'i rigs byed ma nub byang gi grwar bzhugs pa 
[\[189b.4\]]dkyil 'khor gyi gtso bor byas pa'i gza' yum lha zhe drug gam lnga bcu/_de bzhin gshegs pa'i rigs kyi gtsug tor rnam rgyal ma lha sum cu rtsa gsum ste bya rgyud kyi dkyil 'khor lnga dang bcas pa rnams so/_/gzhan yang gnyis su med pa'i rgyud kyi rgyal po dpal dus kyi 'khor lo'i sku gsung 
[\[189b.5\]]thugs yongs su rdzogs pa'i dkyil 'khor du byis pa 'jug pa'i dbang bdun/_mchog dbang gong ma rdo rje slob dpon chen po bdag po'i dbang dang bcas pa dang*/_dpal kye rdo rje'i chos skor la brgyud pa'i bka' babs bzhir bzhugs pa'i dbang ras bris kyi dkyil 'khor la brten pa dang*/_rwa 
[\[189b.6\]]chen rdo rje grags pa'i lugs kyi rdo rje 'jigs byed lha bcu gsum gyi dbang bskur ba dang*/_gzhan yang byin rlabs dang rjes su gnang ba dang*/_khrid kyi skor la sogs pa'i gdams pa dpag tu med pa gsan no/_/rdo rje 'dzin pa'i dbang phyug sangs rgyas rgya mtsho'i drung du snga phyir gdams pa'i bdud rtsi 
[\[189b.7\]]dpag tu med pa gsan pa rnams 'dir phyogs su bsdoms te rags pa tsam smos na/_thog mar rje btsun sa skya pa'i gser chos kyi nang tshan du gyur pa'i tshe dpag tu med pa sprul sku'i byin gyis brlabs pa dang*/'jam dpal nag po skyil krung can gyi byin gyis brlabs pa dang*/_rdo rje khyung khra'i rjes gnang 
[\[190a\]]
[\[190a.1\]]dang*/_paN+Di ta zla 'byung nas brgyud pa'i 'jam dpal shes rab 'khor lo'i byin gyis brlabs pa dang*/_chag lo tsA ba dgra bcom pa nas brgyud pa'i khro bo gtsug tor 'bar ba'i rjes su gnang ba/_de'i man ngag zab mo dang bcas pa dang*/_paN+Di ta dA na shI la nas 
[\[190a.2\]]brgyud pa'i dbyangs can ma dmar mo dang*/_grwa pa mngon shes las brgyud pa'i sman skyong chen po zhang blon rdo rje bdud 'dul dang*/_mnyam med jo bo chen po nas brgyud pa'i rta mgrin shwa na bzhis bskor dang*/_thub pa dang spyan ras gzigs dang mi g.yo ba dang sgrol ma ste bka' gdams lha bzhir 
[\[190a.3\]]grags pa dang*/_ma gcig grub pa'i rgyal mo lugs kyi rta mgrin dbyug tho can dang*/_kr-I ya sa muts+tsha'i bzhed pa dang rjes su mthun pa'i gza' thams cad kyi yum rje btsun ma rig pa chen mo lha bcu bzhi dang*/_dpal mo lugs kyi 'phags pa bcu gcig zhal lha lnga dang*/_gzhan yang lha 
[\[190a.4\]]mo nam mkha'i gos can ma dang*/_phyag na rdo rje khang bu brtsegs pa dang*/_'phags pa don yod zhags pa lha lnga dang*/_rdo rje 'jigs byed phyag gnyis pa dang*/_lha mo 'od zer can gtso rkyang rnams kyi rjes su gnang ba dang*/_sgrol ma dkar mo yid bzhin 'khor lo'i rjes su gnang ba tshe khrid 
[\[190a.5\]]dang bcas/_gser chos kyi mkha' 'gro seng ge'i gdong can ma'i rjes su gnang ba man ngag gi skor dang bcas pa/_ras chung rdo rje grags pa nas brgyud pa'i tshe dpag tu med pa'i tshe'i dbang bskur ba dang de'i gdams pa zab mo'i khrid kyi rim pa dang bcas pa/_grub thob thang stong rgyal po'i 
[\[190a.6\]]lugs kyi bla ma zhi khro'i tshe'i dbang bskur ba/_rdzong byung ba'i lugs kyi tshe'i dbang bskur ba zab mo rnams legs par mnos shing*/_grub chen la ba pa'i lugs kyi 'khor lo bde mchog ras bris kyi dkyil 'khor la brten pa'i dbang bskur ba dang*/_bde mchog sgyu ma chen po lha lnga'i dkyil 'khor 
[\[190a.7\]]du dbang bskur ba dang*/_'khor lo bde mchog grub chen dril bu pa'i lugs kyi byin rlabs zab mo dang*/_gzhan yang dmar po skor gsum dang*/_dmar mo skor gsum la sogs pa gser chos dang zab chos kyi skor mang po'i byin gyis brlabs pa dang rjes su gdams pa'i 
[\[190b\]]
[\[190b.1\]]bdud rtsi bsam gyis mi khyab pa gsan cing*/_khyad par du yang bstan pa'i mnga' bdag rje btsun sa skya pa yab sras la bstan pa srung ba'i mtshon char chos skyong ba'i srung ma'i rigs rno zhing myur mgyogs che ba mang po'i gdams ngag gi bka' bab pa'i nang nas gtso bor gyur pa ni chos skyong 
[\[190b.2\]]ba'i srung ma che chung gnyis su grags pa las/_chos srung che ba ni 'phags yul rdo rje'i gdan gyi sgo skyong du bzhugs pa'i srung ma'i dbang po rdo rje nag po chen po 'di nyid ni/_mkha' 'gro'i dbang phyug rdo rje gur gyi rgyud le'u bco lnga pa las bstan pas gur gyi mgon po zhes bya ste/_'di 
[\[190b.3\]]la bka' babs rnam bzhi'i gdams ngag chu bo'i rgyun bzhin du ma nub par bzhugs pa las/_brgyud pa'i bka' babs dang po dpal rnal 'byor gyi dbang phyug bir+Wa pa las brgyud pa'i mgon po dpa' bo gcig pa lam 'bras pa'i mgon rkyang du grags pa'i rjes su gnang ba las tshogs kyi 
[\[190b.4\]]lung dang bcas pa dang*/_bka' babs gnyis pa ba ri lo tsA ba nas brgyud pa'i mgon po dpa' bo gcig pa'i rjes su gnang ba dang*/_bka' babs bzhi pa kha che paN chen shAkya shrI nas brgyud pa spu gri skor gsum gyi lung dang bcas pa rnams mnos so/_/brgyud pa'i bka' babs gsum 
[\[190b.5\]]pa bla ma mal lo tsA ba nas brgyud pa'i byin gyis brlabs pa'i bka' ma nub pa la lo chen gyi bzhed pa gtso bor gyur pa nag po chen po lcam dral lha gsum sbags te sgrub pa dang*/_lha brgyad mkha' 'gro sbags te sgrub pa thun mong ba dang thun mong ma yin pa gnyis dang*/_lha bcu gnyis pa thun mong ba dang 
[\[190b.6\]]thun mong ma yin pa gnyis dang*/_mgon po khro bo bcu dang bcas pa gtso 'khor sbags te sgrub pa'i rjes su gnang ba bka' rgya shin tu dam pa can dang*/_shin tu zab pa gsang khrid kyi sngon du 'gro ba'i nag po chen po lha brgyad la ber nag zangs gri can bsnan pa'i lha dgu pa rnams kyi rjes gnang dang*/_dpal ldan 
[\[190b.7\]]lha mo dud pa'i sol ba can phyi sgrub thun mong ba dang*/_gsang sgrub thun mong ma yin pa gnyis dang*/_las kyi mgon po pu tra mi sring dang*/_nang gi las mkhan ber nag zangs gri can dang*/_phyi'i las mkhan gcer bu zangs gri can dang*/_ru mtshon gyi las mkhan bran bdud gshin 
[\[191a\]]
[\[191a.1\]]rje nag po thun mong ba dang thun mong ma yin pa'i lugs te de dag gi rjes su gnang ba rnams legs par mnos so/_/chos skyong chung bar grags pa ni/_dpal gsang ba 'dus pa'i rtsa ba'i rgyud le'u bcu bdun pa dang*/_'khor lo bde mchog gi bshad pa'i rgyud la brten pa'i 
[\[191a.2\]]zhing skyong stobs 'phrogs nag po gdong bzhi pa'am drag po gzi ldan dbang phyug tu grags pa ste/_de'i rjes su gnang ba'i skor la/_bsten dus kyi mgon po zhal bzhi pa dang*/_sgrub dus kyi mgon po zhal khra can gyi rjes su gnang ba thun mong ba dang thun mong ma yin pa gnyis/_las sbyor gyi 
[\[191a.3\]]mgon po gdong brnyan can dang*/_nang zhing skyong ltar sgrub pa'am gsang sgrub ces grags pa dang*/_las bzhi'i rjes su gnang ba la/_dkar po tshe 'phel bar byed pa thun mong ba dang thun mong ma yin pa gnyis dang*/_ser po bsod nams rgyas par byed pa lha dgu pa dang lha lnga pa gnyis 
[\[191a.4\]]dang*/_dmar po skye 'gro dbang du sdud par byed pa dang*/_sngon po dgra bgegs sgrol bar byed pa dang shi sa bsten pa dang*/_gshin rje ltar sgrub pa dang*/_dmag dpon gyi mgon po khyung zhal can rnams kyi rjes su gnang ba rnams dang*/_gzhan yang zhing skyong stobs 'phrogs dbang po'i bka' sdod kyi 
[\[191a.5\]]gtso bo bla ma gnyan lo tsA ba'i srung ma mthu rtsal shin tu che bar grags pa beg rtse lcam dral gnyis dang lha mang gnyis ka'i rjes su gnang ba rnams gsan par mdzad do/_/gzhan yang gur gyi mgon po sprin gseb ma dang*/_dpal ldan lha mo rdo rje rab brtan ma la sogs pa'i rjes su gnang 
[\[191a.6\]]ba mang po dang*/_de dag gi sgrub skor dang*/_las tshogs zab cing ches zab pa gsang sngags 'dzin pa phal gyi rna ba'i snod du lhung bar ma gyur pa'i zab chos kyi gsan pa rgya mtsho lta bu'i pha rol tu son par mdzad do/_/gzhan yang gsang sngags gsar rnying gi bstan pa'i srol 'dzin chen por 
[\[191a.7\]]gyur pa'i bla ma mkhas grub kyi yon tan mnga' ba/_gzhan mang po pas kyang snga phyir zab pa dang rgya che ba'i chos kyi bdud rtsi gsan pa'i rnam grangs mang du yod kyang 'dir ma spros so/_/des na rgyal rigs dang mi dpon gzhan pa 'ga' zhig ni rigs dang stobs dang 'byor pa la sogs pa cung zad res 
[\[191b\]]
[\[191b.1\]]khengs te 'jig rten pha rol gyi ltad mo 'byung snyam yid la mi byed/_de la brten nas bla ma dang dkon mchog la mos gus tsam yang mi skye zhing*/_gal te gus pa byas na rang gi che ba nyams kyis dogs pas bde 'gro'i lus rten thob par gyur kyang dam pa'i chos nyan pa la sogs pa'i skal ba 
[\[191b.2\]]bzang po myong ba'i skabs yod pa ma yin no/_/der ma zad dgra bsad pa dang*/_dbal 'phrog pa dang*/_g.yo sgyu brtsams pa'i lo rgyus rnams kyang chos dang yon tan bzhin du bsams nas dbyangs su len par byed pa dang*/_rgyu des mnga' ris rnams kyang sdig pa dang sdug bsngal la sbyor bar byed 
[\[191b.3\]]do/_/'dir ni de dag dang thun mong du ma gyur pa ste rgyal rigs mtho ba'i gnas su skyes kyang khengs pa la sogs pa ring du bskyungs nas yang dag pa'i dge ba'i bshes gnyen chen po'i spyod pa skyong ba 'di ni blo ldan kun gyi snyan dngags dam pa'i me tog gis mngon par 'thor ba'i yul du gyur 
[\[191b.4\]]pa nyid do/_/ji ltar thos pa'i chos rnams kyi don la bsam pas sgro 'dogs gcod pa'i phyir yang dag pa'i blo gros kyi snang ba bskyed pa la mthun pa min pa'i phyogs su gyur pa ni mi shes pa'i mun pa ste/_de'i gnyen por rje btsun 'jam dpal dbyangs dang*/_dus ma yin pa'i 'chi ba 
[\[191b.5\]]bzlog pa la rab tu bsngags pa'i tshe sgrub kyi rigs 'ga' zhig gi bzlas bsgom gyi rgyun ma chag par mdzad do/_/de nas brtsams te dpal e waM chos ldan gyi gtsug lag khang chen po'i tshogs 'don gyi rim pa ji ltar srid pa rnams dang*/_dpal kye rdo rje dang rdo rje phur pa'i dkyil 'khor chen 
[\[191b.6\]]po rnams kyi sgrub thabs dang*/_dkyil 'khor gyi cho ga yan lag dang bcas pa'i thugs 'dzin byang chub par mdzad nas/_de dag lag tu blang ba'i rim pa cho ga'i chings dang*/_'don 'grigs dang*/_gdangs dbyangs dang*/_gar 'cham dang*/_rol mo'i rigs kyi 'bud dkrol la sogs pa 
[\[191b.7\]]la shin tu 'dris par mdzad de/_lo grangs kha yar du dge 'dun gyi tshogs chen po'i dbur bzhugs nas dkyil 'khor chen po sgrub cing mchod pa dang*/_'jug cing dbang blang ba rnams la byang chub par mdzad do/_/der ma zad gnyis su med pa'i rgyud kyi rgyal po dpal kye rdo rje'i rtsa rgyud 
[\[192a\]]
[\[192a.1\]]brtag pa gnyis pa dang*/_de nyid gtso bor gyur pa'i rgyud sde mang po'i rnam gzhag dang*/_mtshan gyi don dang*/_bshad pa'i thabs kyi man ngag dang*/_mngon par rtogs pa rnams ston par byed pa'i bstan bcos chen po tshul gsum mdzes par byed pa'i rgyan dang*/_
[\[192a.2\]]mngon par rtogs pa mdzes par byed pa'i rgyan dang*/_yongs su rdzogs pa'i bstan pa rin po che'i dgongs don mtha' dag dpyad pa gsum gyi sgo nas legs par 'doms shing*/_chos dang chos ma yin pa rnam par 'byed pa'i bstan bcos chen po sdom pa gsum gyi rab tu dbye ba 
[\[192a.3\]]la sogs pa nang don rig pa'i gzhung lugs rnams kyang sbyangs pa la rtsol bas khong du chud par byas nas de dag gi tshogs 'don rnams la yang byon no/_/gzhan yang 'jig rten lugs kyi bstan bcos skye bo gso ba'i thig pa dang*/_shes rab brgya pa dang*/_tsa na ka'i rgyal po'i lugs 
[\[192a.4\]]kyi bstan bcos dang*/_legs par bshad pa rin po che'i gter la sogs pa dang*/_phyi rol rig pa'i gtsug lag gi gzhung du gtogs pa mang po dang*/_'phrin yig dang chab shog gi snyan dngags yan chad kyi tha snyad rig pa'i bstan bcos phal che ba rnams dang*/_'khor ba las 
[\[192a.5\]]yid 'byung skyed par byed pa'i rtogs pa brjod pa dang*/_rnam par thar pa mang po'i tshig don la legs par dpyad pa'i gzigs rtogs kyi sgo nas tshar phyin par bgyis so/_/mdor na ji skad du/_legs par bshad pa rin po che'i gter las/_mi gang skye bo dam pa dang*/_/dman pa'i khyad 
[\[192a.6\]]par legs shes nas/_/de yi bya ba bsgrub shes pa/_/phun sum tshogs pa'i gzhi tshan yin/_/zhes pa ltar rang gzhan gyi spyod pa'i cha la legs par brtags nas dam pa dang dam pa ma yin pa'i khyad par dpyod pa la ma rmongs pa nyid du gyur to/_/de nas bstan pa'i gzhi 
[\[192a.7\]]ma yongs su rdzogs pa dge slong gi dngos por bsgrub pa'i phyir dang*/_dbus gtsang phyogs kyi dgon sde ris su ma chad pa rnams su kun mkhyen nyi ma'i gnyen gyi bstan pa'i rtsa lag tu bzhugs pa'i bla ma dam pa rnams dang dge slong gi dge 'dun gyi tshogs ji snyed cig mchis pa dag la 'bul 'gyed 
[\[192b\]]
[\[192b.1\]]dang bsnyen bkur stob pa'i phyir dang*/_de dag gi gtsug lag khang chen po rnams su 'gro ba ma lus pa'i mgon skyabs dang dpung gnyen du bzhugs pa'i rten gsum ngo mtshar can bgrang gis mi lang ba ji snyed bzhugs pa rnams kyi zhal mjal zhing mchod pa dbul ba'i sgo nas bsod 
[\[192b.2\]]nams kyi tshogs gsog pa'i phyir dbus gtsang gi phyogs su chibs kyi gdong bsgyur ba la mchog tu dga' ba'i 'dzum gyi phreng ba mang pos bsu ba'i gdong gi pad+ma rnam par rgyas pa dang spro ba mchog gi shing rta dam pa'i khar mngon par 'dzegs par gyur to/_/ji ltar bzhed pa'i don de dag gi rkyen sel la 
[\[192b.3\]]yang dngul mda' lhun grub steng gtso bor smos pa'i mnga' 'og tu gtogs pa'i dgon sde mtha' dag la sku tshe ring du 'tsho ba'i cho ga mang po dang*/_bsrung bzlog gi rim gro rgya chen po dang*/_mgon khang rnams su bskang gso rgyun 'don byed pa'i grwa pa gsar 'phar mang po yang bzhag go/_/khyad par mkhan chen 
[\[192b.4\]]thams cad mkhyen pa bkra shis lhun grub pa dang*/_yar lung mkhan po ngag dbang kun dga' legs pa'i 'byung gnas pa dang*/_mthu stobs grub pa'i dbang phyug sangs rgyas rgya mtsho ste/_rdo rje 'dzin pa'i ded dpon chen po de dag ni mgon khang gsar rnying rnams su rim pa bzhin du gdan drangs zhus 
[\[192b.5\]]te/_bstan srung yongs kyi sde dpon chen po rdo rje gur gyi mgon po lcam dral dang*/_gdong bzhi gnyan gyi mgon po la sogs pa'i srung ma rgya mtsho'i tshogs rnams sngags dang ting nge 'dzin gyi nus pas bran bzhin du bkol te/_mdun du ci bgyi zhes bka' nod pa'i tshul gyis 'khod pa la khyed 
[\[192b.6\]]rnams kyis rigs kyi bu 'di'i lus dang grib ma bzhin du rtag par 'grogs la/_dam pa'i chos tshul bzhin du sgrub par byed pa la 'gal rkyen bar du gcod pa thams cad mi 'byung ba dang*/_mthun rkyen bzhed pa'i don thams cad chos dang mthun par tshul bzhin du sgrub pa'i phrin las dang stong 
[\[192b.7\]]grogs gyis shig ces bya ba la sogs pa'i phrin las rnam pa bzhi'i bka' bsgo yang dag pa mdzad do/_/de nas rim gyis bteg ste lam bar du 'khod pa'i dgon sde rnams la yang dge gtong gi mchod sbyin rgya chen po bstar ba dang bcas te/_yul dbus 'gyur 'chang gi lte ba lha ldan sprul pa'i 
[\[193a\]]
[\[193a.1\]]gtsug lag khang chen po dang nye ba'i char phebs so/_/de'i tshe gzhung sa chen po mchod yon nyi zla zung du 'brel ba lta bu dag nas thugs shin tu dges pa'i rol mor mdun bsu'i bkod pa snga phyi'i rim pa mang po stsal ba la sogs pa gzhan las khyad par du 'phags pa'i 
[\[193a.2\]]bsngags bkur rgya chen po dang bcas te lha ldan du bde bar phebs so/_/der phebs pa dang thog mar bsil ldan ljongs kyi bod 'bangs spyi'i bsod nams kyi rwa ba gzhal du med cing rnam par yangs pa dag tu 'gyur khug snyan pa'i mgrin pa mtha' dag lhan cig tu bsgrigs pa'i smon lam gyi rgyang 
[\[193a.3\]]glu shin tu snyan pa'i gdangs su bsgyur te/_dus ring mo zhig nas lan brgya 'am stong gi bar du bos pa dang 'dra bar nye bar lhags pa'i mgron gyi dam pa/_sde srid mi'i dbang po pho lha thA ji zhes bya ba legs byas kyi mkhur tshos yangs pa'i ngos su rgya chen dbang gi phrin las kyi dmar mdangs 
[\[193a.4\]]phun sum tshogs pas mngon par 'phos pa de nyid kyi zhal bzang zla ba gzhon nu yongs su mjal bar zhu ba'i rten dang*/_deng gi dus na sangs rgyas kyi bstan pa ris su ma chad pa la phan pa'i ri mo lhag par bgyi ba'i sgo nas/_'jig rten gyi khams thams cad bde skyid kyi dpal la 
[\[193a.5\]]bkod pa'i drin gzor dmigs nas 'bul tshan brgya phrag gcig dang gsum gyis lhag pa phul lo/_/der 'jig rten lugs kyi bstan bcos dang mthun pa'i gsung mchid kyi bdud rtsi'i zer phreng ci yang stsal ba'i dga' ston bzang po myang ngo*/_/de nyid nas mtshams sbyar te mi ring 
[\[193a.6\]]bar dpal ldan gru 'dzin zhing gi mgon po'i pho brang gnyis pa po ta la zhes bya ba sprul pa'i lha bzo bi shwa karma'i lag gi 'du byed las byung ba lta bu'i bsti gnas de nyid du 'phags pa phyag na pad+ma'i rnam par 'phrul pa gdon mi za ba'i thugs rje dang ldan pa/_rgyal ba'i dbang po thams cad 
[\[193a.7\]]mkhyen pa bskal bzang rgya mtsho zhes yongs su grags pa'i bstan 'dzin gyi skyes bu chen po de nyid zhal mjal gyi ched du byon pa na/_nam zhig gi tshe na skyabs mgon chen po de ni 'jigs med gdong lnga'i dbang po dregs pas bsgyings pa'i khri mthon po ga la bar zhabs kyi pad+ma rnam par bkod de/_
[\[193b\]]
[\[193b.1\]]lham me/_lhang nge*/_lhan ner bzhugs pa mthong ngo*/_/mthong nas kyang gnas skabs su skal ba bzang po 'di lta bu dang phrad par gyur to snyam pa'i dga' ba dang spro ba dpag tu med pa dang chab cig par/_de nyid kyi spyan lam du bkra shis pa'i kha dar dang*/_de bzhin gshegs pa'i 
[\[193b.2\]]rten gsum ngo mtshar can gyis thog drangs pa'i 'bul ba dngos po bzang zhing gtos che ba tshan grangs stong phrag las kyang lhag pa'i tshogs rdzogs rgya dpangs mi chung tsam phul te/_zhal gyi dkyil 'khor dngos su mjal ba'i dga' ba gya nom pa brnyes so/_/de nas rim gyis dpal 
[\[193b.3\]]'bras spungs dang se ra la sogs pa de phyogs kyi dgon sde che phra rnams su dge slong gi dge 'dun ji snyed bzhugs pa dag la'ang gral 'gyed dang bsnyen bkur gzabs par bstabs so/_/khyad par me tog brtsegs pa'i gzungs las/_seng ge rnam par rtse ba gang gis de 
[\[193b.4\]]bzhin gshegs pa dgra bcom pa yang dag par rdzogs pa'i sangs rgyas la lo gcig gam/_lo brgya'am/_lo stong du yang rung ste bde ba'i yo byad rnams kyis bsnyen bkur byas pa dang*/_de bzhin gshegs pa yongs su mya ngan las 'das nas mchod rten rnams la me 
[\[193b.5\]]tog 'bul lam/_chu snyim pa gang 'thor ram/_byug pa'i thig le 'dri'am/_me tog gi nyal nyil 'phyag gam/_byug pa 'bul lam/_spos 'bul lam/_gdug pa 'bul lam/_mar me 'bul zhing phul na dga' ba'i sems kyis gom pa'i stabs 'ga' bor te sangs 
[\[193b.6\]]rgyas bcom ldan 'das la phyag 'tshal lo zhes smra ba de dag ni seng ge rnam par rtse ba bskal pa'am/_bskal pa brgya'am/_bskal pa stong du'am/_bskal pa brgya stong du ngan 'gro log par ltung ba'i gnas su 'gro bar 'gyur ba de'i gnas med do zhes bya ba la sogs pa rgya cher gsungs 
[\[193b.7\]]pa'i phan yon gyi 'phrin yig bslu ba min pa'i lung gi phreng ba mang po yid kyi khang [{]bzangs [,]bzang [}]yangs pa dag tu rjes su sems shing rjes su dran pa'i byed pos legs par 'dri bzhin pas 'jig rten kun gyi mchod sdong bla na med par bzhugs pa ni 'di lta ste/_'dod pa'i khams dang gzugs 
[\[194a\]]
[\[194a.1\]]kyi khams na gnas pa'i lha dang*/_mi dang*/_lha ma yin dang*/_dri za dang*/_gdengs can dbang po la sogs pa dang*/_'phags pa nyan thos dang*/_rang sangs rgyas dang*/_byang chub sems dpa'i tshogs bye ba khrag khrig mang pos mdun gyis bltas te/_nyi 
[\[194a.2\]]ma re re bzhin du mchod pa'i sprin gyi bye brag bsam gyis mi khyab pas mchod cing rjed par byed pa'i bsod nams kyi rten bla na med pa/_bcom ldan 'das shAkya'i rgyal po'i sku brnyan rnam pa gnyis la sogs pa'i rten gsum gyi rnam pa ji snyed bzhugs pa rnams te/_de dag la zhal gser gsol 
[\[194a.3\]]ba dang*/_bdug pa dang*/_mar me dang*/_zhal zas sogs nye bar spyod pa rnams dang*/_stong 'khun gyi yul las 'thon pa'i dar gos kyi khyad par sna tshogs pa las grub pa'i snyan shal dang*/_'phan dang*/_gser las brdungs pa'i mchod kong la sogs pa mchod pa'i yo byad gya nom pa rnams kyis 
[\[194a.4\]]mchod pa 'bul ba dang bcas te/_mdor na bsags pa'i dngos po snying pos dben pa rnams kyang 'di'i don mthar thug bla na med pa'i byang chub kyi rgyur 'gro ba'i snying po shin tu lci ba'i rang bzhin can du mdzad do/_/de nas mthar gyis gtsang phyogs su bteg ste lam bar gyi dgon sde ris su ma chad 
[\[194a.5\]]pa rnams su bzhugs pa'i dge 'dun rnams la bsnyen bkur rgya chen po bsring ba dang bcas te/_rim gyis lha dang bcas pa'i 'jig rten gyi khams su phan bde ma lus pa'i 'byung gnas gcig pur gyur pa'i dpal stobs bcu mnga' ba'i lung rtogs kyi bstan pa dri ma med pa'i chu klung bye ba 
[\[194a.6\]]phrag brgya yongs su bzung ba/_bshad pa dang sgrub pa'i phrin las kyi rgyun chen pos phyogs dang phyogs bral gyi kho ra khor yug ma lus pa khyab par rtag tu 'bebs pa'i gnas/_nye bar bsten na gnas skabs dang mthar thug gi yon tan rin po che zad mi shes pa'i 'byung gnas dam par 
[\[194a.7\]]gyur pa/_dpal e waM chos ldan gyi chos grwa chen po zhes pa 'og min stug po bkod pa'i zhing khams chen po nyid sa'i steng na 'phos pa snyam byed pa ste/_de'ang e waM zhes pa ni mdo sde dang rgyud sde phal che ba dag gi thog mar gleng slong ba'i gzhi thams cad ni yi ge dam pa de gnyis las rnam par 'phros 
[\[194b\]]
[\[194b.1\]]te/_chos kyi phung po bsam gyis mi khyab pa'i bar du 'byung ba'i sgor gyur pa ltar/_'dir yang de lta bu'i sgra don dang ldan pa'i phyir te/_gdan sa de nyid kyi yon tan gyi khyad par mang po yid la rjes su byed cing*/_rjes su mthong ba lhur byed pa dang bcas te/_dper na skom pas gdung 
[\[194b.2\]]ba'i skyes bu gang la la zhig shin tu bsil ba'i chu rgyun gtsang ma yid du 'ong ba'i chab sgra snyan par sgrogs bzhin du 'bab pa gang zhig yid la byed kyin rings pa rings par 'gro ba de bzhin du mchog tu spro ba'i shing rta dam pa la mngon par 'dzegs te byon no/_/ji skad yid la bya ba'i gnas de'i 
[\[194b.3\]]yon tan gyi khyad par yang ji lta bu zhe na/_rgyas par na brjod kyis mi ldang ba nyid kyang 'dir mdo tsam zhig ni/_rje btsun mkhas pa'i dbang po dkon mchog lhun grub pa'i dngos slob shar dwags po'i paN+Di ta rje btsun phrin las pa 'jigs bral gsung rab gter mdzod sbas pa'i sde/_
[\[194b.4\]]phyogs las rnam par rgyal ba zhes bya ba'i mkhas pa chen po des mdzad pa'i bstod pa DA ki rnam par bzhad pa'i glu dbyangs zhes bya ba las/_kun dkris nyes brgyas gzings pa'i grong khyim las/_/lam ring bgrod dkas phyin pa nyer zhi'i gnas/_/ngan 'gro'i 'jigs 
[\[194b.5\]]las rgyal byed tshal dang ni/_/myang 'das thar pa mchog gi gzhal med khang*/_/'du 'dzi'i klung brgya brgal ba ri bo'i phab/_/bya dang ri dwags rtse ba'i do ra mchog_/grub pa rig 'dzin drang srong dga' ba'i tshal/_/'brog dgon shin tu dben pa'i bsti gnas gang*/_/
[\[194b.6\]]ting 'dzin ngang gis 'phel ba srid nyon gyi/_/gdung skyob dpal gyi dum bu'i lding khang nyid/_/lho phyogs ma la ya yi nags [{]klungs [,]klung [}]las/_/byang phyogs dpal mo'i rgyan du 'phos pa snyam/_/srid pa'i 'dam rdzab nA ri'i bgrod pa dang*/_/mtshan rgyu sred byed kha zas maM sa'i dum/_/
[\[194b.7\]]myos 'gyur dug gi khu ba'i thigs pa ste/_/nyes brgya'i bskyed rtsa bdud kyi longs spyod dag_/rtag par ring du spang ba bca' khrims kyi/_/ra ba brtsegs pa'i go skabs mi phyed pa/_/zho 'thung rus pa'i dum bu go bin+da'i/_/mtshon gyi 'khor lo yis kyang gzhig nus min/_/
[\[195a\]]
[\[195a.1\]]dkar gsum mngar gsum 'phags pa dges pa'i zas/_/zla ba'i dum bu bdud rtsi'i zil mngar dang*/_/bza' shing 'phur ma mang po bgrungs pa'i chab/_/lha yi zhal skyems btung bas nyer 'tsho ba'i/_/gtsang spyod sa ha ka ra'i snye ma dag_/yongs 
[\[195a.2\]]su smin pa'i tshul khrims dri bzang po/_/phyogs brgyar 'thul bas lha rdzas spos ngad kyis/_/srid lam dub pa'i mgron po dbugs 'byin bzhin/_/gus pa'i pho nyas mgron gnyer lam ring gis/_/ngal brgya'i khur bcas lam du bgrod ma thag_/thos bsam sgom pa'i bya 
[\[195a.3\]]ba lhur byed las/_/tshe 'di'i zang zing g.yengs pa ngang gis spong*/_/bud shing la sogs nyer spyad btsal dka' bas/_/bza' btung rnyed bkur lhur byed mi 'du zhing*/_/dbang lung man ngag chos kyi char 'bab pas/_/thar 'dod skal ldan skye bo ngang gis 'du/_/zhes bya ba 
[\[195a.4\]]la sogs pa'i yon tan gyi rnam pa mang po dang ldan pa'i gnas de nyid dang nye ba'i sa phyogs su bde bar son no/_/de'i tshe ngor gyi bla brang khag rnams dang khang tshan rnams kyis bsu ba snga phyi mang pos rim par son cing*/_khyad par sin+d+hU wA ra'i rgya mtsho chen po shin tu rangs pa'i rba rlabs 
[\[195a.5\]]kyi lce zhags nam mkha'i mthongs su 'phyo ba la/_kha dog lnga pa'i gzha' ris gsar pas slar yang kun nas mdzes par byas pa lta bu'i dge slong gi dge 'dun gyi tshogs chen po phreng du bstar ba'i ser sbreng gi bkod pa skye bo kun gyi mig gi longs spyod du bskrun pa'i ngo mtshar gyi ltad mo mthong 
[\[195a.6\]]ba ni 'di lta ste/_thog mar dge zhing bkra shis par bya ba dang snyan pa'i grags pas phyogs kyi dkyil 'khor kun tu dgang bar bya ba'i rten 'brel gyi dang por skye ba snga pa'i chos dung dkar po g.yas su 'khyil ba 'bud pa'i sgra dang*/_de nas rim bzhin du gling bu'i sgra dang*/_sil snyan gyi sgra 
[\[195a.7\]]dang*/_rnga bo che'i sgra dang*/_rnga zlum gyi sgra dang*/_rdza rnga'i sgra dang*/_pi wang gi sgra ste rol mo'i bye brag bsam gyis mi khyab pa dang*/_gzhan yang phyogs las rnam par rgyal ba'i rgyal mtshan dang*/_gdugs dang*/_ba dan dang*/_phye ma phur ma dang*/_'phan rtse gsum pa dang*/_
[\[195b\]]
[\[195b.1\]]rin po che'i rnga yab dang*/_bsil yab la sogs pa mchod pa'i bye brag bsam gyis mi khyab pa dang bcas te bsu ba'i dga' ston rgya chen po dang bcas te ring nas bsam pa'i yul du lan brgyar byas pa'i chos grwa chen po de nyid du sku dang gsung dang thugs la mi mthun pa'i phyogs thams cad 
[\[195b.2\]]las rnam par rgyal ba'i ngo mtshar gtam gyi gling bu bye ba phrag brgyas mdun bdar ba dang bcas te nye bar byon no/_/de la'ang 'di ltar dogs pa sems te/_mtshungs pa med pa'i bstan pa'i rtsa lag dam par gyur pa'i bla ma dang mkhan po gang du bzhugs bzhin du/_rang gi slob ma la 
[\[195b.3\]]bsu ba 'di lta bu'i bkod pa bshams pa mi rigs so snyam na/_shin tu'ang rigs te/_gang dag gnas skabs dang mthar thug gi rnam pa thams cad du dge legs su byed pa'i rten 'brel thams cad kyi thog ma ni rang gi mkhan por gyur pa'am/_bla mar gyur pa'am/_slob dpon 
[\[195b.4\]]du gyur pa gang yin pa de nyid kyis bsgrigs dgos pa ni/_chos thams cad rten cing 'brel bar 'byung ba'i gnad la mkhas pa kun gyi chos lugs yin no/_/de'ang dper na bdag cag gi ston pa 'di nyid sngon gyi dus na bram ze rgya mtsho'i rdul du gyur pa na/_de bzhin gshegs pa 
[\[195b.5\]]dgra bcom pa yang dag par rdzogs pa'i sangs rgyas rin chen snying po'i spyan sngar bla na med pa'i byang chub kyi mchog tu sems bskyed cing smon lam chen po lnga brgya btab nas bden pa'i stobs brjod pa na/_de bzhin gshegs pa rin chen snying po'i zhal nas/_khyod ni pad+ma dkar po lta bu'i 
[\[195b.6\]]byang chub sems dpa'o zhes bya ba la sogs pas rgya cher bsngags pa dang*/_de'i tshe phyogs bcu'i sangs rgyas thams cad kyis kyang*/_byang chub tu sems dang po bskyed pa'i byang chub sems dpa' de la me tog zla ba mdog mdzes dri ma med pa dag skyes su stsal ba dang bcas te/_
[\[195b.7\]]sangs rgyas rnams kyi gsung dbyangs dbyangs kyi dkyil 'khor yongs su rdzogs pa las 'phos pa'i bstod pa'i tshogs rnams kyis mngon par bstod pa dang*/_bram ze'i khye'ur gyur pa'i tshe de bzhin gshegs pa mar me mdzad kyis lung bstan cing 'khor gyi dbus su mngon par bstod pa 
[\[196a\]]
[\[196a.1\]]dang*/_skye ba gcig gis thogs pa'i byang chub sems dpa' sems dpa' chen po dam pa tog tu gyur pa'i tshe dga' ldan gyi gnas nas dzam+bu'i gling du 'pho bar brtsams pa na/_phyogs bcu'i sangs rgyas rnams kyis bstod cing sems can gyi don la 
[\[196a.2\]]bskul ba dang*/_rang gi cod paN dam pa rje btsun ma pham pa'i dbur bcings te/_ma 'ongs pa na 'tshang rgya bar lung bstan cing 'khor gyi tshogs su mngon par bstod de/_theg pa chen po'i dam pa'i chos kyi rgyal tshab tu dbang bskur ba dang*/_shar phyogs za hor gyi rgyal po dge ba 
[\[196a.3\]]dpal gyi sras jo bo chen po dpal ldan a ti sha 'khor dge slong 'dul ba 'dzin pa brgya dang brgyad/_dge tshul bcu gsum/_dge slong chen po bzhi ste brgya dang nyi shu rtsa lngas yongs su bskor te/_bla ma gser gling pa'i drung du byang chub kyi mchog tu sems bskyed pa dang*/_theg 
[\[196a.4\]]pa chen po'i blo sbyong la sogs pa/_thugs la ji ltar mnga' ba'i chos rnams zhu ba'i ched du byon pa na/_bla ma gser gling pa'i 'khor dge slong chos gos rnam pa gsum sku la gsol ba thams cad kyang ril ba spyi blugs dang*/_'khar gsil phyag na thogs pas mdzes 
[\[196a.5\]]pa/_sngon dus ston pa'i 'khor gyi dgra bcom pa rnams ltar dwang ba 'dren pa'i dge slong lnga brgya dang sum cu rtsa lnga/_rab tu byung ba drug cu rtsa gcig ste/_mdor na rab tu byung ba lnga brgya dang dgu bcu rtsa bdun gyi ser sbreng gi sna bla ma gser gling ba nyid kyis drangs nas/_rgyang ring 
[\[196a.6\]]po nas bsu ba mdzad pa la sogs pa sngon gyi mkhas grub mang po'i rnam par thar pa rnams la legs par bltas pas rtog pa'i tsher ma de dag yongs su zhi bar 'gyur ro/_/de nas mi ring bar e waM bla brang zhes pa dus rtag par dpa' bo dang mkha' 'gro'i tshogs thams cad sprin bzhin 
[\[196a.7\]]du 'du zhing*/_gsang chen chos kyi pho brang chen po nyid du rdo rje theg pas mtshon pa'i chos kyi tshul dri ma med pa thams cad bshad pa dang sgrub pa'i sgra dbyangs chen po rgyun mi chad par 'byung ba'i phrin las rgya chen po bsgrub pa dang*/_gnas gtsang ma ris kyi lha'i bu gzhon nu grangs 
[\[196b\]]
[\[196b.1\]]med pa'i tshogs ni/_dper na chu las skyes pa'i pad+ma rnam pa sna tshogs pas kun nas brgyan te nyams dga' dga' ltar byas pa'i rdzing bu gang la ngang pa dang ngur pa'i tshogs mang po ma bsdus par yang ngang gis 'du bar 'gyur ba de bzhin du nyi ma re re bzhin du nam mkha'i ngos 
[\[196b.2\]]thams cad du sprin gyi shing rta dang*/_glang po che dang*/_mkha' lding dang*/_rta mchog gi rnam pa bsam gyis mi khyab pa dag sprul te/_de dag gi rgyab tu zhon te mngon par lhags nas 'ongs pa'i lha'i bu de dag gis lha'i me tog gi sil mas gtor ba dang*/_bdug pa'i sprin gyis 
[\[196b.3\]]dkrigs pa dang*/_rin po che'i sgron ma bteg pa dang*/_dri zhim po'i chus zil ma 'thor ba dang*/_bza' ba dang bca' ba sbyar ba'i zhal zas rnam pa sna tshogs pas mchod pa dang*/_sil snyan la sogs pa rol mo'i bye brag dpag tu med pa dag gis mngon par mchod pa dang*/_gzhan 
[\[196b.4\]]yang 'phan dang*/_gdugs dang*/_rgyal mtshan dang*/_rnga yab dang*/_khang bzang nyams dga' ba la sogs pa dpal 'byor phun sum tshogs pa dag gis bkur stir byed/_mchod par byed/_rjed par byed/_snyan pa'i tshig thams cad kyis bstod cing bkur bar byed pa'i gnas 
[\[196b.5\]]kyi dam pa ga la ba der/_bsod nams kyi mthu chen pos mngon par mtho bar byas pa'i lha sras mi'i dbang phyug chen po rang bzhin gyis zhi zhing dul ba'i yon tan gyi tshogs mang pos yongs su bzung ba'i rgyal ba'i myu gu'i rigs mchog rma med pa de nyid dang*/_de'i bka'i las byed 
[\[196b.6\]]kyi gtso bo 'phrul blon chen po bsod nams bkra shis zhes bya ba/_sa gzhi skyong ba chen po gang de'i bka' lung gser gyi 'khor lo rtsibs stong gis mngon par mdza' ba gang de gzu bor gnas pa'i blo gros kyi lag pas legs par bzung nas/_phyogs dang phyogs bral gyi rgyal 
[\[196b.7\]]phran dang*/_blon po dang*/_sde dpon dang*/_mkhas pa dang*/_mdzangs pa dang*/_dpa' zhing rtul phod pa kun gyi spyi bo'i stegs la ngal bsor spyod cing*/_lugs dang mthun pa'i bka' mchid lha'i bdud rtsi lta bus skye 'gro thams cad dge ba bcu dang rjes su mthun pa'i spyod lam bzang po la 
[\[197a\]]
[\[197a.1\]]rnal du 'god par byed pa de nyid dang*/_mdun na 'don gyi gtso bo 'phrul blon chen po lha bu tshe ring zhes bya ba/_byams ldan sa gzhi skyong ba'i dbang phyug dam pa de nyid kyi chos dang srid kyi gtsug lag nyi zla zung 'brel lta bu'i bgyi ba mtha' dag gi phrin las thur 
[\[197a.2\]]ma brgya pa'i gdugs dkar po gang yin pa de/_bsgrun du med pa'i snying stobs kyi phrag pa brtan pos gong nas gong du 'degs pa'i 'grib ma bsil pos yangs pa'i sa chen po'i dkyil 'khor gyi 'khor lo ma lus pa yongs su skyob pa la bsnyengs pa mi mnga' ba'i mkhyen dpyod kyi rtsal 
[\[197a.3\]]chen po kun nas rdzogs par gyur cing*/_gcig tu rgyal ba'i bstan pa rin po che la kha tsam tshig tsam ma yin pa'i snying nas phan pa'i thugs bskyed kyi kho lag kun nas bdo ba de nyid dang*/_gzhan yang sa bdag chen po'i bzhed pa thams cad yid bzhin du bsgrub pa la lus dang ngag dang 
[\[197a.4\]]yid kyi rtsal dgu yongs su rdzogs pa'i phyi blon dang*/_nang blon dang*/_dkor gnyer dang*/_mgo dpon la sogs pa'i 'khor gyi skye bo'i tshogs dang lhan cig tu 'dren mchog mtshungs pa med pa'i zhal gyi dkyil 'khor legs par mjal ba'i phyir/_thams cad kyang snga na med pa'i 
[\[197a.5\]]dga' ba dang*/_spro ba dang*/_gus pa mchog gi bdud rtsi'i 'dzum rlabs stong gis bzhin gyi dkyil 'khor ma lus pa legs par bkrus pa bzhin du mngon par chas te gsang chen chos kyi gnas mchog dam pa de nyid du nye bar phyin to/_/ji tsam zhig na gnas der sde snod rin po che rnam pa 
[\[197a.6\]]gsum dang*/_rgyud sde rin po che rnam pa bzhis bsdus pa'i chos kyi sgra dbyangs rgyun mi chad par rtag tu sgrogs pa la 'jigs pa dang bag tsha ba mi mnga' ba'i brdar/_gdong lnga'i dbang po brgyad kyis mngon par bteg pa'i chos kyi khri chen po zhig tu rgyal bas lung bstan pa'i skyes bu chen 
[\[197a.7\]]po rje btsun kun dga' bzang po pa'i dam pa'i chos kyi rgyal srid chen po la mnga' bsgyur ba'i gdan rabs so gsum pa/_mkhan chen thams cad mkhyen pa chen po dpal ldan chos skyong bkra shis grags pa'i rgyal mtshan dpal bzang po ba zhes bya ba/_phyogs bcu'i 'jig rten gyi 
[\[197b\]]
[\[197b.1\]]khams rab 'byams mtha' dang mur thug pa med pa'i zhing na bcom ldan 'das de bzhin gshegs pa dgra bcom pa yang dag par rdzogs pa'i sangs rgyas gang ji snyed cig byon pa dang*/_'byon par 'gyur ba dang*/_da ltar bzhugs shing 'tsho la gzhes pa thams cad kyi sku dang gsung 
[\[197b.2\]]dang thugs kyi gsang ba bsam gyis mi khyab pa ma lus pa gcig tu bsdus pa'i sgyu 'phrul gyi rnam par rol pa chen po deng gi dus kyi lha dang*/_mi dang*/_klu'i 'jig rten gyi khams su 'khod pa'i skye dgu ma lus pa'i yan lag mchog gis lan brgyar btud par byas pa'i skyabs kyi dam pa 
[\[197b.3\]]ma rtogs pa dang log par rtogs pa dang*/_the tshom gyi mun pa ma lus pa sel bar byed pa/_lta ba ngan pa'i rab rib kyis khebs pa thams cad ye shes kyi thur ma rnon pos rnam par snang bar byed pa/_mngon par zhen pa'i me dpung gi lce zhags 'jil bar byed pa/_khong nas 
[\[197b.4\]]'khrugs pa'i mtshon cha rnon po rtul bar byed pa/_rjes su gdams pa'i bdud rtsi'i sgo 'phar bye ba phrag brgyar phye bas sems can gyi re ba thams cad rdzogs par byed pa/_'khor ba dang ngan song gi 'jigs pa las skyob par nges pa'i thugs rje'i phyag ring rkyong ba/_ma dad pa 
[\[197b.5\]]rnams kyi rgyud la dad pa'i zhing sa gshin par byed pa/_dad pa rnams kyi rgyud la dge ba'i lam gyi sa bon ma rmas pa 'debs par byed pa/_deng nas bzung ste byang chub mchog gi go 'phang la reg par ma gyur pa de srid du bsten par 'os pa'i mtshan nyid can gyi bstan 'dzin gyi skyes bu chen po 
[\[197b.6\]]de nyid bskal pa dpag tu med pa'i bsod nams kyi rgyus sam/_bla ma bsu ba la sogs pa legs byas kyi mthu chen pos mngon par bsgrubs pa'i 'bras bu bslu ba min pa'i bden dpang nyid du/_zhabs mthil pad+ma rA ga bzhu ba'i tshon gyis lan brgyar byugs pa snyam byed pa la/_slar yang 
[\[197b.7\]]bkra shis pa'i rtags kyi 'khor lo rtsibs stong gi gzugs kyis nye bar spud pa gang de chos kyi khri mthon po ga la ba der mngon par bkod de/_mthong na mi mthun pa med pa'i sku'i dkyil 'khor gang las mtshan bzang po sum cu rtsa gnyis dang dpe byad bzang po brgyad cu'i gzi byin ring po'i lam 
[\[198a\]]
[\[198a.1\]]du snang ba 'byin par 'byed de/_dper na/_dzam+bu gser gyi rdul tshogs mngon par brtsegs pa'i lhun po zhig la gur gum gyi char bas lan brgya stong du bkrus pa la/_'char ka'i nyi 'od kyi thigs pa dag gis kyang yongs su bran pa bzhin du lham mer bzhugs pa mthong 
[\[198a.2\]]ngo*/_/mthong nas kyang lha sras chos kyi bag chags rab tu brtas pa gang gi yid la spro ba gsar du skyes pa'i ched du brjod pa 'di lta ste/_e ma de ring thob pa'i 'bras bu 'di/_/dngos su yin gyi rmi lam snang ba min/_/ring nas gsol ba btab pa'i snying po de/_/de ring smin par 
[\[198a.3\]]gyur gyi don med min/_/e ma dge ba'i zong gis bsgrubs pa'i rten/_/skal ba bzang por gyur gyi dman pa yin/_/ji ltar yid la bya ba'i dgos pa de/_/bla na med par byung gi gyi na min/_/e ma de ring kun dga' gsar pa 'di/_/'dren pa khyed las byung gi gzhan las 
[\[198a.4\]]min/_/de phyir mi yi skye ba blangs pa ni/_/nges par don chen gyur la bdag dga'o/_/zhes ched du brjod cing ba spu rnam par gzings pa'i snyim pa'i chu skyes dmar po gtsug gi rgyan du bkod de/_phyag gi phreng ba brtsegs pa dang chab cig tu bkra shis pa'i re khA mngon par gsal 
[\[198a.5\]]ba'i dar dkar gyi phyag rten 'bul ba dang bcas te mdun du 'khod do/_/der rje btsun de nyid nas lam gyi bar chad 'dri ba'i tshigs su bcad pa stsal ba/_legs par byon tam mngon mtho'i rigs kyi bu/_/legs par byon tam bsod nams smin pa'i lha/_/legs par byon tam 
[\[198a.6\]]kun gyi mnyes gshin pa/_/legs par byon tam byams dang brtse ba'i bdag_/bshul ring lam du bgrod pa mang po yis/_/sku thang rnam par dub par ma byas sam/_/nyi lhags gdung ba'i bza' ba dman pa yis/_/pad+ma'i sku mdangs phrogs par ma byas sam/_/'byung 
[\[198a.7\]]ba lnga tshogs dal 'byor chos kyi snod/_/gcong nad phra mos rgud par ma byas sam/_/dge ba'i las la sdang ba'i nye zho yis/_/thugs la tsher ma'i bya ba ma byas sam/_/zhes bya ba la sogs pa'i bka' mchir dbyangs kyi rgyal mo'i rgyud [{]mangs [,]mang [}]lta bu rna ba'i bcud du stsal te/_de'i tshe lan 
[\[198b\]]
[\[198b.1\]]du gsol ba/_legs par 'ongs so mdo smad sa'i thig le/_/sde bzhi'i rnam par rgyas pa'i rgyal po'i khab/_/dge bcur rtag tu spyod pa'i rgyal rigs kyi/_/ljon pa'i yal ga rnam par 'phyang ba nga*/_/chos kyi rgyal po'i zhal bzang blta phyir 'ong*/_/zhabs kyi pad+ma gtsug tu len 
[\[198b.2\]]phyir 'ong*/_/legs par gsungs pa'i bdud rtsi 'thung phyir 'ong*/_/ye shes gzigs pa'i byin rlabs 'bebs phyir 'ong*/_/ngan 'gro'i skye sgo 'gog pa'i ched du 'ong*/_/'khor ba'i 'jigs las skyob pa'i ched du 'ong*/_/bsod nams sa bon 'jog pa'i ched du 'ong*/_/bslab 
[\[198b.3\]]gsum nor bu bsgrub pa'i ched du 'ong*/_/thar pa'i khang bzang bsten pa'i ched du 'ong*/_/byang chub snying po'i lam gyi ched du 'ong*/_/mkhyen dang brtse dang nus pa'i dbang phyug gi_/sngags srung rdo rje'i rwa bar chud pa'i brdar/_/nad dang bar du gcod pa'i khab kyi sos/_/ma 
[\[198b.4\]]rmas ma btab pa ru lhags 'di'o/_/zhes bya ba la sogs pa'i tshig gi phreng ba snyan sgron du 'bul ba dang bcas te/_rje btsun dam pa bka' drin mtshungs pa med pa'i bdag nyid can gyi zhal gyi dkyil 'khor sems can thams cad la khyab pa'i snying rje chen pos lan brgyar bkrus pa 
[\[198b.5\]]snyam byed pa/_su zhig mthong na don gyi snying pos mngon par lci ba gang yin pa de nyid/_lha sras mi'i dbang phyug dam pa de nyid sku 'khor gyi tshogs dang bcas pa'i 'dren byed kyi dbang po'i dga' ston bla na med pa nyid du mthong bar gyur to/_/ji ltar mthong ba la'ang dus de nyid nas brtsams 
[\[198b.6\]]te bla ma'i sku gsung thugs yon tan phrin las dang bcas pa la rje btsun 'jam pa'i dbyangs dang gnyis su med pa'i snang ba kho na la/_'gro ba phal dang thun mong du gyur pa'i ma dad pa la sogs pa skad cig kyang mi 'byung ba ni kun gyis mngon du gyur pa'o/_/tshul 'di la bsams na rje 
[\[198b.7\]]btsun dam pa 'di nyid dang skye ba dpag tu med pa'i ring nas bsod nams kyi phung po mngon par 'du byas shing smon lam gser gyi skud pa bzang pos lu gu rgyud du sbrel ba'i skyes bu dam pa nyid du gdon mi za ba'o/_/ci'i phyir na gzhan du bskal pa'am bskal pa las lhag par yang rgyal ba kun 
[\[199a\]]
[\[199a.1\]]gyi phrin las las sprul pa'i mchog gi rdo rje slob dpon chen po'i mtshan nyid thams cad yongs su rdzogs nas skye bo ma lus pa smin par byed pa'i bdag nyid can dang nam du yang mjal bar dka' zhing*/_gal te mjal bar gyur kyang sems can rang rang las 
[\[199a.2\]]kyi nyes pas bsgribs te/_tshul bzhin ma yin par spyod pa dang*/_blo dri ma dang bral ba'i rang bzhin can ma yin pa dang*/_yang dag par ma yin par smra ba dang*/_rang dang skal ba mnyam pa tsam du mthong ngo*/_/de ltar mthong ba la brten nas sems kyi rgyud la dad pa tsam yang skye bar 
[\[199a.3\]]mi 'gyur ba yin no/_/de ltar yin pa'ang cis shes na/_ba tsha chu klung gi mdo las/_lnga brgya tha mar gyur pa na/_/nga nyid slob dpon gzugs 'dzin te/_/nga yin snyam du yid byos la/_/de tshe de la gus pa skyed/_/ces so/_/rdo rje gur las/_rdo rje sems dpa' lta bu yi/_/
[\[199a.4\]]de ltar slob dpon gzugs 'dzin te/_/sems can rjes su gzung dmigs nas/_/phal pa'i gzugs su gnas pa'o/_/zhes dang*/_slob dpon ston par gyur pa ni/_/sangs rgyas kun gyis phyag mdzad pa/_/bdag cag rnams kyi pha dang ma/_/'di nyid yid la bsam 
[\[199a.5\]]par bya/_/zhes dang*/_gang phyir ye shes rdo rje ni/_/brnyes pas myur du thob par 'gyur/_/de phyir slob dpon drung gshegs nas/_/de bzhin gshegs rnams phyag mdzad do/_/zhes gsungs pa bzhin/_nges pa'i don du bskal pa dpag tu med pa'i gong rol nas zung 'jug rdo rje 
[\[199a.6\]]'dzin pa chen po'i go 'phang mngon du mdzad zin kyang*/_srog chags kyi rnam pa sna tshogs pa dag gdul ba'i thabs la bzhugs pa na/_la lar ni dkyil 'khor gyi 'khor lo'i rnam par bstan nas don mdzad/_la lar ni sangs rgyas kyi skur bstan nas don mdzad/_de bzhin du byang chub 
[\[199a.7\]]sems dpa' dang*/_'phags pa nyan thos dang*/_rang sangs rgyas dang*/_paN+Di ta dang*/_grub pa thob pa dang*/_rig pa 'dzin pa'i sa la gnas pa la sogs pa rnams kyi tshul bzung nas don mdzad do/_/de skad du'ang*/_sa skya paN+Di tas/_khyod ni rgyal dang rgyal ba'i sras/_/
[\[199b\]]
[\[199b.1\]]rab byung dge bsnyen khyim pa sogs/_/'gro ba kun gyi gzugs mdzad nas/_/gdul bya thams cad smin par mdzad/_/nyi ma'i 'od zer rab tsha yang*/_/me shel med par me mi 'byung*/_/de bzhin sangs rgyas byin rlabs kyang*/_/bla ma med par 'byung mi 'gyur/_/zhes dang*/_
[\[199b.2\]]rdo rje gur gyi rgyud las/_gang du snang nas kyang sems can gyi don mdzad do/_/so sor snang nas kyang sems can gyi don mdzad do zhes bya ba la sogs pa rgya cher gsungs so/_/de bas na sangs rgyas dang byang chub sems dpa' gang+gA'i klung gi bye ma snyed kyi grangs dang mnyam pa la bskal 
[\[199b.3\]]pa'i phreng ba'ang de snyed kyi grangs dang mnyam par bsnyen bkur ba las/_rdo rje slob dpon gyi ba spu'i khung bu gcig la mchod pa'i bsod nams kyi phung po ches khyad par du 'phags pa 'thob pa'i tshul mang du gsungs shing*/_bde mchog sdom pa 'byung ba las/_mchod pa thams 
[\[199b.4\]]cad yongs spangs te/_/bla ma mchod pa yang dag brtsam/_/de mnyes pas ni kun mkhyen gyi/_/ye shes mchog ni thob par 'gyur/_/bla med mdzad pa'i slob dpon ni/_/rdo rje sems dpa' rab mchod na/_/de yis bsod nams ma byas ci/_/dka' thub ma bsten 
[\[199b.5\]]ci zhig yod/_/ces dang*/_slob dpon yon tan gleng bya yis/_/skyon ni nam yang ma yin no/_/zhes so/_/gal te de ltar yin na thugs rje chen po'i rang bzhin can du bzhugs nas rnam pa thams cad du yid bzhin gyi nor bu dang 'dra bar srog chags mtha' dag gi don ji ltar 
[\[199b.6\]]mi mdzad ce na/_bshad par bya ste/_dper na lha'i rgyal po rnams kyis char gyi rgyun chen po rab tu phab kyang*/_til dang nas la sogs pa'i sa bon rul ba dang*/_mes tshig pa dang*/_sa bon du mi rung ba btab pa dag las ni nam yang myu gu skye bar mi 'gyur ba de bzhin du/_sangs rgyas 
[\[199b.7\]]dang byang chub sems dpa' rnams ni 'gro ba mtha' dag gi yid la re ba thams cad yongs su rdzogs par mdzad pa la mi mkhas pa med kyang skal ba med pa rnams kyis dad pa'i rtsa ba brtan pa dang*/_dam pa'i chos mnyan pa dang*/_yul de la brten nas tshogs bsags pa la sogs pa'i 
[\[200a\]]
[\[200a.1\]]las bzang po myang bar mi 'gyur te/_ji skad du yang*/_rgyu ni yongs su smin gyur nas/_/gang dang gang la gang dang ni/_/gang tshe bya ba phan gyur pa/_/de dang de la der snang ngo*/_/lha yi rgyal pos char phab kyang*/_/sa bon mi rung mi 'khrungs ltar/_/
[\[200a.2\]]sangs rgyas rnams ni byung gyur kyang*/_/skal ba med pas bzang mi myang*/_/zhes so/_/de la sogs pa rgyu mtshan du mas yid yongs su drangs nas mi ring bar gza' skar dang sbyor byed bzang po 'dzom pa'i zla tshes dge ba'i nyin 'bul chen gyi bkod pa legs par bshams te/_de'ang 'phags 
[\[200a.3\]]pa'i yul gyi snyan dngags mkhan thams cad kyi gtsug gi nor bu ltar gyur pa dpal ldan daN+Di'i zhabs kyi snyan dngags kyi gzhung las legs par 'phos pa'i mchod par brjod pa yan lag bdun pa dang bcas pa'i tshigs su bcad pa nyams 'gyur stong gi ro dang ldan pa'i dbyangs kyis mdun 
[\[200a.4\]]bsu nas/_thog mar bkra shis pa'i lha dar dang*/_rgyal ba bdud las rnam par rgyal ba'i sku gsung thugs kyi rten ngo mtshar che ba rnams kyis thog drangs pa'i 'bul ba dngos po bzang zhing rgya dpangs mi dman pa tshan grangs brgya phrag bdun brtsegs pa maN+Dal du phul lo/_/gzhan yang e 
[\[200a.5\]]waM thar pa rtse'i mkhan chen rdo rje 'chang nam mkha' bsam 'grub bkra shis grags pa'i rgyal mtshan dpal bzang po zhes pa/_shes rab kyi snang ba dam pas sgrib pa'i mun pa mtha' dag bsal bar byas pa/_dka' ba brgya stong gis bsgrubs pa'i yon tan gyi tshogs mang po la 
[\[200a.6\]]dbang 'byor pa/_mngon par shes pa'i mig grungs por gyur pas dus gsum gyi shes par bya ba thams cad mkhyen cing gzigs pa/_'gro ba thams cad legs pa'i lam du 'khrid pa la sha thang ba med pa'i mthu chen po dang ldan pa/_chos thams cad ma nor ba yang dag par ston 
[\[200a.7\]]pa la bsnyengs pa med pa'i mkhyen rab kyi dbang phyug grub pa de nyid kyi zhal gyi dkyil 'khor mthong ba'i skal ba bzang po'i ro la longs su spyod pa'i mtshon byed du rnam grangs brgya dang lnga bcu phul lo/_/e waM klu sdings bla brang gi shar pa rin chen rgyal mtshan zhes pa bla na med pa'i byang chub kyi spyod 
[\[200b\]]
[\[200b.1\]]pa la ma 'dris pa med pas dam pa'i spyod pa la dga' ba/_skye ba nas skye bar sbyangs pa'i bag chags kyi mthu brtas par gyur pas tshe 'di'i gtsug lag mang po'i gnad la mkhas pa/_zab cing yangs pa'i chos thams cad sdeb legs ngag gi shing rta la brten nas/_'gro ba kun gyi thar 
[\[200b.2\]]pa'i gsos su 'dren pa/_rtag tu mkhas pa'i bya ba thams cad lhur len pa'i bstan 'dzin gyi skyes bur gyur pa de nyid la 'bul ba rnam grangs brgya dang lnga bcu/_e waM phun tshogs gling bla brang gi mkhan chen 'jam pa'i dbyangs bsod nams bzang po bkra shis grags pa'i rgyal mtshan dpal 
[\[200b.3\]]bzang po zhes pa/_phyi dang nang gi grub pa'i mtha'i gzhung lugs ma lus pa mkhyen cing legs par smra ba'i dbang phyug chen po/_snyigs ma'i dus 'dir rgyal ba gnyis pa bzhin du bstan pa la lhag par sman pa'i bya ba byas pa/_rgyal ba kun gyi sku gsung thugs mi zad pa rgyan gyi 'khor 
[\[200b.4\]]lo'i yon tan gya nom pa'i 'byor pas rgyas pa/_skye dgu ma lus pa'i yid la re ba thams cad rdzogs par byed pa'i dpag bsam dam pa de nyid la 'bul ba rnam grangs brgya dang lnga bcu/_de skabs su zur 'chad pa yin pa la phyis su gdan rabs kyi khrir phebs pa'i mkhan chen 'jam 
[\[200b.5\]]pa'i dbyangs sangs rgyas dpal bzang bkra shis grags pa'i rgyal mtshan dpal bzang po zhes pa/_skye ba du ma nas lhag pa'i lha 'jam dpal gzhon nus rjes su bzung ba/_tshe 'dir shes bya'i dkyil 'khor ma lus pa thugs su chud pa phyi gnas lnga rig pa'i paN+Di ta chen por gyur pa/_nang 
[\[200b.6\]]du bcu gsum rdo rje 'dzin pa'i sa la ji ltar mnga' ba'i yon tan ma lus pa rdzogs pa/_sangs rgyas bcom ldan 'das kyi bstan pa mkhas pa'i bya ba rnam pa gsum gyis lhag par phan pa'i bgyi ba bgyis pa'i bstan 'dzin gyi skyes bu dam pa der yang 'bul ba dpangs mthor brtsegs/_
[\[200b.7\]]dpon slob dbu mdzad sangs rgyas tshul khrims zhes gzhung lugs rab 'byams la mkhyen pa'i dkyil 'khor rgyas shing*/_'phags pa'i dge 'dun rgya mtsho lta bu'i dbus na yon tan gyi khyad par du mas mngon par 'phags pa de nyid la yang 'bul ba gzab par brtsegs/_gzhan yang 
[\[201a\]]
[\[201a.1\]]khang tshan bco brgyad kyi dge 'dun rnams la mang ja rten bzhag pa la sogs pa mdzad do/_/khyad par dpal e waM chos ldan la bsngags pa DA ki rnam par bzhad pa'i gling bu las/_chos kyi dung dang rnga chen gaN+DI'i sgra/_/sprin chen 'brug gi gad rgyangs las lhag 
[\[201a.2\]]pas/_/tshul bzhin mgron gnyer ngur smrig 'dzin pa'i dpung*/_/li khri'i chu gter g.yo ba'i rba klong bzhin/_/'dus pa rgya mtsho'i snam sbyar 'phags pa'i gos/_/gur gum gzhon nu'i tshon gyis nam mkha'i khams/_/sin+d+hu wA ra li khri'i rdul tshogs ltar/_/dmar 
[\[201a.3\]]ser 'od kyi dkyil 'khor rgya che'i dbus/_/zhes bsngags pa'i don dang mthun par e waM gtsug lag khang chen po nyid du sems can rgya mtsho'i tshogs kyi mgon dang skyabs dang dpung gnyen du bzhugs nas/_sangs rgyas bcom ldan 'das kyi bstan pa'i rtsa lag tu gyur pa/_sum 
[\[201a.4\]]ldan rdo rje 'dzin pa'i dge slong gi dge 'dun ngur smrig gos kyis mdzes par byas pa'i tshogs stong phrag phyed gnyis su ldang ba thams cad zla ba gcig dang zhag bzhi'i bar du bsnyen bkur yang dag par bgyis te/_rnal 'byor rgyud kyi nang gses cha mthun gyi rgyud kyi khongs su 
[\[201a.5\]]gtogs pa/_dpal ngan song thams cad yongs su sbyong ba'i rgyud kyis dngos su bstan par bya ba'i gtso bo kun rig rtsa ba'i lha sum cu rtsa bdun mgron thabs kyi lha dang bcas pa'i dkyil 'khor gyi cho ga rgyas pa/_rje btsun rdo rje 'chang gis mdzad pa'i yig cha sgrib pa rnam sel dang 
[\[201a.6\]]gzhan phan mtha' yas ji lta ba bzhin gyi sgrub mchod du btsugs te/_gla pa re la gser zho re 'gyed pa nyin gcig go_/grwa pa bzhi re la dngul zho phyed dang gnyis re 'gyed pa nyin nyi shu rtsa bzhi'o/_/grwa pa bzhi re la gzhung ja bar khag re 'gyed pa nyin gsum mo/_/grwa pa bcu re la 
[\[201a.7\]]ja nag po bar khag re 'gyed pa nyin gcig go_/grwa pa bzhi re la ma hany+tsi yug re 'gyed pa nyin bzhi'o/_/grwa pa re re la mdzod dar legs pa re 'gyed pa nyin gcig ste/_de ltar nyin sum cu rtsa bzhi rdzogs pa dang*/_de'i mtshams nas 'di'i mdun na 'don la sogs pa'i sku 'khor du 
[\[201b\]]
[\[201b.1\]]gtogs pa rnams kyis rim par btsugs pa la zla ba gcig ste/_mdor na zla ba gnyis kyi bar du dge 'dun ji snyed mchis pa rnams la bsnyen bkur dang yon 'bul gzabs par bstabs so/_/gzhan yang dge 'dun nyung btus kyis bcom ldan 'das mgon po tshe dpag tu med 
[\[201b.2\]]pa'i cho ga dang*/_gtsug tor rnam par rgyal ma'i stong mchod dang*/_mgon khang shar nub rnams su bskang gso dang*/_ka drug khang du 'jigs byed drug cu pa'i gtor rgyab gsar 'phar btsugs pa dang*/_rdo rje rnam par 'joms pa'i gtor chen gtong ba rnams la'ang yon 'bul dang bsnyen 
[\[201b.3\]]bkur dpangs mthor byas so/_/gtsug lag khang dang*/_gtsang khang dang*/_lam 'bras lha khang dang*/_lam zab lha khang la sogs pa'i lha khang rnams su skye dgu ma lus pa'i phan bde'i rtsa lag tu bzhugs pa'i bla ma rgyal ba sras dang bcas pa'i sku gsung thugs kyi rten shin tu dkon 
[\[201b.4\]]zhing ngo mtshar ba/_byin rlabs kyi gzi 'od rab tu 'phro ba rnams la spos dang*/_mar me dang*/_zhal zas dang*/_kha dog sna tshogs pa'i dar gyi snyan shal dang*/_gos bzang khyad par du 'phags pa mang po'i rgyu las bskrun pa'i bla re dang*/_rgyal mtshan dang*/_'phan dang*/_lda ldi 
[\[201b.5\]]la sogs pa mchod pa'i yo byad phul ba'i gtong phod mi dman pa ngo mtshar rna ba'i dga' ston bla na med pa nyid du mdzad do/_/de nas dpal sa skya nyid du 'byon pa'i phyir mthun pa'i yo byad sna tshogs pa'i 'byor pa bsnams pa'i 'khor gyi tshogs mang po dang bcas pa gdan bteg ste byon pa 
[\[201b.6\]]na/_nam zhig na chos grwa chen po de nyid la bsngags pa dbang po'i nyer 'tsho zhes bya ba las/_'dzam gling 'dzin ma'i khyon gyi dbus/_/dbus kyi rdo rje'i rang bzhin zhing*/_/zhing khams rgya mtsho kun gyi mchog_/mchog 'di sa yi snying po ste/_/skye dgu kun la rab dga'i dpal ster 
[\[201b.7\]]ba/_/gang gis byang chub snying po brnyes pa'i gzhi/_/rdo rje'i rang bzhin rdo rje gdan 'di ni/_/rgyal ba rgya mtshos byang chub brnyes pa'i gnas/_/ma ga d+hA yang 'di las gzhan du ci/_/zhes dang*/_longs spyod rnam mang ldan pa'i gnas mang yang*/_/rig pa'i 'byung gnas 'di 
[\[202a\]]
[\[202a.1\]]lta 'ga' yod min/_/yid 'phrog mdzes pa'i rin chen mang yod kyang*/_/'dod dgu 'grub pa bsam 'phel gcig po tsam/_/zhes dang*/_de phyir rgyal dang rgyal ba'i sras rnams kyis bsten cing*/_/rig pa'i gnas lnga phul byung rnams kyis bsti ba'i 
[\[202a.2\]]gnas/_/ngur smrig gos mchog 'dzin pa rnams kyi dga' tshal te/_/gdan sa chog 'di byang chub snying po yin lags grang*/_/zhes 'byung ba ltar/_bskal pa bzang po'i rnam par 'dren pa thams cad mngon par byang chub pa'i tshul bstan pa'i gnas/_'phags pa'i yul gyi rdo rje 
[\[202a.3\]]gdan chen po'i gan+d+ho la dang*/_rig pa'i gnas lnga la mkhas pa dang grub pa'i dbang phyug gi 'byung gnas su gyur pa la ni khyad par cung zad kyang dmigs su med pa/_'phags pa rigs gsum mgon pos dgongs bzhin du skye ba'i zlos gar grangs med pa deng nas bzung ste ma 'ongs bskal pa'i 
[\[202a.4\]]bar du yang 'byon par 'gyur bar mngon par shes pa drug gi mig grungs por gyur pa rnams kyis legs par gzigs shing lung bstan gyi bdud rtsi'i chu gtsang mas legs par chag chag btab pa/_ji ltar lung du bstan pa de ltar bden pa'i mthas kyang shin tu gsal bar byas pa'i gdan sa chen po dpal sa skya'i chos grwa chen po zhes bya
[\[202a.5\]]ba de'i nye 'dabs su byon no/_/der byon pa dang gdan sa de nyid nas kyang bsu ba snga phyi mang pos son pa rnams kyis mdun bsu ba dang*/_lha bsangs kyi dud pa gnam sa'i dkyil 'khor ma lus par khyab par gtul ba dang*/_phyogs las rnam par rgyal ba'i rgyal mtshan dang*/_ba 
[\[202a.6\]]dan dang*/_'phan dang*/_gdugs la sogs pa'i yo byad bsam gyis mi khyab pa bsgreng ba dang bcas te/_ring nas mngon par 'dun pa'i ri mo lan cig ma yin par yang dang yang du 'dri ba'i gnas ga la ba der bde bar phebs so/_/der cung zad cig nas skyabs gcig rin 
[\[202a.7\]]po che'i bstan srid zung gi phrin las kyi 'khor los sgyur ba'i mkhyen rab kyi dbang phyug phyag mdzod rin po che'i sku zhabs su 'dzam gling bstan pa'i bdag po'i zhal gyi dkyil 'khor mjal ba'i skabs dbye bar gsol lo/_/des kyang legs par skabs phyed pa dang*/_ji tsam zhig 
[\[202b\]]
[\[202b.1\]]na dzam+bu rkang 'thung gi rgyal mtshan gyis nye bar spud pa'i gling dam pa 'di nyid rnam pa thams cad du mdzes par byed pa'i rgyan gyi mchog tu gyur pa/_skyabs gcig mtshungs zla med pa/_dpal sa skya pa sngags 'chang bla ma ngag dbang kun dga' bsod nams rin chen bkra shis grags 
[\[202b.2\]]pa'i rgyal mtshan dpal bzang po zhes mtshan gyi rnga bo che srid pa gsum gyi khongs su ldir ba/_de nyid su zhig gi thos pa 'dzin pa'i bcud du len par byed pa kho nas kyang srid zhi'i rgud pa thams cad las skyob pa'i thugs rje chen po dang yon tan dpag tu med pas bzung ba'i bdag 
[\[202b.3\]]nyid can/_gang gi zhabs mthil ban+d+hu dzI wa ka'i 'dab ma lta bu'i ngos su bsod nams kyi byed pos legs par bris pa'i 'khor lo rtsibs brgyad pa'i rtags kyis nye bar spud pa de ni/_'jig rten gyi khams na mthu che zhing gzi brjid che bar rlom pa rnams ni 'di lta ste/_tshangs 
[\[202b.4\]]pa dang*/_dbang po dang*/_drag po dang*/_sred med kyi bu la sogs pa'i lha'i dbang po rnams dang*/_de bzhin du mi dang*/_lha ma yin dang*/_lto 'phye dang*/_gnod sbyin dang*/_mi'am ci dang*/_grul bum ste/_de dag gi bdag por gyur pa rnams kyang mngon par khengs pa bskyungs 
[\[202b.5\]]te/_mun pa'i gnyen por byed pa'i nor bu rin po che'i rgyan gyis legs par brgyan pa'i ral pa'i thor tshugs rnams kyi rtse na legs par bkod cing*/_ri mor byas pa/_bla mar byas pa/_mchod cing rjed par byas pa/_'jig rten na grags pa'i zla 'od bkar pos yongs su 
[\[202b.6\]]bran pa'i mkhas pa dang*/_grub pa dang*/_rig sngags 'chang ba thams cad kyis rjed par byed/_tshig gi bdog pa phun sum tshogs pa dag gi bstod pa'i me tog ji snyed pas mngon par gtor yang yongs su gtugs pa med pa'i yon tan gyi phung por gyur pa/_mchog gi sprul pa'i sku 
[\[202b.7\]]dpal ldan stobs bcu mnga' ba nyid dang*/_de'i rnam par 'phrul pa bgrang las 'das pa rnams kyis legs par bshad pa'i tshogs ji snyed mchis pa dang*/_de dag gi brjod byar gyur pa gang yin pa'i dam pa'i chos thams cad kyi bdag po/_mtha' drug tshul bzhi'i lam 
[\[203a\]]
[\[203a.1\]]nas rgyal ba'i dgongs pa ma lus pa gtan la 'bebs pa'i mkhas pa rnams la 'os pa'i phrin las gsum gyi sgo nas/_bstan pa'i rgyal mtshan dam pa gong nas gong du bslang ba la 'jigs pa dang bag tsha ba med pa'i mkhyen rab kyi dbang phyug chen po ste/_gang de 
[\[203a.2\]]mi 'jigs bzhi dang ldan pa'i go 'phang nye bar brnyes pa'i brdar/_seng ge chen po brgyad kyis mngon par bteg pa'i chos kyi khri mthon po zhig tu srid pa gsum gyi gzi brjid kyi phung po ma lus pa gcig tu spungs pa las lhag pa'i rang bzhin nyid du 'od dang 'od zer gyi tshogs rab tu dkrigs 
[\[203a.3\]]pa'i sku'i dkyil 'khor ni/_dper na 'char ka'i nyin mor byed pa'i dkyil 'khor sgrib byed med pa zhig_/thun mtshams sprin gyi lang tsho mngon par bdo ba'i rtse na 'dug pa dang 'dra bar mthong na mi mthun pa med pa'i sku las mtshan gyi snang ba ring po'i lam du 'phro ba ste/_de ni dge slong gi 
[\[203a.4\]]dge 'dun spyod lam dul zhing mdzes pa kho nas kyang skye 'phags thams cad kyi yid 'phrog par bzod pa'i 'khor gyis kun nas bskor zhing mdun gyis bltas te gnas so/_/de dag kyang la la ni a ga ru dang*/_tu ruSh+ka dang*/_tsan+dan la sogs pa lhan cig skyes pa'i spos 
[\[203a.5\]]mchog gi sdong bu dag gtul ba'i dud sprin bai DUr+Ya sngon po'i sprin phung lta bu dag gtibs par byed do/_/la la ni yi gar shin tu 'ong ba'i dri zhim po sna tshogs pa dag gcig tu sbyar ba las byung ba'i spos kyi rengs bu sbar ba dag thogs te/_sngo bsangs dud pa'i sprin gyi ri mo ngo 
[\[203a.6\]]mtshar ba dag nam mkha'i ngos la ci yang 'dri bar byed do/_/kha cig ni mthun pa'i rkyen du gyur pa'i yo byad gtsang zhing bsod pa phun sum tshogs pa dag gis sku'i rim gro dag lhur byed do/_/kha cig ni gsang chen rdo rje theg pa'i chos kyi 'khor lo bskor ba la nye bar mkho ba'i 
[\[203a.7\]]nyer bsdogs kyi phreng ba mtshar du dngar ba ci dang ci dgos pa dag mngon par bskrun par byed do/_/phal cher ni 'dri zhing lan ldon pa'i tshul gyis chos thams cad kyi drang ba'i don dang nges pa'i don gyi bye brag phra zhing phra ba nyid du rnam par 'byed pa'i legs bshad kyi bdud rtsi mang po 
[\[203b\]]
[\[203b.1\]]dag len par byed do/_/kha cig ni ji skad thos pa'i gsung gi bdud rtsi mang po dag brda dang tshig la rmongs par ma gyur pa'i skyes bu'i 'du byed kyis yi ge'i lam du 'god par byed do/_/kha cig ni 'gro ba rgya mtsho'i dad pa'i dba' rlabs kyi phreng ba rnam par g.yos pa'i rtse 
[\[203b.2\]]mo nas 'khrungs par dngos su 'byor pa'i yo byad kyi maN+Dal gya nom pa dag kyang stob par byed pa'i dbus su/_rje btsun dam pa de nyid 'od dang 'od zer gyi snang ba lham mer 'bar ba dang bcas te bzhugs pa dngos su mthong bar gyur to/_/de ltar mthong bar gyur pa dang*/_sdom brtson 
[\[203b.3\]]mi'i dbang phyug dam pa 'khor dang bcas pa ni 'di snyam du/_e ma khams gsum chos kyi rgyal po chen po/_dus gsum mnyam par gzigs pa'i dbang phyug_/'jig rten gsum gyi snying po mtha' dag gcig tu spungs pa lta bu'i skyabs kyi mchog 'di lta bu dang dngos su mjal 
[\[203b.4\]]ba'i skal ba bzang po'i ro la longs su spyad par gyur pa 'di ni nges par ngo mtshar che ba zhig go snyam du thugs la byed pa dang bcas te/_rje btsun dam pa des skye ba dpag tu med pa nas bzod pa'i rgyu phun sum tshogs pas nye bar bsgrubs pa'i zhal bzang zla ba rgyas pa'i dkyil 'khor 
[\[203b.5\]]rtag tu gang ba'i rang bzhin can de nyid/_skal bar ldan pa'i mig gi me long dag tu 'gog pa med pa'i tshul gyis 'char ba dang*/_legs par gdams pa'i bdud rtsi'i sgo 'phar phye bas thar pa bla na med pa'i lang tsho'i bcud len du 'thung ba'i skal ba bzang po la sbyor bar gsol ba'i 
[\[203b.6\]]mtshon byed du/_thog mar srid zhi'i skyabs mgon mtshungs pa'i zla thams cad dang bral ba/_gang gi yon tan 'dzad du med pa'i rang bzhin rgya mtsho lta bu'i nang nas phyogs re tsam zhig nyams dang 'gyur ba'i ro dang ldan pa'i snyan dngags dam pa'i glur blangs pa'i mchod par brjod pa 
[\[203b.7\]]dang*/_yan lag bdun pa tshigs su bcad par bsdebs pa'i me tog gi sil mas mngon par gtor zhing rab tu gtor ro/_/de nas bkra shis pa'i rtags kyi dge mtshan rnam par bkra ba'i lha dar dkar po dang*/_bde ldan zhing gi mgon po tshe dpag tu med pa'i sku brnyan 
[\[204a\]]
[\[204a.1\]]gyis thog drangs pa'i 'bul ba dngos po bzang zhing gtos che ba rnam grangs stong phrag gcig dang brgya phrag gsum gyis nye bar lhag pa'i 'bul ba phul lo/_/der bshul thag ring po'i lam gyi bde legs dang khams 'dri ba dang lan ldon pa las 
[\[204a.2\]]brtsams pa'i bka' mchid ut+pal dkar po'i phreng ba lta bu kun gyi rna bar mdzes pa'i rgyan du legs par stsal to/_/de nas rim par zab pa dang rgya che ba'i chos kyi dga' ston thob pa la/_thog mar 'phags yul gyi grub pa'i dbang phyug chen po dze tA ri las rim par brgyud 
[\[204a.3\]]de/_bstan pa'i bdag po dpal sa skya pa la bka' bab pa'i 'jam dpal a ra pa tsa na'i rjes su gnang ba dang*/_grub pa'i dbang phyug thang stong rgyal po zhes pa dgung lo brgya dang nyi shu lngar bzhugs nas sems can gyi don mdzad par grags pa de nyid las brgyud pa bar ma chad 
[\[204a.4\]]pa las byung ba'i tshe sgrub zab gter dag snang chu bo nyis 'dres su gyur pa'i bla ma zhi khro'i tshe dbang zab mo dang*/_dpal kye rdo rje man ngag lugs kyi dkyil 'khor ras bris la brten pa'i rgyu dus kyi dbang bzhi yongs su rdzogs pa/_rdul tshon gyi dkyil 'khor chen po zhal phye ba'i rdo rje 
[\[204a.5\]]phur pa sa lugs stod las byang chub sgrub pa'i dbang bzhi yongs su rdzogs pa dang*/_rdo rje gur gyi rgyud le'u bco lnga pa las bstan pa'i rdo rje nag po chen po gur gyi mgon po lcam dral lha brgyad kyi rjes su gnang ba dang*/_gzhan yang rjes su gnang ba dang rjes su gdams 
[\[204a.6\]]pa dpag tu med pa stsal to/_/gzhan yang sngon gyi dus nas bla ma brgyud pa dang bcas pa rnams kyi bka' dang dam tshig gnyen po'i rdo rje bdud rtsi snying la sim pa dral du ma btub par dus rtag tu mkha' 'gro chos skyong gi tshogs thams cad sprin bzhin du 'du zhing bsgo ba thams 
[\[204a.7\]]cad bran bzhin du nyan pa'i bsti gnas su gyur pa'i mgon khang chen po rnams su/_he ru ka dpal mi'i srid par bzung ba'i rje btsun dam pa de nyid dang*/_sdom brtson bla ma chen po 'di nyid lhan cig tu byon nas/_chos skyong ba'i srung ma rnams la mchod gtor rgya chen 
[\[204b\]]
[\[204b.1\]]pos mnyes par byas te/_sngon dus bla ma mal lo tsA bas sa chen kun dga' snying po la ji ltar gtad pa de ltar du/_rje btsun he ru ka dpal chen po nyid kyi phyag na dam tshig gi rdo rje 'bar ba thogs te ched du bsgo ba/_chos skyong ba'i srung ma mthu che zhing rdzu 'phrul chen po dang ldan pa/_
[\[204b.2\]]bcol ba'i las thams cad la skad cig kyang g.yel ba med par sgrub pa/_mngon par shes pa'i mig dang ldan pa khyed rnams dam tshig dang ldan pa'i rigs kyi bu 'di'i lus dang grib ma bzhin du 'bral ba med par 'grogs la/_phyi dang nang gi bar du gcod pa mi mthun pa'i phyogs 
[\[204b.3\]]thams cad zhi ba'i phrin las sgrubs shig_/mthun pa'i phyogs thams cad gong nas gong du spel ba'i phrin las sgrubs shig_gzhan yang rigs kyi bu 'dis ji ltar 'dod pa'i phrin las rnam pa bzhi gang dang gang bcol ba thams cad myur ba nyid du sgrubs shig ces bya ba la 
[\[204b.4\]]sogs pa'i bka' dang dam tshig gi rdo rje phyed par dka' ba'i ra ba de na legs par bcug ste/_mthar thug byang chub ma thob kyi bar du skad cig kyang 'bral ba med par lu gu rgyud du sbrel lo/_/gzhan yang chos dang srid pa'i gtsug lag zung las brtsams pa'i bka' mchid nyin 
[\[204b.5\]]mor byed pa'i nor bu'i 'od zer gyi drwa ba mang du spros pas/_blo gros kyi 'dab brgya rnam par grol bar mdzad pa'i bka' drin bsam pa'i yul las 'das pa'i tshul gyis rjes su bzung zhing rjes su bskyangs te nyin zhag gi 'khor lo mang po yang brgal bar mdzad do/_/de dag gi bar 
[\[204b.6\]]skabs rnams su/_skye dgu ma lus pa'i phan pa dang bde skyid 'byung ba'i rtsa lag tu bzhugs pa'i rten mjal dang mchod 'bul mdzad pa ni/_gdan sa chen po de nyid kyi gdags srib tu bzhugs so 'tshal gyi lha khang dang*/_gtsug lag khang dang*/_mgon khang dang*/_
[\[204b.7\]]sgrub khang khyad par du 'phags pa rnams dang*/_sprul pa'i lha khang chen po zhes bya ba/_gang gi ngo mtshar sgyu ma'i bkod pa lta bu'i khyad par gyi ltad mo'i cha shas re yang skal bar ldan pa su zhig gi mig gi dbang po'i longs spyod nyid du thob par gyur pa'i mod la/_
[\[205a\]]
[\[205a.1\]]sum cu rtsa gsum pa'i lha rnams kyi bsod nams kyi mthu las grub pa rnam par rgyal ba'i khang [{]bzangs [,]bzang [}]zhes bya ba/_sprul pa'i bzo bo bi shwa kar+m+ma'i 'phrul gyis bzos pa/_lha'i rin po che sna bzhi las bsgrubs pa zhig ste/_de'i bzo dbyibs 
[\[205a.2\]]lta na sdug pa'i ngo mtshar dang grags pa yang 'gog par nus pa'i rang bzhin can nyid do/_/de yang ji ltar zhe na/_bskal pa bzang po'i legs lam las/_gang du 'jug pa'i them skas su zhig gis/_/'gongs pa tsam na thar pa'i grong khyer du/_/bde bar son pa 
[\[205a.3\]]srid las 'das pa yi/_/sgo de'i khyad par ci yin yongs mi shes/_/rta babs nor bu rgyas pa'i ljon pa yi/_/ka ba stong gis bteg pa'i 'od kun du/_/'bar bas rang gnas phrogs te gnam sngon po/_/sa la lhung ba min nam khyams de sngo/_/de la nor 'dzin zla 
[\[205a.4\]]ba'i mig [{]mangs [,]mang [}]ris/_/bkra ba de ni mthing gi rol ba'i mtshor/_/sin+d+hu wA ra'i ge sar phye ma'i phreng*/_/rlabs kyi sor mos bris pa bzhin du mdzes/_/in+d+ra nI la'i ba gam 'od tshogs kyis/_/rtsig ngos dag pa'i logs la yongs khyab pa/_/ut+pal sngon po rab 
[\[205a.5\]]rgyas nags su sems/_/me tog zas can rnams la 'khrul pa 'jug_/_mda' yab phreng ba las 'phyang drwa phyed tshogs/_/pha gu chu skyes dkar po'i ngos rtse la/_/reg pa rnam par gsal te bcu drug cha/_/snying las bdud rtsi'i thig phreng bsgreng ba bzhin/_/bya 'dab 
[\[205a.6\]]mkha' dang 'dres pa'i 'gram pa la/_/rgya phibs 'jig rten gsum gyi mun 'phrog pa'i/_/snang ba'i ri mo glog gi gar mkhan mas/_/gzhan yid rku ba'i cho 'phrul mdzes las lhag_/zla ba rlung gis bskyod pa'i rnga yab rtser/_/dzam+bu nA da'i gser gyi dril chung 
[\[205a.7\]]gi_/mgrin la zad mi shes pa'i sgra snyan mang*/_/rna ba'i bcud du 'gro ba'i dbyangs su 'bab/_/tog gi khyad par nyi ma'i spyi bo la/_/'od zer 'bab stegs byed pa'i gzi brjid gter/_/mdzes pa'i gos can lhab lhub rta gdong mer/_/rig pas mi brdzi'i rgyal 
[\[205b\]]
[\[205b.1\]]mtshan 'bum gyis spud/_/ces pa lta bu'i ngo mtshar rmad du byung ba'i gzhal med khang chen po de dang bcas pa ste/_rten de dag tu bzhugs pa'i brten pa rgyal ba sras dang bcas pa'i sku gsung thugs kyi rten gsum/_rgya gar gyi paN+Di ta mang po dang*/_bod kyi lo tsA ba chen po 
[\[205b.2\]]rnams dang*/_dpal sa skya'i gdung rabs rim par byon pa rnams kyi thugs dam rten du mdzad pas ye shes kyi 'khor lo dngos su bzhugs pa/_phan bde thams cad kyi 'byung gnas su gyur pa spyi la spos dang*/_mar me dang*/_zhal zas phul lo/_/bye brag pa rnams la 
[\[205b.3\]]lhag par 'phan dang*/_bla re dang*/_rgyal mtshan 'bul ba la sogs pa'i dge ba'i rtsa ba rgya chen po bskrun pa'i ngo mtshar brjod kyis mi ldang ba nyid do/_/de ltar gdan sa chen po der ji ltar bzhed pa'i don thams cad legs par grub nas/_dpal zhwa lu'i chos sder byon nas/_
[\[205b.4\]]der bzhugs pa'i dge 'dun rnams la mang ja dang gral 'gyed/_grwa pa rer dngul dkar bal po'i dong tse re'i 'gyed pa dang*/_gdan sa de'i bla ma dang las tshan rnams la 'bul ba tshan grangs dang*/_rten gsum rnams kyi zhal mjal dang mchod 'bul mdzad do/_/skabs der 
[\[205b.5\]]chos grwa chen po bkra shis lhun po'i dgon par gdan 'dren zhu ba'i bsu bar/_bla brang rgyal mtshan mthon po'i mgron gnyer ba dang*/_gzhis rtse rdzong gi dpon po dang*/_hags gdong grwa tshang dang*/_rgya khang tshan gyi dge bskos rnams kyis sngon nas bsu ste/_de phyogs su 
[\[205b.6\]]chibs kyi gdong bsgyur bar mdzad pas mi ring bar bla brang chen po rgyal mtshan mthon po zhes bya ba/_de'i ngo mtshar gyi khyad par ni/_dper na bskal pa bzang po'i rgyal ba bzhi pa'i rgyal tshabs chen po mgon po byams pas/_skal ba ldan pa'i lha bu grangs med pa'i 
[\[205b.7\]]dbus su/_theg pa chen po'i chos kyi 'khor lo rgya chen po bskor ba'i gnas dga' ldan chos kyi gzhal med khang chen po zhes pa/_de ni phal cher sbyong bar dka' ba'i sa la gnas pa'i byang chub sems dpa'i rgyu tshogs phun sum tshogs pa ma yin pas 'thob par dka' ba 
[\[206a\]]
[\[206a.1\]]ngo mtshar gyi khyad par brjod mi nus pa zhig ste/_de'i bkod pa legs pa dang dpal ma lus pa sa'i steng na yongs su 'phos pa snyam byed pa'i ngo mtshar skye bo yongs kyi mig gi bdud rtsir gyur pa zhig go_/de'ang 'di ltar lha'i rin po che sna 
[\[206a.2\]]bdun gyi pha gu brtsegs pa lta bu'i stegs bu dang*/_ba gam dang*/_mda' yab dang*/_lan kan rnams kyis mdzes pa/_zur bzhi dang ldan pa ches mtho zhing brling ba/_sgo dang rta babs dang skar khung dang*/_rgyan gyi rnam pa mang po dang ldan pa/_btso ma gser gyi rgya 
[\[206a.3\]]phibs mang po dag la nyi ma bye ba'i dpal bzhin du 'od zer gyi drwa ba dkrigs pa/_de'i phyi rol kun du gtsug lag khang dang*/_khang pa dang*/_khang phran gyi tshogs mang po dang*/_me tog gi ldum ra dang*/_skyed mos tshal la sogs pas bskor bas yid du 'ong bar byas pa/_de 
[\[206a.4\]]lta bu'i ngo mtshar gyi phung por gyur pa gang yin pa de'i nye 'dabs su byon no/_/der byon pa dang chos grwa chen po de nyid nas kyang*/_dri zhim po'i sman dang*/_spos dang*/_sih+la dang*/_bdud rtsi can gyi shing gi lcug phran gzhon nu dag bsregs pa'i lha bsang gi dud sprin sngon pos nam mkha'i 
[\[206a.5\]]dbyings khyab par gtul lo/_/de dang chab cig par lha'i rgyal mtshan dang*/_lha'i ba dan la sogs pa'i dar 'phyar gyi dga' spro dpag tu med pa bstar ba'i bkur sti dang bcas te bla brang chen por spyan drangs zhus so/_/de na lha dang bcas pa'i 'jig rten pa thams cad kyi yon gyi 
[\[206a.6\]]gnas dam par gyur pa ni paN chen thams cad gzigs pa blo bzang ye shes dbang po zhes yongs su grags pa ste/_de ni sngon dus 'phags pa'i yul dang bsil ldan kha ba can gyi ljongs 'dir nyi ma dang zla ba ltar rab tu grags pa'i mkhas pa chen po du ma'i sku'i skye ba lu gu rgyud 
[\[206a.7\]]du bzhes pa/_de'i dbang gis dpal stobs bcu mnga' ba'i bstan pa rin po che phyogs ris med pa la skye ba nas skye bar phan pa'i bya ba yang dag par bgyis pa/_skye ba 'dir yang gser mdangs cod paN 'chang ba thams cad kyi bstan pa rgyal mtshan mdzes par byed pa'i tog tu 
[\[206b\]]
[\[206b.1\]]gyur pa/_'gro ba thams cad la bu gcig pa ltar brtse ba'i thugs rje che zhing*/_rnam par dkar ba'i phrin las nam mkha'i mtha' dang mnyam par gyur pa'i bstan 'dzin gyi skyes bu zhig go_/de lta na'ang skabs der skye 'gro spyi'i legs byas kyi thag pa phra mos ma zin pa bzhin 
[\[206b.2\]]du re zhig de nas mi snang bar zhing khams gzhan du gshegs pa'i tshul bstan no/_/de'i skye ba'i zlos gar gyi sprul pa'i sku yang byon ma zin pa'i skabs su mchis mod/_rje btsun dam pa des theg pa gsum gyi chos kyi 'khor lo rgya chen po bskor ba'i seng ge'i khri mthon po dang*/_
[\[206b.3\]]dam pa de nyid kyi sku brnyan phyag nas can gyi mdun ga la bar rnam grangs brgya phrag gcig la brgyad kyis nye bar lhag pa'i mchod 'bul mdzad do/_/chos grwa de'i gtsug lag khang chen por bstan skyong 'phags pa'i dge 'dun zhi zhing dul ba/_sku las ha ri tsan+da na'i dri bsung 
[\[206b.4\]]mngar po kho ra khor yug tu 'thul ba/_mtha' med 'khor ba'i rims nad kyi gnyen por byed pa'i yon gnas dam pa stong phrag bzhir ldang bar bzhugs pa rnams la mang ja gnyis dang*/_grwa pa re la dngul dkar bal po'i dong tse re re gral 'gyed du phul lo/_/de na byin 
[\[206b.5\]]rlabs dang phan bde'i dpal gyis mngon par gtams pa'i sku gsung thugs kyi rten mchog dzam+bu'i gling na dkon pa ltar gyur pa'i grags che zhing grangs mang bar bzhugs pa rnams la'ang zhal gser gsol ba dang*/_spos reng gtul ba dang*/_mar me sbor ba dang*/_snyan 
[\[206b.6\]]shal dang 'phan tshar 'dogs pa la sogs pa/_sngon gyi byang chub sems dpa' gang dag byung ba rnams kyis/_phyogs bcu'i zhing gi rgyal ba rnams la mchod pa'i sprin gyi phung po dpag tu med pas mngon par mchod cing ri mor byas pa de lta bu'i rnam par thar pa dag gi rjes 
[\[206b.7\]]su 'jug pa dang rjes su slob par 'dod pa'i 'dun pa las byung ba'i mchod pa'i sprin rnams kyis mngon par mchod cing rjed par mdzad do/_/de nas 'phags pa'i gnas brtan dgra bcom pa chen po rnams kyi rnam par 'phrul pa'i rol rtsed gdon mi za ba'i mkhan po dge ba'i 
[\[207a\]]
[\[207a.1\]]bshes gnyen chen po rim par byon pa rnams kyis bka' gdams bstan pa'i snying po'i chos tshul dri ma med pa'i 'khor lo bskor ba'i gdan sa chen po/_/dpal snar thang zhes bya ba'i chos grwa nyid du 'byon par brtsam pa na/_de nas kyang mdun bsu'i 
[\[207a.2\]]phreng ba snga phyi'i rim par bstar ba ni snga ma bzhin du byung ste/_de dag dang bstun nas dpal snar thang gi chos grwar byon no/_/de na dpal ldan nyi ma'i gnyen gyi bstan pa dam pa'i rtsa lag tu bzhugs pa'i bla ma dang mkhan po phyi dang nang gi yon tan gyi tshogs mang pos 'byor pa/_sems 
[\[207a.3\]]can thams cad la phan pa bsgrub pa'i phyir zhugs pa rnams la 'bul ba tshan grangs bsngo rten dang bcas pa phul lo/_/der 'phags pa'i dge 'dun chos spyod bcu'i rgyun dang nyams len lhur len pas nyin mtshan gyi 'khor lo'i dus 'da' bar byed pa'i yon gnas dam pa ji snyed 
[\[207a.4\]]mchis pa rnams la'ang mang ja'i bsnyen bkur dang dngul dkar gyi dong tse re re 'gyed du bstabs so/_/de bzhin gshegs pa sras dang bcas pa'i rten rnams kyi spyan sngar nye bar spyod pa rnams dang yo byad 'bul ba rnams ni snga ma ji lta ba bzhin du gzabs so/_/de ltar ji skad 
[\[207a.5\]]bshad pa rnams kyang de dag las gang gtsor gyur pa gang yin pa'am rags pa gang yin pa kho na btus nas smos pa yin gyi zhib tu ni ma yin no/_/gzhan du na sdom brtson bstan pa'i rtsa lag chen po 'dis thugs bskyed dang snying stobs rmad du byung ba'i gtong ba dam pa'i sgo 'phar yangs 
[\[207a.6\]]por phye nas/_dus gzhan dang gnas skabs gzhan dag tu dge ba'i rtsa ba bsgrub pa'i tshul brjod pa lta zhog_deng gi dus kho nar yang dbus gtsang gi phyogs kyi dgon sde phyogs ris su med pa la mchod cing bsnyen bkur bgyis pa'i ngo mtshar gtam gyi phung po kho na brjod kyang 'dzad du 
[\[207a.7\]]med pa'i rang bzhin du 'gyur ba ni nges pa'o/_/de'ang 'di ltar mdo ru bsdu na/_yul stag lung gi dgon pa nas bzung ste/_dbus phyogs kyi 'dzin ma'i dkyil 'khor ma lus pa dang*/_gtsang phyogs kyi 'dzin ma'i dkyil 'khor ma lus pa dang*/_stod kyi gnya' nam grod pa phug 
[\[207b\]]
[\[207b.1\]]man chad kyi 'dzin ma'i dkyil 'khor ma lus pa ste/_de dag tu gnas pa'i gdan sa dang*/_gtsug lag khang dang*/_dgon sde dang*/_sgrub gnas dang*/_ri khrod dben pa'i bsti gnas ji snyed mchis pa ste/_de dag la brten pa'i dge slong dang*/_dge slong ma dang*/_bar 
[\[207b.2\]]slob ma dang*/_dge tshul dang*/_dge tshul ma dang*/_dge bsnyen dang*/_dge bsnyen ma la sogs pa bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya seng ge de nyid kyi bstan pa'i rjes su zhugs pa'i sbyin gnas su gyur pa ji 
[\[207b.3\]]snyed mchis pa dang*/_gshen rabs bon gyi rjes su zhugs pa'i sbyin gnas su gyur pa ji snyed mchis pa rnams te/_de dag thams cad du ma khyab pa med pa'i mang ja'i bsnyen bkur dang*/_gral 'gyed kyi 'bul ba yang dag par bgyis so/_/de'ang dgon sde gang dang gang 
[\[207b.4\]]yin pa de dang de'i grwa pa'i tshogs mang nyung gang yod kyi grangs dang mnyam par/_dngul bal po'i dong tse re re 'gyed pa ni dgon sde phal che ba la yod cing*/_tha na dgon pa'i ming thogs tsam zhig la'ang mang ja re dang 'gyed skal mi re la dngul zho gang phyin chad du lhung 
[\[207b.5\]]ba ni gcig kyang med pa'i dgongs gtad kyi yon 'bul mdzad do/_/dgon sde de dag tu mkhas pa'i phrin las bzang po la dbang 'byor pa'i bla ma dang*/_mkhan po dang*/_slob dpon dang*/_zur 'chad par bzhugs pa thams cad la yang dge ba'i rtsa ba thams cad byang chub tu 
[\[207b.6\]]yongs su bsngo bar zhu ba'i rten dang yon 'bul gyi dngos pos ma khyab pa med pa'i dgongs gtad kyi bsnyen bkur gzab/_de dag gi gtsug lag khang dang rten mchog khyad par can gyi bzhugs gnas rnams su/_ji skad du/_ji ltar bde gshegs sku gzugs shing las sam/_/rdo 
[\[207b.7\]]las byas pa'ang rung ste mkhas pas mchod/_/ces dang*/_gang zhig sangs rgyas yid byed pa/_/de yi mdun na thub pa bzhugs/_/zhes gsungs pa ltar sems can rang rang gi mos pa'i bye brag tsam ma gtogs par thams cad kyang de bzhin gshegs pa thugs rje che zhing 
[\[208a\]]
[\[208a.1\]]sems can thams cad la phan 'dogs pa'i phrin las can gyi sku dang gsung dang thugs kyi rten yin pa'i phyir/_mchog dman dang bzang ngan gyi khyad par dbyer mi btub kyang*/_kun rdzob kyi rjes su 'brang ste rten gsum gyi rnam pa bzheng ba rgyu'i khyad 
[\[208a.2\]]par dang*/_bzhed pa po gang zag gi khyad par dang*/_tshad dang mtshan nyid rdzogs pa'i khyad par dang*/_'phags pa gsum gyi sku gdung dang ring bsrel bzhugs pa'i khyad par dang*/_thun mong dang khyad par ba'i rab tu gnas pa'i dus su ye shes kyi 'khor lo phebs pa'i ltas dang 
[\[208a.3\]]mtshan ma mthong ba'i khyad par la sogs pa'i sgo nas grags che chung byed pa ltar/_'dir yang de'i dbang gis rten gsum grags che ba rnams su 'phen dang*/_bla re dang*/_rgyal mtshan dang*/_snyan shal dang*/_nye bar spyod pa'i phreng ba mtshar du dngar ba brgya phrag brtsegs pa'i 
[\[208a.4\]]mchod pa dang*/_stong phrag brtsegs pa'i mchod pa 'bul ba dang*/_gzhan rnams la yang dri zhim po'i spos dang*/_mar me'i mchod pa 'bul ba la sogs pas rgyal ba sras dang bcas pa ma lus pa mnyes par mdzad pa'i rnam par thar pa 'di ni/_sngon gyi 'phags pa byang 
[\[208a.5\]]chub sems dpa' chen po rnams kyis byang chub sems dpa'i spyod pa rgya mtsho lta bu la zhugs pa'i dus kyi snying stobs ji ltar bskyed pa de kho na dang mtshungs par 'gyur gyi/_de las gzhan pa'i so so skye bo gtong phod che bar rlom pa dang*/_snying stobs che bar rlom pa bye ba 
[\[208a.6\]]brgya stong mang po bsdams kyang gang gi cha shas re yang bskrun du yod pa'i re ba ni ston ka'i dus kyi sprin lta bu'o zhes dge ba'i phyogs la mngon par dga' ba'i skyes bu gzu bor gnas pa mtha' dag mgrin gcig tu snyan dngags dam pa'i glu bzhin du len par byed pa dag yod do/_/
[\[208a.7\]]de ltar sangs rgyas bcom ldan 'das kyi bstan pa dang bstan 'dzin dge ba'i bshes gnyen ris su med pa la phan pa'i ri mo dang bsnyen bkur rgya chen po stob pa dang bcas te/_snying po med pa'i zang zing gi dngos po rnams las bla na med pa'i byang chub kyi sa bon du 'gyur ba'i snying po 
[\[208b\]]
[\[208b.1\]]yang dag par blangs zin nas/_da ni thob par dka' ba'i dal 'byor gyi lus rten zhes bya ba mi rtag cing mi brtan la chu bur bzhin du snying po med pa'i chos can 'di la brten nas bla na med pa'i byang chub kyi sa bon du 'gyur ba'i dam pa'i chos kyi thos pa'i bag chags 'ga' zhig 
[\[208b.2\]]ni sngar yang bsags mod/_da dung yang dam pa'i chos kyi thos pa mang po'i pha rol tu son par byas te/_rang dang gzhan gyi don rgya chen po bsgrub par bgyi'o snyam du dgongs pa rtse gcig pas ngor du bzhugs nas chos gsan par mdzad do/_/de la'ang slob 
[\[208b.3\]]dpon dbyig gnyen gyis/_spyod pa rnams kyi gnyen por ni/_/chos kyi phung po mthun par gsungs/_/zhes 'byung ba ltar/_legs par gsungs pa'i chos 'dul ba'i sde snod dang*/_mdo sde'i sde snod dang*/_mngon pa'i sde snod de gsum mam/_yang na de 
[\[208b.4\]]las rig pa 'dzin pa'i sde snod logs su phye na sde snod bzhir bzhed pa ste/_gang ltar yang de dag gis brjod par bya ba'i snying por gyur pa'i lam gyi gtso bo ni sdom pa rin po che rnam pa gsum ste/_de dang rjes su 'brel pa'i chos kyi bdud rtsi zab cing rgya che ba'i rnam grangs 
[\[208b.5\]]bsam gyis mi khyab pa zhig gsan te/_de'ang thog mar rgyal ba'i bstan pa thams cad kyi gzhi ma so sor thar pa'i sdom pa ste/_de rang gi rgyud la yongs su rdzogs pa dge slong gi dngos por bsgrub pa'i phyir/_de nyid bka'i gnang ba zhu ba'i mkhan po ni/_dgag sgrub 
[\[208b.6\]]gnang gsum gyi sgo nas bslab par bya ba'i gnas rnams nye bar lung 'bogs pa'am ston pa la shin tu mkhas pa dang*/_bsgrub bya la nad pa'am bu'i 'du shes nye bar bzhag nas shin tu snying brtse ba dang ldan pas dman pa'i gnas su ltung ba las yongs su 'dzin pa dang*/_
[\[208b.7\]]dngos su legs par gsungs pa dam pa'i chos 'dul ba las 'byung ba'i tshul khrims kyi bslab pa rin po che la nye bar sbyor zhing*/_brgyud nas mya ngan las 'das pa'i go 'phang dam pa la sbyor bar byed pa'i yon tan phun sum tshogs pa dang ldan pa don gyi slad du mtshan nas smos na thams 
[\[209a\]]
[\[209a.1\]]cad mkhyen pa chen po dpal ldan chos skyong bkra shis grags pa'i rgyal mtshan dpal bzang po'i zhal snga nas zhes yongs su grags pa de nyid dang*/_las kyi slob dpon ni bde bar gshegs pa'i bstan pa 'dul ba'i gzhung lugs rgya mtsho lta bu'i pha rol 
[\[209a.2\]]du son cing*/_de'i bslab pa'i gnas ma lus pa tshul bzhin du ston pa la mgrin pa rnam par yangs pa dpon slob sangs rgyas tshul khrims pa dang*/_gsang ste ston pa'i slob dpon gnas brtan 'dul ba 'dzin pa chen po chos rje kun dga' rgya mtsho pa dang*/_gzhan yang 
[\[209a.3\]]dus bsgo ba dang*/_kha skong gi dge 'dun grangs tshang ba dang bcas pa'i dbus su/_mdo rtsa bar dge bsnyen nyid dang*/_dge tshul nyid dang*/_dge slong nyid dag gis snga ma bsnyen par ma rdzogs pa la phyi ma mi bya'o zhes gsungs pa ltar tshigs gsum rim nos kyi sgo nas 
[\[209a.4\]]yongs su rdzogs pa dge slong gi sdom ldan nyid du bsgrubs so/_/de ltar bsgrubs pa'i mtshan du yang bla ma chen po kun dga' phrin las rgya mtsho'i sde zhes bya bar bsgyur te lha dang bcas pa'i 'jig rten gyi 'gro ba ma lus pa'i mchod pa'i gnas su mnga' gsol bar mdzad do/_/
[\[209a.5\]]de nas brtsams te bcas pa'i nyes pa phra rags rnams kyis nam yang nongs pa med pa'i bslab pa rin po che la shin tu gus pa'i sgo nas/_bshes spring las/_bag yod bdud rtsi'i gnas te bag med pa/_/'chi ba'i gnas su thub pas bka' stsal te/_/de bas khyod 
[\[209a.6\]]kyis dge chos spel slad du/_/gus pas rtag tu bag dang bcas par mdzod/_/ces gsungs pa bzhin du sgo gsum bag yod kyi spyod pa la nam yang ma g.yos par mdzad do/_/slar yang rang gzhan sems can thams cad sdug bsngal mtha' dag las sgrol 
[\[209a.7\]]ba dang*/_gnas skabs dang mthar thug gi bde ba thams cad 'thob par byed pa'i rgyu'i gtso bo ni theg pa chen po'i lam dang*/_de'i rtsa ba yang byang chub kyi mchog tu sems bskyed pa ste/_de'ang bslab btus las/_sdug bsngal mthar 'byin 'dod pa dang*/_/bde ba'i 
[\[209b\]]
[\[209b.1\]]mthar ni 'gro 'dod pas/_/dad pa'i rtsa ba brtan bya ste/_/byang chub la ni blo brtan bya/_/zhes gsungs shing*/_gal te 'di nyid med na bla na med pa yang dag par rdzogs pa'i sangs rgyas kyang 'jig rten du 'byung bar mi 'gyur te/_shes rab kyi pha rol tu phyin pa sdud pa las/_
[\[209b.2\]]de bzhin 'di na byang chub sems med bde gshegs kyi/_/ye shes 'jig rten 'di dag kun du ga la 'byung*/_/zhes dang*/_chu yi thigs pas bum pa dang po tha ma'i bar/_/rim gyis nyung ngu nyung ngus de yongs 'gengs pa ltar/_/de bzhin dang po'i sems kyang byang chub mchog rgyu ste/_/
[\[209b.3\]]rim gyis dkar po'i yon tan rdzogs pa'i sangs rgyas 'gyur/_/zhes dang*/_byang chub sems dpa'i spyod pa la 'jug par/_byang chub sems bskyed gyur na skad cig gis/_/'khor ba'i btson rar bsdams pa'i nyam thag rnams/_/bde gshegs rnams kyi sras zhes brjod bya 
[\[209b.4\]]ste/_/'jig rten lha mir bcas pa'i phyag byar 'gyur/_/zhes bya ba la sogs pa'i phan yon dpag tu med par lung gis nye bar bstan pa'i don la rjes su 'jug pa'i phyir/_sngar gyi mkhan chen tshad med pa'i thugs rje'i bdag nyid can/_thun mong 'gro ba'i blo dang rjes su mthun par 
[\[209b.5\]]rgyal ba'i sras po byang chub sems dpa' sems dpa' chen po'i rnam par rol ba/_snyigs ma'i dus kyi skye bo thams cad theg pa chen po'i lam du bkri ba'i thabs la mkhas shing thugs rje chen po dang ldan pa/_khyad par byang chub sems dpa'i spyod par 'jug pa las/_rtag par dge ba'i 
[\[209b.6\]]bshes gnyen ni/_/theg chen don la mkhas pa dang*/_/byang chub sems dpa'i brtul zhugs mchog_/srog gi phyir yang mi gtong ngo*/_/zhes gsungs pa'i mtshan nyid dang rjes su mthun pa de nyid la gsung ngag rin po che'i snang ba gsum gyi khrid dang bcas pa'i sems bskyed kyi 
[\[209b.7\]]sdom pa rin po che 'bogs pa'i ston par gsol ba btab bo/_/ji ltar gsol ba de bzhin du mkhan chen thams cad mkhyen pa nyid nas zhal gyis bzhes te/_rgyal gyis yongs su nya ba'i dmar phyogs kyi rdzogs pa gnyis pa'i tshes la/_dpal e waM chos ldan gyi gtsug lag khang 
[\[210a\]]
[\[210a.1\]]chen por byon te/_de'ang gang du bzhugs pa'i chos kyi khri ni/_snyigs ma'i dus kyi rgyal ba gnyis pa rdo rje 'chang kun dga' bzang po zhes mtshan gyi snyan pa tshangs pa'i bu mo'i rgyud [{]mangs kyi [,]mang gi [}]dpal las legs par 'phos pa snyam byed pa gang de/_lha dang mi 
[\[210a.2\]]dang*/_lha ma yin dang*/_dri za dang*/_grul bum dang*/_lto 'phye chen po dang*/_nam mkha' lding la sogs pa'i skye dgu skal ba mchog dang ldan pa gang dag gi rna ba'i snod du lhung bar gyur pa de'i mod la/_gang dag dge ba'i rtsa ba la spro ba ma skyes pa rnams kyi spro ba gsar du bskyed 
[\[210a.3\]]pa dang*/_skyes pa rnams kyi spro ba gong nas gong du bogs dbyung bar byed do/_/'gro ba de dag gi gnas su skye ba dman pa'i rten can du gyur pa gang dag gis/_gang gi mtshan gyi sgra dbyangs snyan pa de nyid lan cig tsam du thos pa'am/_dad pas ngag tu rjod par byed pa de'i mod la/_
[\[210a.4\]]dman pa'i skye ba yongs su bor te/_skye ba dam pa'i mtshan gyi 'khri shing dang ldan par byed do/_/dud 'gro'i skye gnas su gtogs pa'i bya dang ri dwags la sogs pa'i rna lam du bsgrags pa tsam gyis skye ba de nyid kyi 'tsho ba'i 'du byed yongs su btang ba nas brtsams te/_yang 'byung 
[\[210a.5\]]ba'i srid pa thams cad du ngan 'gro dang ngan song log par ltung ba rnams su skye ba'i sgo 'gegs pa la sogs pa'i lung gi tshogs kyis mngon par bsngags so/_/de ltar bsngags pa'i yul du gyur pa bstan 'dzin gyi skyes bu chen po de nyid kyi zhabs kyi chu skyes rnyog pa thams cad 
[\[210a.6\]]dang bral ba'i rang bzhin can gang du rnam par bkod de/_bcom ldan 'das shAkya'i rgyal po bzhin du chos kyi 'khor lo rgya che ba dang zab pa'i bdud rtsi'i sgo 'phar bsam gyis mi khyab par phye bas/_legs bris dbang po'i bcud kyis len pa'i btung ba bye ba brgya stong gis kyang*/_
[\[210a.7\]]gang gi zegs ma rer yang 'gran par bzod pa'i skal ba shin tu phra ba'i rang bzhin can gyi 'byor pa bla na med pas/_'jig rten gyi khams ma lus pa skal ba bzang po la sbyar ba'i dus kyi chos kyi khri chen po pad+ma rA ga'i kha dog can gang la/_mkhan chen 'jam pa'i dbyangs de nyid kyi 
[\[210b\]]
[\[210b.1\]]zhabs kyi pad+ma legs par bkod de/_sems can thams cad bla na med pa'i byang chub la dgod par bgyi'o snyam pa'i dgongs pa mngon du bzhag ste/_nyin mor byed pa'i dkyil 'khor gyi dpal bzhin du gzi brjid kyi phung po mngon par dkrigs te lham mer bzhugs so/_/de ltar bzhugs 
[\[210b.2\]]pa dang*/_chos kyi gaN+Di'i sgra chen po bsgrags pa'i mod la/_sdom brtson mi'i dbang phyug chen po rang gi mdun na 'don rnams dang*/_rgyal po'i sku srung ba dang*/_nye ba'i 'khor dang*/_las gnyer ba la sogs pa'i 'khor gyi tshogs mang po dang lhan cig tu/_stod mnga' ris nas 
[\[210b.3\]]brtsams te/_smad dar rtse mdo yan gyi phyogs ris mtha' dag nas/_dam pa'i chos kyi bdud rtsi btung ba'i ched du nye bar lhags pa'i bu slob kyi tshogs gnam gyi skar ma bkra ba lta bu'i dbus su/_dpal gyi mgur/_dung gi tshems bar nas/_'phrul gyi ljags brkyang ste/_mdo 
[\[210b.4\]]sde dang rgyud sde zab mo thams cad kyi don gyi bcud phyung ba/_'jigs bral dpal ldan chos skyong gi bzhed gzhung*/_mkhas pa thams cad kyis bgrod par bya ba'i 'jug ngogs/_bsod nams dang mi ldan pa rnams kyis rtogs par dka' ba/_mya ngan las 'das pa'i grong khyer 
[\[210b.5\]]du 'gro ba rnams kyi them skas/_rnam pa thams cad kyi mchog dang ldan pa'i stong pa nyid ston par byed pa'i ting nge 'dzin gyi rang bzhin/_gsung ngag rin po che lam 'bras bu dang bcas pa'i gdams ngag gi nyams khrid zab mo smin rgyas su legs par stsal ba'i thog mar/_snang ba 
[\[210b.6\]]gsum gyi nyams khrid rgyas par stsal ba sngon du btang nas/_mchu zla ba'i dkar phyogs kyi rdzogs pa gsum pa'i tshes bzang po la/_rje btsun dmigs pa med pa'i thugs rje'i bdag nyid can de nyid la/_theg pa chen po'i rigs su skyes pa'i slob ma'i tshogs mi dang mi ma yin pas 
[\[210b.7\]]bsdus pa/_sangs rgyas kyi zhing gi rdul phra rab kyi grangs dang mnyam pas kun nas bskor cing mdun gyis bltas te gnas pa'i dbus su/_'phags pa bskal pa bzang po las/_bde gshegs skye dbang 'khor los sgyur rgyal tshe/_/de bzhin gshegs pa kun du 'od zer la/_/gling bzhi 
[\[211a\]]
[\[211a.1\]]dag ni dbul bar byas nas kyang*/_/dang por byang chub mchog tu sems bskyed do/_/bde gshegs grags byin 'dzam gling rgyal po'i tshe/_/de bzhin gshegs pa zla ba'i tog de la/_/gtsug lag khang ni bye ba byas nas kyang*/_/dang por byang chub 
[\[211a.2\]]mchog tu sems bskyed do/_/bde gshegs bkod pa'i rgyal po 'khor sgyur tshe/_/de bzhin gshegs pa snang ba'i 'od de la/_/bai DUr+Ya yi khang [{]bzangs [,]bzang [}]phul nas kyang*/_/dang por byang chub mchog tu sems bskyed do/_/de bzhin gshegs pa snang mdzad bsrung ba'i tshe/_/
[\[211a.3\]]de bzhin gshegs pa bkod pa'i rgyal po la/_/bshos dag bdag nyid btsong ste sbyar nas kyang*/_/dang por byang chub mchog tu sems bskyed do/_/de bzhin gshegs pa gya nom rgyal po yi/_/pho nya'i tshe na bde gshegs rgyal ba yi/_/bshes gnyen de la lan cig 
[\[211a.4\]]bskor byas nas/_/dang por byang chub tu ni sems bskyed do/_/zhes dang*/_de ltar sangs rgyas rnams la chung ngu yi/_/yon phul rnam par smin pa 'di dag yin/_/'khor tshe de yi 'bras bu de 'dra na/_/mkhas pa su zhig byang chub sems mi bskyed/_/ces bya ba la sogs pa 
[\[211a.5\]]sngon gyi byang chub sems dpa' rnams kyis sems dang por bskyed pa'i rnam par thar pa lung gi phreng ba dri ma med pa'i tshogs kyis legs par bstan pa/_thos pa 'dzin pa'i lam du lhung ba dag gi don la rjes su sems shing*/_rjes su mos nas/_rjes su slob pa dang*/_rjes su 
[\[211a.6\]]'jug pa la spro ba mchog tu skyes pa'i sdom brtson lha sras chen po nyid nas bkra shis pa'i kha dar dang*/_gser dang*/_dngul dang*/_gos yug dang*/_rta mchog gi bzhon pa la sogs pa'i 'bul tshan dang*/_sku 'khor rnams nas kyang rang rang gi bdog pa'i dngos po gya nom pa dag gi 
[\[211a.7\]]sems bskyed kyi phyag rten du 'bul ba dang bcas te/_gang dag 'das pa dang*/_ma byon pa dang*/_da ltar bzhugs pa'i de bzhin gshegs pa thams cad kyi bgrod pa gcig pa'i lam/_rgyal ba'i myu gu thams cad kyi 'byung gnas su gyur pa'i bla na med pa yang dag par rdzogs 
[\[211b\]]
[\[211b.1\]]pa'i byang chub tu thugs bskyed dam par mdzad do/_/de yang rin chen phreng ba las/_dge ba'i rtsa ba byang chub sems/_/ri dbang rgyal po ltar brtan dang*/_/phyogs mthas gtugs pa'i snying rje dang*/_/gnyis la mi brtan ye shes lags/_/zhes gsungs pa ltar 
[\[211b.2\]]stong nyid snying rje'i snying po can gyi byang chub kyi sems yin te/_de la'ang rags pa brda las thob pa dang*/_phra ba chos nyid kyis thob pa gnyis las/_phyi ma 'di ni mdo sde rgyan las/_rdzogs pa'i sangs rgyas rab mnyes byas/_/bsod nams ye shes tshogs rab 
[\[211b.3\]]bsags/_/chos la mi rtog ye shes ni/_/skyed phyir de ni dam par 'dod/_/ces gsungs pa lta bu las skye bar 'gyur ba yin gyi/_de nyid 'bogs par byed pa cho ga'i sgo nas blang du med par gsungs shing*/_'on kyang de nyid rgyud la skyed par byed pa la sngon du kun 
[\[211b.4\]]rdzob byang chub kyi sems bskyed pa legs par thob nas/_gong gi rgyud de dag la 'bad par bya dgos pa yin no/_/de bas na 'dir thob pa'i sems bskyed kyi sdom pa'ang smon pa dang 'jug pa'i bdag nyid can gyi kun rdzob byang chub kyi sems bskyed pa nyid thob pa ste/_de'i cho ga 
[\[211b.5\]]la yang theg pa chen po thun mong ba dang thun mong ma yin pa gnyis su bzhugs pa las/_skabs 'dir thun mong ma yin pa brgyud pa'i khyad par gnyis dang ldan pa'i cho ga rnam par dag pa'i lam gyi srol chen po la brten nas/_byang chub sems dpa'i sdom pa yang 
[\[211b.6\]]dag pa len par mdzad do/_/de ltar 'bogs byed rnam par dag pa'i sgo nas byang chub sems dpa'i sdom ldan nyid du bskrun te/_de phyin chad nas thams cad kyis rgyal ba'i sras rgyal ba'i sras zhes ming don gnyis ka 'phos pa'i byang chub sems dpa' nyid du legs 
[\[211b.7\]]par bsgrubs nas/_'jig rten gyi khams na so so skye bo dang*/_'phags pa'i khongs su gtogs pa 'ga' dang bcas pas kyang phyag bgyi bar 'os pa'i bsod nams kyi zhing chen po zhig tu bskrun to/_/de ltar byang chub kyi mchog tu sems bskyed nas/_de'i 
[\[212a\]]
[\[212a.1\]]bslab pa'i gnas ni/_byang chub sems dpa'i sa las/_byang chub sems dpa'i tshul khrims thams cad ni gsum po 'di dag kho nar zad de zhes gsungs pa ltar/_byang chub sems dpa'i bslab pa thams cad mdor bsdu na/_byang 
[\[212a.2\]]chub sems dpa' rgyal po la 'byung ba dang*/_blon po la 'byung ba dang*/_rgyal blon thun mong du 'byung ba dang*/_las dang po pa la 'byung ba ste/_ltung ba de dag spong ba'i sems pa sa bon dang bcas pa ni sdom pa'i tshul khrims dang*/_sbyin pa rnam pa bzhi la sogs pa pha 
[\[212a.3\]]rol tu phyin pa drug gis bsdus pa'i dge ba'i chos bsgrub par 'dod pa dge ba chos sdud kyi tshul khrims dang*/_sems can thams cad kyi gnas skabs dang mthar thug gi don gyi phan pa dang bde ba bsgrub par 'dod pa'i sems pa sa bon dang bcas pa ni sems can don byed kyi tshul 
[\[212a.4\]]khrims te/_gsum po de nyid du 'du bar gsungs pa las/_de'i mi mthun pa'i phyogs spong ba dang*/_mthun pa'i phyogs sgrub pa ste/_de dag gi spang blang mtha' dag pa ni/_'dir rgyal srid kyi bya ba'i khur lci bas tshul bzhin du 'grub par dka' ba ltar mchis na'ang*/_
[\[212a.5\]]gzhan don dpag tu med pa'i 'byung gnas chen po mi gnas pa'i mya ngan las 'das pa thams cad mkhyen pa ste/_de'i go 'phang dam pa mngon par 'dod pa'i smon pa'i sems pa mi gtong ba'i thabs la ci nus su 'bad pa lhur byed pa nyid do/_/slar yang de'i steng du rje btsun 
[\[212a.6\]]dam pa de nyid sdom pa sum ldan gyi bla mar gsol ba'i phyir/_rje btsun rin po ches/_de tsam gyis kyang blo gros ma khengs shing*/_/blo chen sbyangs pa zab mo dag la mos/_/rdo rje 'chang chen myur du thob 'dod pa/_/de la rdo rje theg pa sbyin par bya/_/zhes gsungs 
[\[212a.7\]]pa ltar spyir zab mo sngags kyi sdom pa la mchog tu mos pa dang*/_bye brag tu rje btsun sa skya pa la zab cing rgya che ba'i gdams pa rgya mtsho tsam mnga'/_de'i nang nas kyang rgyal ba'i bstan pa yongs su rdzogs pa'i nyams len du gyur pa gsung ngag rin po che lam 'bras bu dang 
[\[212b\]]
[\[212b.1\]]bcas pa'i gdams ngag ste/_de'i rtsa bar gyur pa dpal kye rdo rje man ngag lugs zhes yongs su grags pa'i dkyil 'khor chen po'i dbang bskur ba dang*/_de'i man ngag zab mo rnams dang bcas pa bzhugs te/_de nyid legs par zhus te bdag dang gzhan gyi 
[\[212b.2\]]re ba'i snying po grub par bgyi'o/_/mir skyes pa'ang don dang ldan par bgyi'o/_/ngan 'gro'i sgo dgag par bgyi'o/_/sgrib pa kun gyi dgra tshogs gzhom par bgyi'o/_/sdom pa gsum ldan gyi rgyal por bgyi'o/_/lam gyi rgyal srid chen po yang bskyang bar bgyi'o/_/
[\[212b.3\]]yan lag bdun ldan gyi nor bu'i 'byor pa thob par bgyi'o/_/phrin las rnam pa bzhi'i 'khor lo rgyun mi chad par bskor bar bgyi'o zhes rtse gcig tu yid la byed pas sngar gyi sdom pa gnyis po'i bka' drin legs par mnos pa'i dpal ldan bla ma dam pa/_'phags 
[\[212b.4\]]yul gyi grub pa'i dbang phyug thams cad kyi gtsug gi nor bu lta bur gyur pa/_dpal mthu stobs kyi mgon po bir+Wa pa nyid dang*/_mtshan don gnyis ka logs na dmigs su med pa'i bdag nyid chen po de la gsol ba btab pa de bzhin du/_rdo rje slob dpon chen 
[\[212b.5\]]po'i las su 'os pa'i slob ma rjes su bzung ba dang*/_zhag bdun phrag gcig tu lhag pa'i lha'i bsnyen pa kha gso ba dang bcas pa dgos pa rnams sngon du btang ngo*/_/de las grol ba na rje btsun kun dga' bzang pos gsang chen rdo rje theg pa'i chos kyi 'khor lo bskor 
[\[212b.6\]]ba'i dus nas dkyil 'khor gyi sa gzhi legs par bzung zhing byin gyis brlabs pa'i dbang gi khang pa khyad par can der/_rdul tshon gyi dkyil 'khor du dpal ldan dges pa'i rdo rje'i dkyil 'khor chen por/_bcom ldan 'das kyi zhal dang 'dra ba'i cho ga'i gzhi chen po brgyad 
[\[212b.7\]]dang ldan par dbang bzhi rdzogs par bskur te/_slob ma'i rten dkyil 'khor bzhi/_sku bzhi/_ye shes lnga ldan gyi 'bras bu myur du 'grub pa'i skal ba can du smin par mdzad do/_/slar yang rnal 'byor dbang phyug gis rdo rje'i tshig rkang las/_lam gyi thun bzhi la dbang 
[\[213a\]]
[\[213a.1\]]bzhi blangs pas bde chen gyi sgrib pa 'gags te 'tshang rgya ba bshad rgyud ces gsungs pa ltar rdo rje slob dpon gyi zab mo lus kyi dkyil 'khor du lam dus kyi dbang gi chu bo chen po ma nub par bskur ba de dag gi skabs su rtsa ba'i sngags kyi bzlas lung dang*/_yi ge brgya pa'i bzlas 
[\[213a.2\]]lung dang bcas pa/_gsang dbang gi lam gyi sngon 'gror rje btsun rdo rje bdag med ma'i sin+d+hu ra'i dkyil 'khor dang*/_bla ma'i lus kyi dkyil 'khor du byin rlabs kyi brgyud pa ma nyams par bskur ba dang bcas pa legs par stsal to/_/de dag dang rjes su 'brel par/_rtsa ba'i rgyud 
[\[213a.3\]]las/_'di ni 'khor ba zhes bya ste/_/de nyid mya ngan 'das pa nyid/_/'khor ba spangs nas gzhan du ni/_/mya ngan 'das pa rtogs mi 'gyur/_/zhes gsungs pa bzhin du 'khor 'das gnyis su med pa'i lta ba zab mo'i rgya dang ma bral ba'i phyi bskyed pa'i rim pa dang nang bskyed pa'i rim 
[\[213a.4\]]pa dang*/_zab mo rdzogs pa'i rim pa ste/_dbang bzhi po gang dang gang yin pa de dang de'i lam gang yin pa dang*/_lta ba gang yin pa dang*/_grub pa'i mtha' gang yin pa dang*/_'da' ka ma'i gdams pa gang yin pa dang*/_bar do'i gdams pa gang yin pa dang bcas pa'i nyams khrid rgyas par 
[\[213a.5\]]mnos so/_/de dag dang 'brel par de bzhin gshegs pa thams cad kyi bgrod pa gcig pa'i lam zab mo bla ma'i rnal 'byor gyi khrid byin gyis brlabs pa dang bcas pa dang*/_lam zab nang gi bla ma'i rnal 'byor gyi byin gyis brlabs pa dang*/_bla ma rin chen 'byung ldan gyi byin gyis brlabs pa dang*/_phyi'i bar chad srung 
[\[213a.6\]]ba'i thabs su rnal 'byor dbang phyug gi srung ba thun mong ba'i byin gyis brlabs pa dang*/_nang gi bar chad srung ba'i thabs su dbang bzhi'i brda don gyi man ngag chig brgyud ma dang*/_thun mong gi bar chad srung ba la phan 'dogs pa rdo rje rnam par 'joms pa bir+Wa pa'i lugs kyi byin gyis brlabs pa dang*/_mtshan par 
[\[213a.7\]]bya ba gsung ngag rin po che'i lam thams cad mtshon par byed pa bir+Wa pa'i srung ba thun mong ma yin pa'i byin gyis brlabs pa dang*/_bla ma'i rnal 'byor gyi bye brag tu gyur pa tshar gsum khug pa'i byin gyis brlabs pa yan lag dang bcas pa rnams legs par mnos so/_/de rnams kyi rgyab brten tshad ma 
[\[213b\]]
[\[213b.1\]]bzhi dang rjes su 'brel ba'i yi ge rnams kyi lung gsan pa la/_thog mar bstan bcos rdo rje'i tshig rkang la rje btsun sa skya pa chen pos rnam 'grel bcu gcig mdzad pa la/_de'i nang nas tshig nyung la don rgyas pa rnam 'grel gnyags ma yig chung dang bcas pa la/_deng sang lam 'bras glegs 
[\[213b.2\]]bam zhes mtshan du grags pa tshang rgyas su gsan pa'i rnam grangs ni/_rtsa ba rdo rje'i tshig rkang*/_de'i bsdus don/_kun gzhi rgyu rgyud gdan sogs/_lam la sogs pa chos nyi shu la/_lus kyi dkyil 'khor/_bum dbang gi 'da' ka ma'i skabs su 'chi ltas 'khrul 'khor 'chi bslu 
[\[213b.3\]]dang bcas pa/_bum dbang gi snang ba bsgyur ba'i 'da' ka ma/_gsang dbang gi skabs su thig le'i rnal 'byor bzhi/_shes rab ye shes kyi phyag rgya'i mtshan nyid/_dbang bzhi pa'i 'da' ka ma bum dbang gi thun mong du yi ges sgo dgag pa dang bcas pa/_bar do bzhi'i gdams ngag_/lam dus kyi 
[\[213b.4\]]dbang*/_tshad ma bzhi/_gdams ngag drug_/rten 'brel lnga/_grib sel gyi sbyin sreg bsdus pa/_grib ma khrus kyis sel ba dang*/_sAts+tshas sel ba dang*/_thig le bsrung ba dang*/_yi ge brgya pa'i 'don thabs/_'jig rten pa'i lam gyi skabs su rlung gi sbyor ba bdun gyi lam khrid pa/_b+ha 
[\[213b.5\]]ga'i yi ge bcu bzhi/_'das pa'i lam la gsang dbang gi skabs su 'khor bzhi'i rgya/_bzhi pa'i skabs su dbang phyug gi don brgyad/_sa bcu gsum pa'i phyed kyi mngon rtogs/_de thams cad kyi don bsdus pa'i tshigs su bcad pa/_de dag la 'phros pa las/_kun gzhi rgyu rgyud 
[\[213b.6\]]la 'phros nas 'khor 'das dbyer med kyi lta ba rtsa 'grel gnyis/_gdan sogs la 'phros nas dbang gi chu bo ma nub par bskur ba ste/_de la'ang dbang bzhi'i cho ga mtha' dag mdor bsdus pa man ngag gi gnad/mchog dbang gsum grol lam la brten nas bskur ba/_lam sogs 
[\[213b.7\]]nyi shu la 'phros nas phyi bskyed pa'i rim pa mdor bsdus pa/_dam tshig la 'phros nas bdud rtsi ril bu bsgrub pa/_byin rlabs kyi brgyud pa ma nyams pa/_srung ba sum cu dang man ngag gi gnad bdun cu la 'phros nas gegs sel lo/_/de la yi ge bzhi ste/_bsam gtan 'dor 
[\[214a\]]
[\[214a.1\]]ba'i 'phrang bdun/_byung rgyal du mi btang ba'i gnad bzhi/_'byung ba lus 'khrugs rlung dang spyod lam gyis bsal ba/_rnal 'byor gyi phrin las sum cu rtsa gnyis dang*/_las dang po pa dang thun mong gi chos bdun te lam rgyas pa dang*/_rtsa ba med pa'i lam 'bring po dang*/_
[\[214a.2\]]rang gi gzhung cung zad yod pa bsgrub pa'i lung sbyin pa lam bsdus pa ste/_de ltar na lam rgyas 'bring bsdus gsum dang*/_lam de dag rnal 'byor pas nyams su blangs pas rtogs tshad bskyed pa'i phyir lam gyi gzhung shing bzhi dang*/_rtogs pa bskyed pa'i chos lnga yod do/_/gzhung 
[\[214a.3\]]shing chen po bzhi ni/_gang zag gzhung ji lta ba bzhin bkri ba'i gzhung shing*/_man ngag gi gnad drug gis bkri ba'i gzhung shing*/_brtson 'grus can man ngag gi gnad bcu gcig gis bkri ba'i gzhung shing*/_gang zag dbang po rab 'bring gsum du bkri ba'i gzhung shing ngo*/_/rtogs pa 
[\[214a.4\]]bskyed pa'i chos lnga ni/_lam 'jug ldog_phyag rgya 'jug ldog_shes pas phan 'dogs pa'i man ngag bdun/_lam bsre ba 'gros bzhi dang bcas pa/_phyi nang gi mdzad pa bcu gnyis/_rtogs pa bskyed pa'i dpe chung la/_'chi ltas kyi 'khrul 'khor gnyis/_rtsa'i dpe chung*/_b+ha 
[\[214a.5\]]ga'i yi ge bcu bzhi'i dpe chung*/_gegs sel gzhan gyi dpe chung rnams ni gang zag tha ma'i lam gyi man ngag yin la/_'bring gi lam dam tshig dang sdom pa ni de dag gi gseb tshags su 'du'o/_/gang zag rab kyi man ngag bla ma'i rnal 'byor gyi yi ge'o/_/de thams cad kyi rgyab brten 
[\[214a.6\]]lung 'di nyid dang mdor bsdus te sbyar ba dang*/_zhib tu sbyar ba dang*/_lung mtha' dag dang mdor bsdus te sbyar ba dang*/_bla ma rgya bod kyi lo rgyus rnams legs par gsan no/_/man ngag phra mo'i rkang grangs rnams rje btsun kun dga' dbang phyug pas phyogs gcig tu bsgrigs pa po sti rmar 
[\[214a.7\]]btus sam rmar chung du grags pa kha skong dang bcas pa gsan pa'i rnam grangs la/_thog mar bla ma tshad ma'i skabs su bla ma brgyud pa'i gsol 'debs rje pas mdzad pa/_de'i kha skong shar pas mdzad pa/_sa bir mjal ba'i lo rgyus rje pas rga theng la gnang ba rnams so/_/nyams myong 
[\[214b\]]
[\[214b.1\]]tshad ma'i skabs su gzhung ji lta ba bzhin bkri ba'i khrid yig rje pas bra ston la gnang ba/_smin byed kyi skabs su sangs rgyas spyan gyi rnal 'byor dang*/_aSh+Ta'i bzlas lung sa chen gyis mdzad pa/_aSh+Ta'i gzhi bshad sa paN gyis mdzad pa/_bdud rtsi ril bu'i sgrub thabs 'phags pas 
[\[214b.2\]]mdzad pa/_dbang gi rab dbye rje pa'i gsung las zhang btsun gyis bris pa/_rje pas rga ston la springs pa/_phyi nang gsang gsum gyi maN+Dal sa paN gyis mdzad pa/_de'i kha skong shar chen gyis mdzad pa/_lus sbyong nyi shu pa nor bzang gis mdzad pa/_lus gnad kyi man ngag 
[\[214b.3\]]dmar gyis mdzad pa/_bdag med ma'i byin rlabs rje pas mdzad pa/_gtum mo 'khor lo bzhi pa/_gtum mo'i dmigs pa nyi shu rtsa dgu/_gegs sel gsang bdun ma/_bar chad gsum sel/_bka' rgya ma/_nyams che chung*/_gleng gzhi ma/_rlung rengs lnga bcos pa sogs/_
[\[214b.4\]]'byung ba lus 'khrugs sogs sel ba/_gegs sel gyi yi ge bzhi'i gsal byed rnams sa chen gyi gsung sgros yi ge rnying pa/_phrin las so gnyis kyi sdom tshig dang de'i zhal shes bud+d+ha shrIs mdzad pa/_dbang bzhi ngo sprod rtsa 'grel sa chen gyis mdzad pa/_brda don gsal ba 
[\[214b.5\]]rtsa 'grel sa paN gyis mdzad pa la lho pas zin bris byas pa rnams so/_/bstan bcos tshad ma'i skabs su gnad du che ba drug gi yig rnying*/_rten 'brel lnga sa paN gyis mdzad pa/_lam bsdus pa dmar gyis mdzad pa/_phyag chen gyi dbye ba sa paN gyis mdzad pa/_tshogs 
[\[214b.6\]]sbyor gyi mngon rtogs 'phags pas mdzad pa/_'khor bzhi'i rgya sa paN gyis mdzad pa/_lam bsdus pa'i bshad pa sa chen gyis mdzad pa/_sgrub pa lung sbyin sa paN gyis mdzad pa/_gsang ba bcu'i rgyas gdab sa chen gyis mdzad pa/_lung tshad ma la/_lung 'di 
[\[214b.7\]]nyid dang zhib tu sbyar ba rje btsun rtse mos mdzad pa/_de'i gsal byed kyi yi ge gcig dang bcas pa rnams so/_/rnal 'byor dbang phyug gis sa chen la gnang ba'i zab chos bzhir grags pa la/_lam zab kyi khrid yig sa paN gyis mdzad pa/_bla ma rin chen 'byung 
[\[215a\]]
[\[215a.1\]]ldan dmar gyis mdzad pa/_lam sbas bshad sa paN gyis mdzad pa/_pho brang lnga'i sbas bshad yi ge rnying pa/_sbas bshad kyi 'khrul 'khor rtsa 'grel dpal ldan pas mdzad pa/_grub chen bcu dang phra mo brgyad kyi rtsa 'grel sa paN gyis mdzad 
[\[215a.2\]]pa/_gsal byed bud+d+ha shrIs mdzad pa/_bir srung gi man ngag rnying pa gsum/_bir srung gi man ngag byin rlabs byed tshul dang bcas pa 'phags pas mdzad pa/_rnam 'joms bir lugs kyi byin rlabs byed tshul gyi yi ge rnying pa/_gzungs kyi mchan dang de'i gsal 
[\[215a.3\]]byed sa paN gyis mdzad pa/_de'i lag len rigs 'dzin grags kyis mdzad pa rnams so/_/man ngag zur pa la/_tshar gsum khug pa rje pas mdzad pa/_yi ge brgya pa'i gdams ngag gi yi ge rnying pa/_sgo drug chos 'brel du grags pa la/_shAn+ti pa'i mdo rgyud 
[\[215a.4\]]bsre ba/_shes rab 'byung gnas sbas pa dang*/_dz+nyA na shrI dang*/_rin chen rdo rje gsum gyi bar chad gsum sel/_ngag dbang grags pa'i gnyug ma dran gsal/_nA ro pa'i sdug bsngal gsum sel rnams so/_/de rnams kyi kha skong rje bla ma yab sras kyis 
[\[215a.5\]]mdzad pa la/_bla ma rdo rje 'chang chen po'i zhal snga nas mdzad pa'i lam 'bras bshad thabs kyi man ngag gsang ba'i sgo 'byed/_khrid yig tshigs bcad ma'i sa bcad/_lam zab nang gi bla ma'i rnal 'byor/_rgyu dus kyi dbang gis rtogs pa bskyed pa/_bir srung bar chad kun sel/
[\[215a.6\]]sku'i rnam 'gyur drug gi zin bris/_bir srung thun mong ma yin pa'i byin rlabs bya tshul/_de nyams su blang tshul/_de dang lam 'bras mtshon bya mtshon byed du sbyar ba/_bir srung gsar pa rnams so/_/bla ma brgyud pa'i rnam par thar pa thor bu ba gsan pa'i rnam grangs ni/_rje 
[\[215a.7\]]sa chen gyi rnam thar dang*/_rje btsun rtse mo'i rnam thar bstod pa mchan bu dang bcas pa rje btsun gyis mdzad pa/_rje btsun pa'i rnam thar chos rje pas mdzad pa/_rnam thar mnal lam ma sbal ston gyis bris pa/_chos rje pa'i rnam thar lho pa kun mkhyen gyis mdzad pa/_rnam thar 
[\[215b\]]
[\[215b.1\]]gsung sgros ma bla ma rdo rje 'chang gis mdzad pa/_'phags pa'i rnam thar ye chen pos mdzad pa/_tshogs nyan gnyis kyi rnam thar bar ston gyis mdzad pa'i brgyud pa'i lo rgyus las btus pa/_nyan chen pa'i rnam thar dkar po grags pas mdzad pa/_zhang pa'i rnam thar dpal ldan pas mdzad pa/
[\[215b.2\]]brag phug pa'i rnam thar ri khrod pas mdzad pa/_chos rje bla ma dang ri khrod pa'i rnam thar dpal ldan pas mdzad pa/_dkar po brag pa'i rnam thar rang gis mdzad pa/_dpal ldan pa'i rnam thar mus chen pas mdzad pa/_bud+d+ha ba'i rnam thar bla ma rdo rje 'chang gis mdzad pa/_chos 
[\[215b.3\]]rje shar pa'i rnam thar dad pa rgyas byed ngor chen gyis mdzad pa/_rdo rje 'chang gi rnam thar kha skong dang bcas pa mus chen gyis mdzad pa/_rnam thar dngos grub dbang gi rgyal po gu ge paN chen gyis mdzad pa/_de gnyis ka'i don bsdus pa legs bshad chu bo 'dus pa'i rgya mtsho sangs 
[\[215b.4\]]rgyas phun tshogs kyis mdzad pa/_mus chen gyi rnam thar gsung sgros ma gung rus mdzad pa/_rnam thar ngo mtshar chu rgyun kha skong dang bcas pa kun mkhyen gyis mdzad pa/_rje kun dbang pa'i rnam thar rin po che'i phreng ba mkhan chen legs 'byung gis mdzad pa/_mkhas grub dpal 
[\[215b.5\]]rdor ba'i rnam thar mi nyag paN chen gyis mdzad pa/_kun mkhyen gyi rnam thar rje sangs rgyas rin chen pa dang glo bo mkhan chen pa dang bya btang kun dga' mchog ldan pa rnams kyis mdzad pa/_rje 'dren mchog gi rnam thar yon tan mtha' yas pa rje sangs rgyas rin chen pas mdzad pa/_
[\[215b.6\]]rnam thar ngo mtshar snang ba'i nyin byed rje dkon mchog lhun grub kyis mdzad pa/_rje sangs rin pa'i rnam thar dge legs rin po che'i gter kha skong dang bcas pa sa skya lo tsA bas mdzad pa/_de'i rnam thar 'jam pa'i dbyangs kyi yon tan rnam par bkod pa rje dkon mchog lhun grub 
[\[215b.7\]]pas mdzad pa/_dkon mchog lhun grub kyi rnam thar 'dod dgu dpal 'byung gi 'grel pa dkon mchog dpal ldan gyis mdzad pa/_sangs rgyas seng ge'i rnam thar dad pa'i me tog gi phreng ba nam mkha' dpal bzang gis mdzad pa/_brang ti nam mkha' dpal bzang gi rnam thar kha 
[\[216a\]]
[\[216a.1\]]skong dang bcas pa/_byams pa kun dga' bkra shis kyi rnam thar ye shes glu dbyangs zhes bya ba dang*/_dpal ldan don grub kyi rnam thar dad pa'i gsal 'debs zhes bya ba gnyis ngag dbang brtan pa'i rdo rjes mdzad pa/_nam mkha' dpal bzang gi rnam 
[\[216a.2\]]thar byin rlabs chu rgyun sangs rgyas phun tshogs kyis mdzad pa/_shes rab 'byung gnas kyi rnam thar dge legs ngo mtshar lhun po ngag dbang bsod nams rgyal mtshan gyis mdzad pa/_ngag dbang bsod nams rgyal mtshan gyi rnam thar sangs rgyas phun tshogs kyis mdzad pa/_bsod 
[\[216a.3\]]nams rgya mtsho'i rnam thar yon tan rgya mtsho lhun grub dpal ldan gyis mdzad pa/_dpal mchog rgyal mtshan gyi rnam thar dad pa'i gsal 'debs dang lhun grub dpal ldan gyi rnam thar legs byas dpal gyi dga' ston gnyis sangs rgyas phun tshogs kyis mdzad pa/_sangs 
[\[216a.4\]]rgyas phun tshogs kyi rnam thar nges 'byung gtam gyi rol mtsho rang nyid kyis mdzad pa rnams kyi lung mnos so/_/gzhan yang snang ba gsum gyi skabs snga chos su/_chos spyod pusti dngos kyi rkang grangs ni/_dkon mchog gsum rjes su dran pa'i mdo/_nye ba 'khor gyis zhus 
[\[216a.5\]]pa'i mdo las byung ba'i phung po gsum pa'i mdo/_bcom ldan 'das shAkya'i rgyal po la mdzad pa bcu gnyis kyi sgo nas bstod pa klu sgrub kyis mdzad par grags pa/_sangs rgyas kyi bstod pa mgon po byams pas mdzad pa mdo sde rgyan las byung ba/_thub dbang dang rgyan 
[\[216a.6\]]drug mchog gnyis sogs la bstod pa 'phags pas mdzad pa 'dogs 'brel dang bcas pa/_mkhan po bod+d+hi satwa dang*/_chos rgyal mes dbon/_lo paN rnams la thun mong du bstod pa rnams chos rje bla ma dam pas mdzad pa'i rgyal rabs gsal ba'i me long gi mchod brjod 
[\[216a.7\]]du mdzad pa rnams dang*/_jo bo yab sras kyi bstod pa sh+lau ka re re/_jo bo'i bstod pa phun tshogs b+hang+ga la nas 'byung ba/_sa chen gyis rnal 'byor dbang phyug gtso 'khor lnga mngon sum du zhal gzigs pa'i dus su mdzad pa'i bstod pa a la la ste zhes bya ba yod pa/_sa paN gyis 
[\[216b\]]
[\[216b.1\]]mdzad pa'i bir+Wa pa'i bstod pa/_rje sa skya pa chen po kun dga' snying po'i bstod pa slob dpon bsod nams rtse mos mdzad pa nas 'byung ste/_mkhan chen thams cad mkhyen pa dpal ldan chos skyong pa'i bar gyi lam 'bras bu dang bcas pa'i gdams ngag gi bla ma brgyud pa rnams kyi bstod pa rgyas bsdus ji snyed 
[\[216b.2\]]bzhugs pa rnams dang*/_gzhan yang rgyud gsum man ngag dang bcas pa'i bla ma brgyud pa la gsol ba 'debs pa kun khyab 'khor lo ma rje dkon mchog lhun grub kyis mdzad pa kha skong dang bcas pa/_zhen pa bzhi bral gyi brgyud 'debs rje rdo rje 'chang gis mdzad pa kha skong dang bcas pa/_'jam dpal 
[\[216b.3\]]mtshan brjod lo chen rin chen bzang po'i 'gyur/_shes rab blo 'phel gyi gzungs/_shes rab kyi pha rol tu phyin pa'i snying po bam po gcig pa/_rnam rgyal gyi gzungs/_bstod pa 'chi med dpal sbyin ma rje rdo rje 'chang gis mdzad pa/_lam 'bras phyag mchod chen mo 'phags pas mdzad 
[\[216b.4\]]pa/_kha skong shar pa dang rdo rje 'chang sogs kyis mdzad pa'i tshigs bcad thor bu ba rnams dang bcas pa/_'phags pa bzang po spyod pa'i smon lam gyi rgyal po/_snang ba mtha' yas kyi sgom don la brten pa'i 'pho ba sa paN gyis mdzad pa/_de'i bsdus don tshigs su bcad pa sa paN gyis 
[\[216b.5\]]mdzad pa/_bde ba can gyi smon lam mi mjed zhing ma kun mkhyen gyis mdzad pa/_byams pa'i smon lam/_pha rol tu phyin pa drug gi smon lam/_sgrol ma'i phyag 'tshal nyer gcig phan yon dang bcas pa/_yan lag bdun pa dge slong ma dpal mos mdzad pa/_'dod don 
[\[216b.6\]]gsol gdab rje btsun gyis mdzad pa/_nyin zhi mtshan khro'i sgom bzlas glo bo mkhan chen pas mdzad pa/_yang zhi khro'i 'don thabs gsal ba gcig_sdud pa la sogs pa shes rab kyi pha rol tu phyin pa'i mdo dang*/_phung po gsum pa 'don pa'i thabs sa paN gyis mdzad pa/_
[\[216b.7\]]'jam dpal mtshan brjod 'don pa'i thabs rje btsun gyis mdzad pa/_gsung ngag bla ma brgyud pa'i mchod chog gi tho yig kun mkhyen bsod nams seng ges mdzad pa/_bla ma dam pa la thun mong ma yin pa'i sgo nas gsol ba 'debs pa gang drin ma sa paN gyis mdzad pa/_
[\[217a\]]
[\[217a.1\]]thun mong ba'i sgo nas gsol ba 'debs pa sku'i spyod pa ma sa paN gyis mdzad pa/_bla ma dam pa la maN+Dal 'bul ba'i tshul dang*/_phyogs bcu dus gsum ma dang thos pa rgya mtsho ma rnams 'phags pas mdzad pa/_mdo sgrub mchims kyis mdzad pa/_
[\[217a.2\]]bsnyen par rdzogs pa'i sdom brgyud kyi gsol 'debs brang ti pas mdzad pa/_yon sbyong ba'i gzungs/_rje ngor chen pas mdzad pa'i 'gro la phan bde skyid ma'i bar paN chen gyis thar rtser bsgrigs pa kha skong cung zad dang bcas pa'i phyag dpe'i steng nas so/_/gzhan yang rje btsun dam pa de 
[\[217a.3\]]nyid kyi drung nas/_skabs 'di dag dang gzhan du'ang rung ste dbang bskur ba dang*/_byin gyis brlabs pa dang*/_rjes su gnang ba rnams ji ltar gsan pa'i rnam grangs ni/_slob dpon sangs rgyas ye shes zhabs kyis bkral ba'i gsang ba 'dus pa 'jam pa'i rdo rje lha bcu dgu'i dkyil 
[\[217a.4\]]'khor du dbang bskur ba/_rwa lo tsA ba'i lugs kyi rdo rje 'jigs byed ro langs brgyad skor gyi dkyil 'khor du dbang bskur ba/_slob dpon dze tA ris bkral ba'i tshe dpag tu med pa lha dgu'i dkyil 'khor du dbang bskur ba/_dpal ldan nA ro pa'i thugs bcud kyi gdams pa'i 
[\[217a.5\]]nying khu rje btsun sa skya pa la bka' bab pa'i rje btsun rdo rje rnal 'byor ma'i dbang bzhi byin rlabs kyi tshul du bskur ba sin+d+hu ra'i dkyil 'khor la brten pa/_rgyal chen in+d+ra b+hU ti'i lugs kyi phag mo zhal gnyis ma'i byin gyis brlabs pa/_grub chen mai tri pa'i lugs kyi phag mo 
[\[217a.6\]]rig pa 'dzin ma rtsen ma'i byin gyis brlabs pa ste/_mchog gi dngos grub sgrub pa'i thabs la khyad par du bsngags pa dmar mo skor gsum mo/_/kye rdo rje rtsa ba'i rgyud brtag pa gnyis pa la brten pa rgyal po lhan cig skyes pa'i rol pa la rje btsun ma nyid kyis dngos su byin 
[\[217a.7\]]gyis brlabs shing legs par gdams pa/_rje btsun ku ru kul+le dpa' bo gcig pa'i rjes gnang rang byin rlabs kyi man ngag dang bcas pa/_kag chol 'dod pa'i rgyal po yab yum gyi byin gyis brlabs pa zab mo/_dpal tshogs kyi bdag po'i rjes gnang thun mong ma yin pa ste 
[\[217b\]]
[\[217b.1\]]las rgyas pa'i dngos grub sgrub pa la mchog tu bsngags pa dmar po skor gsum mo/_/grub chen dze tA ri nas ba ri lo tsA ba sogs la brgyud pa/_rje sa skya pa chen po sogs la zhal gzigs kho nar byung ba'i 'jam dpal a ra pa tsa na dmar ser gyi rjes su gnang ba/_dpal ye 
[\[217b.2\]]shes yon tan bzang po'i bstod sgrub kyi rig pa gtad pa/_paN+Di ta ma ti'i lugs kyi 'jam dpal dkar po/_paN+Di ta gser gdugs can nas brgyud pa'i 'jam dpal dkar po/_rje btsun sa skya pa'i gser chos kyi 'jam dpal nag po'i byin rlabs zab mo/_grub chen me tra dzo ki 
[\[217b.3\]]nas brgyud pa'i tshe dpag tu med pa dkar po/_ba ri ba'i lugs kyi gtsug tor rnam par rgyal ma lha dgu/_slob dpon ngag gi dbang phyug grags pa'i 'chi bdag bslu ba'i rtog pa las byung ba'i sgrol ma dkar mo yid bzhin 'khor lo/_mnyam med jo bo rje nas brgyud pa'i khro 
[\[217b.4\]]bo sme ba brtsegs pa ljang nag_/rje btsun sa skya pa'i lugs kyi sme brtsegs dud kha/_khro mo sme brtsegs/_sa lugs kyi spyan ras gzigs gtso 'khor gsum pa/_dpal mo lugs kyi spyan ras gzigs bcu gcig zhal/_'phags pa don yod zhags pa lha lnga pa/_bka' 
[\[217b.5\]]gdams pa'i lugs kyi thub pa dang*/_spyan ras gzigs dang*/_mi g.yo ba dang*/_rje btsun sgrol ma ste lha bzhir grags pa/_bla ma gnyen gyi thugs dam sgrol ma yan lag bzhi pa gzungs kyi lung blang ba dang bcas pa/_jo bo rje'i lugs kyi sgrol ma nyi shu rtsa gcig_/yang 
[\[217b.6\]]sgrol ma nyi shu rtsa gcig stabs gcig tu 'byung ba'i rjes gnang*/_grub chen nyi ma sbas pa'i lugs kyi sgrol ma nyi shu rtsa gcig_/rdo rje gur las brten pa'i dam pa thams cad 'dren pa 'jig rten gsum gyi rdo rjes bkral ba'i khro bo 'byung po 'dul byed/_bla chen shAkya dpal ba'i lugs kyi 'byung po 
[\[217b.7\]]'dul byed me dbang can/_mkhas pa chen po don yod rdo rje nas brgyud pa'i gshin rje gshed dmar po/_rwa lo tsA ba'i lugs kyi rdo rje 'jigs byed phyag gnyis pa/_mnga' bdag nyang ral chen po'i lugs kyi gu ru drag po dmar po me'i phreng ba can/_byang chub sems dpa' zla ba rgyal 
[\[218a\]]
[\[218a.1\]]mtshan pa'i lugs kyi rta mgrin nag po lcags ral can/_dbon ston skyer sgang pa la rmi lam du slob dpon pad+ma 'byung gnas kyis gnang ba dang gter nas brgyud pa zung 'brel gyi rta mgrin dmar po/_krI ya sa muts+tsha'i dgongs pa dang mthun par mdzad pa'i gza' 
[\[218a.2\]]thams cad kyi yum rje btsun rig pa chen mo gtso 'khor bcu bzhi pa/_rdo rje gur gyi rgyud las brten pa'i lha mo nor rgyun ma gtso rkyang*/_ba ri ba'i lugs kyi rdo rje rnam par 'joms pa'i rjes gnang bkru byab bsrung ba dang bcas pa/_paN+Di ta don yod rdo rje nas brgyud pa'i ri khrod lo ma 
[\[218a.3\]]can/_rje btsun mi g.yo ba sngon po dang dkar po gnyis/_rigs ldan chos kyi rgyal po nas brgyud pa'i rdo rje khyung khra/_sa skya pa'i thugs rtsis che ba'i chos skor gyi nang tshan mkha' lding gser mig 'khyil pa/_slob dpon chen po pad+ma nas brgyud pa'i ye shes kyi bya khyung dmar po 
[\[218a.4\]]rnams kyi rjes su gnang ba dang*/_ma gcig grub pa'i rgyal mo'i lugs kyi tshe dpag tu med pa'i tshe 'dzab la brten pa'i tshe dbang zab mo/_grub pa'i dbang phyug thang stong rgyal po'i lugs kyi zab gter dag snang chu bo nyis 'dres kyi tshe dbang zab mo/_rig 'dzin chen po rgod ldem 
[\[218a.5\]]pa'i zab gter lugs kyi tshe dbang lcags kyi sdong bu can rnams dang*/_dpal ldan shangs pa bka' brgyud pa'i lugs kyi mgon po dkar po yid bzhin gyi nor bu dang*/_jo bo rje'i lugs kyi dzam+b+ha la dkar po 'brug zhon lha lnga rnams kyi rjes su gnang ba legs par gsan no/_/chos skyong 
[\[218a.6\]]ba'i srung ma rnams kyi skor la/'dzam gling bstan pa'i bdag po dpal sa skya pa la bka' bab pa'i chos skyong ba'i srung ma rgya mtsho tsam gyi nang nas/_bstan srung yongs kyi sde dpon rdo rje nag po chen po gur gyi mgon po ste/_de la'ang bka' bab rnam pa bzhi bzhugs pa las/_dang po 
[\[218a.7\]]paN+Di ta chen po ga ya d+ha ra'i lugs srol lam 'bras bu dang bcas pa'i gdams ngag yongs su rdzogs par thos pa las gzhan gyi spyod yul du ma gyur pa lam 'bras mgon rkyang gi rjes gnang*/_gnyis pa paN+Di ta don yod rdo rje nas brgyud pa'i mgon po pho rkyang*/_gsum pa shrad+d+hA ka ra 
[\[218b\]]
[\[218b.1\]]warma sogs nas brgyud de bla ma mal lo tsA ba'i lugs su grags pa mgon po lha bcu gnyis ma dang*/_lha brgyad pa dang*/_sa skya pa'i zhal ngo nang brgyud las byung ba'i lha brgyad thun mong ma yin pa/_lcam dral lha gsum rnams dang*/_kha'u brag rdzong pa'i lugs kyi 
[\[218b.2\]]mgon po khro bo bcu dang bcas pa/_ber nag zangs gri can bsnan pa'i gur gyi mgon po lha dgu/_pu tra ming sring rnams kyi zur bka' dang*/_grub thob thang stong rgyal pos shar lho 'jigs byed mun pa tshal gyi dur khrod du zhal gzigs pa'i gur gyi mgon po sprin 
[\[218b.3\]]gseb ma/_rgyal ba gnyis pa ngor chen rdo rje 'chang gi bka' srung thun mong ma yin pa shin tu gnyen pa zhing skyong stobs 'phrog dbang po'i sgrub skor las bsnyen dus kyi mgon po zhal bzhi pa/_sgrub dus kyi mgon po zhal khra can/_dkar po tshe 'phel bar byed pa/_ser 
[\[218b.4\]]po bsod nams rgyas par byed pa/_dmar po skye 'gro dbang du byed pa/_sngon po dgra bgegs 'joms par byed pa rnams kyi rjes su gnang ba dang*/_dpal 'khor lo sdom pa'i bka' srung thun mong ma yin pa nor skyong dur khrod kyi bdag po yab yum/_dpal rdo rje 'jigs 
[\[218b.5\]]byed kyi bka' sdod thun mong ma yin pa 'chi bdag las kyi gshin rje dam can chos kyi rgyal po lha bcu gsum pa/_las kyi gshin rje dpa' bo gcig pa yab yum/_dmar po khrag gi mdog can yab yum/_ma ru tse bzhis bskor ba rnams kyi rjes su gnang ba rnams 
[\[218b.6\]]gsan no/_/gzhan yang mgon po gsang ba mngon par 'byung ba'i rgyud la sogs pa nas bstan pa rgya bod kyi mkhas grub chen po rnams kyis legs par bkral ba'i myur mdzad ye shes kyi mgon po phyag drug pa'i skor la/_mkhas grub khyung po rnal 'byor gyis bla ma mai tri pa dang grub 
[\[218b.7\]]chen rA hu la gnyis las zhus pa'i skor gyi rjes su gnang ba rnams bsdoms pa bcu gsum ste/_de'ang myur mdzad ye shes kyi mgon po phyag drug pa'i gtor dbang bar chad kun sel/_rjes gnang bar chad kun sel/_dbang bzhi byin gyis brlabs pa'i tshul du bskur ba/_bla ma mgon po dbyer 
[\[219a\]]
[\[219a.1\]]med kyi skor la/_zhi ba grib sel ba/_rgyas pa bla ma mgon po dbyer med/_mkha' 'gro dbang sdud dang gnad dbab gcig tu byas pa/_gsang sgrub kyi mgon po mtshan kha/_nang sgrub kyi mgon po rgyan can/_mgon po dbang gi rgyal po/_mgon po tshe bdag_/sa ra ha'i 
[\[219a.2\]]mgon po khrag 'thung*/_mgon po lha bzhi dril te sgrub pa/_mgon po dkar po yid bzhin gyi nor bu ste bka' bcu gsum mo/_/klu sgrub lugs kyi mgon po phyag bzhi pa lha mang*/_dpal ldan lha mo re wa tI dmag zor rgyal mo/_dpal ldan lha mo dud pa'i sol ba can/_mgon po stag 
[\[219a.3\]]zhon lcam dral 'khor dang bcas pa/_gdong bzhi pa'i bka' 'khor bsam gyis mi khyab pa'i nang nas gnod sbyin chen po zangs kyi beg rtse can lcam dral dang lha mang gnyis/_paN+Di ta don yod rdo rje nas brgyud pa'i rmugs 'dzin ser nag gnyis rnams so/_/rgyal po chen po rnam thos kyi bu'i chos skor la rjes 
[\[219a.4\]]su gnang ba lnga phrag lnga tsam bzhugs pa'i thog mar gong gnon du 'gro ba phyag na rdo rje 'gro bzang snying po'i lugs kyi rjes su gnang ba/_rgyal po chen po rnam thos sras dkar po tshe 'phel ba/_rnam thos sras ser chen lha dgu pa/_de dang 'brel pa'i rnam sras drag po/_slob dpon shu rang+ga warma'i 
[\[219a.5\]]lugs kyi rnam thos sras sku mdog mthing ga zhal gsum phyag drug pa/_gar mkhan mchog sku mdog ljang gu zhal gsum phyag bco brgyad pa lha brgyad dang ldan pa/_gar mkhan mchog sku mdog dmar smug zhal gsum phyag bco brgyad pa/_dregs byed seng ge'i bzhon pa can klu brgyad 
[\[219a.6\]]kyis bskor ba/_seng ge'i bzhon pa med pa'i dregs byed klu brgyad kyis bskor ba/_drag po yang gsang srin po bzhis bskor ba/_slob dpon klu sgrub kyis sprang po nyi ma'i dngos grub bsgral ba'i lo rgyus can gyi rgyal po chen po rta sngon can sku mdog mthing nag bdud mo bzhis bskor 
[\[219a.7\]]ba/_rnam thos sras nang ma mo ltar sgrub pa lha dgu pa/_yang gsang mdung dmar can phyag bzhi pa/_rnam thos sras dmar po las mkhan mdung dmar can/_gsang ba gshin rje ltar sgrub pa lha bcu gsum/_rnam thos sras ljang yul ma'am sprin gseb mar grags pa'i ser 
[\[219b\]]
[\[219b.1\]]chen lha dgu/_rnam thos sras ljang ser be con can dang bcas pa ste bka' bco lnga rnams kyi rjes su gnang ba rnams gsan no/_/gzhan yang rgyal ba gnyis pa'i chos kyi rgyal srid chen po la 'chad rtsod rtsom pa'i phrin las kyi 'khor los bsgyur ba/_khams gsum gyi skye 'gro ma lus pa bdag 
[\[219b.2\]]gir mdzad pa'i mkhan chen 'jam pa'i dbyangs bsod nams bzang po bkra shis grags pa'i rgyal mtshan dpal bzang po pa dang*/_mkhan chen thams cad gzigs pa nam mkha' bsam grub bkra shis grags pa'i rgyal mtshan dpal bzang po ste/_yongs rdzogs chos kyi rgyal po chen 
[\[219b.3\]]po rnam pa gnyis las bdag med ma lha mo bco lnga'i dkyil 'khor dang*/_ku ru kul+le lha lnga'i dkyil 'khor du dbang bskur ba dang*/_bka'i gnang ba shin tu zab pa 'ga' zhig mnos so/_/de ltar legs par thos pa'i chos don mngon du bya ba'i phyir/_nyin zhag phrugs rer ngor pa'i lugs 
[\[219b.4\]]kyi rnal 'byor rnam pa bzhi gtor ma dang bcas pas mtshon te/_dngos grub zung gi 'byung gnas lhag pa'i lha'i bsgom bzlas ma chag par nyams su bstar bar mdzad do/_/de ltar na sdom brtson bla ma chen po 'di'i dgongs bzhed kyi gtso bor gyur pa'i dpal ldan bla ma dam pa yang dag pa'i dge ba'i bshes 
[\[219b.5\]]gnyen bdag nyid che ba/_mthu che ba/_rdzu 'phrul che ba/_brtul zhugs grub pa/_mngon par shes pa dang ldan pa/_ring nas bsgrubs pa'i yon tan gyi tshogs mang po la dbang 'byor ba dam pa'i pha rol du son pa rnams ni legs par mjal lo/_/bstan pa dam pa'i snying po sdom pa gsum gyi 
[\[219b.6\]]'byor ba ni rgyas par thob bo/_/su zhig gis thos na phan yon che ba'i chos kyi bag chags bzang po ci rigs pa ni rgyud la bzhag go_/bla na med pa'i byang chub kyi sa bon rma med pa ni ci yang bzung ngo*/_/zang zing gi dngos po rnams ni bar ma dor ma yin par dkon mchog mchod pa dang dge 'dun bsnyen bkur 
[\[219b.7\]]bgyis pa'i ched du ni legs par thong ngo*/_/drin lan blan par dka' ba'i pha mes su gtogs pa 'di nas mi snang bar gyur pa rnams kyi thugs dgongs rgya chen po ni yongs su rdzogs par bgyis so/_/da ltar zhal bzhugs pa rang nyid gnyen 'dun du 'brel ba ltos dang bcas pa'i rgyud la'ang 
[\[220a\]]
[\[220a.1\]]dge ba'i sdong po ni rab tu brtan par btsugs so/_/'khor du 'dus shing rjes su lhags pa'i skye bo'i tshogs chen po rnams kyang la la ni skyabs su 'gro bar bskul/_la la ni shAkya seng ge'i bstan pa la rab tu 'byung bar bskul/_phal cher ni bla na med pa yang dag par rdzogs 
[\[220a.2\]]pa'i byang chub tu sems bskyed par bskul/_la la ni gsang sngags dang rig sngags 'chang ba'i skal ldan du bskul te bzhag go_/thugs rjer ldan pa gang gi mnga' 'og tu 'khod cing bde ba'i grib mar spyod pa rnams kyis mtshon te/_yangs pa'i rgyal khams kyi 'gro ba dpya dang zang zing gi 
[\[220a.3\]]'bul ba'i 'brel pa yod dgu thams cad kyang*/_nam zhig dge ba'i rgya mtsho chen po 'di yongs su gtugs par ma gyur pa de srid du de dag kyang gzhar yang 'dzad du med pa'i rang bzhin du byas so/_/chos dang mthun par spyod pa'i dam pa rnams kyi dge ba'i grags pa dkar po dag 
[\[220a.4\]]kyang mi nub par rtag tu brtan pa/_skye dgu rnams kyi thos pa 'dzin pa'i rgyan du bkod de/_mdor na ji ltar bzhed pa'i snying po ma lus pa legs par grub nas/_slar yang khams phyogs su 'byon pa'i dgongs pa gtad de/_de dag gi nyer bsdogs ji ltar 'os pa rnams brtsams so/_/
[\[220a.5\]]de nas snron gyi zla ba'i gza' tshes dge bar sdom brtson skye dgu'i bdag po sku 'khor gyi tshogs chen po rnams dang bcas pa'i chibs kyi gdong bsgyur te/_dper na nyin mor byed pa'i dkyil 'khor dri ma med pa dmar ser mtshams kyi sprin phung gzhon nu rab tu 'khrigs pa dang lhan cig tu 
[\[220a.6\]]'grogs pa'am/_dzam+bu gser gyi ri bo sin+d+hu wA ra'i chu gter chen po dang mnyam du 'grogs nas 'gro shes pa bzhin du rim gyis byon nas lha sar phebs so/_/de na gzhung sa chen po mchod yon nyi zla zung 'brel lta bur bzhugs pa la zhal gyi dkyil 'khor mjal ba dang stabs su ji 
[\[220a.7\]]ltar yid la byas pa'i chos kyi tshul rnams legs par thos pa'i tshul dang*/_bdog pa'i rdzas kyi dngos po rnams kyang gegs med pa nyid du dge ba'i rtsa bar yongs su gtong grub pa'i tshul rnams rgyas par snyan dbang du gsol lo/_/de dag nas kyang legs byas kyi rjes su yi rang ba'i tshul las 
[\[220b\]]
[\[220b.1\]]brtsams pa'i legs so'i mchid kyi me tog u dum+bA ra'i phreng ba lta bu dag spyi bo'i rgyan du stsal ba dang*/_bsngags bkur mngon par mtho ba'i khri la bzhag ste dga' ston dang gtang rag gi skyes gnang rgya che zhing dpangs mi dman pa/_sum cu rtsa gsum pa'i dpal dang longs spyod kyi 
[\[220b.2\]]ngo mtshar la yang co 'drir byed snyam pa dag brtsegs te/_skye bo kun gyi mig dang rna ba'i dga' ston bla na med pa nyid du legs par stsal to/_/'di dag gi skabs shig tu khams nas mkhan chen rdo rje 'chang bkra shis lhun grub grags pa'i rgyal mtshan dpal bzang po pa de nyid zhing khams 
[\[220b.3\]]gzhan gyi 'gro don la gshegs pa'i gtam gyi tsher ma rnon po thogs pa'i pho nya zhig gis slebs so/_/de skad snyan du gsol ba'i mod la/_sdom brtson sa gzhi skyong ba chen po nyid ni yongs 'dzin chen po de dang bral ba'i mya ngan gyi me zhags reg bya shin tu tsha ba'i rang bzhin can gyis/_blo gros 
[\[220b.4\]]kyi chu gter ni kun nas yongs su bskol/_'dren pa mchog gi zhal bzang dngos su mjal ba'i skal ba ni nyams so zhes gsung mchid snyan pa ma yin pa'i chu rlabs kyi phreng ba rnams ni rang 'byung bar gyur/_mu tig gi 'od zer ring du 'phro ba'i tshems kyi ge sar rnams kyang mchu'i sgrib byed zung 
[\[220b.5\]]gis 'gebs par byed/_rnam par dpyod pa'i skyes bu gzhon nu de yang ci bya gtol med kyi thang la ring zhig 'phyan pa'i ngal ba ci yang ston par gyur to/_/der cung zad cig nas 'di ltar sems par byed de/_kye ma 'jig rten gyi bya ba gzhan gyis ngal ba la sogs pa'i gdung ba dag ni yongs su 
[\[220b.6\]]bsal bar bla'i/_yongs 'dzin dam pa dang bral ba'i gdung ba shin tu tsha ba'i rang bzhin can 'di ni/_ston mtshan zla ba rgyas pa stong gi 'od kyi thigs pa dag gis yongs su bran kyang 'gog tu med cing*/_ma la ya'i nags tshal stug po bskyod pa las nye bar 'phos pa'i dri khyer dal bu dag gis 
[\[220b.7\]]kyang bzlog par bzod pa'i go skabs de ni ci zhig_/'on kyang bcom ldan 'das shAkya'i rgyal po'i rgyal tshab kyi skyes bu chen po rdo rje 'chang kun dga' bzang po pa'i lung dang mngon par rtogs pa'i rgyal srid kyi 'byor pa bla na med pa la mnga' bsgyur ba'i bstan 'dzin gyi skyes bu chen po zhig bla'i 
[\[221a\]]
[\[221a.1\]]mchod gnas su thob par gyur na yongs su bsal bar nus so/_/de'i nang nas kyang kho bo cag sdom pa gsum gyi bka' drin gzhal du med pas legs par bskyangs pa'i 'dren mchog mtshungs pa'i zla thams cad dang bral ba/_chos kyi rgyal po chen po/_chos 
[\[221a.2\]]kyi gru chen po/_smra ba'i ded dpon chen po/_sbyin pa'i gnas chen po/_srid pa'i chu gter skem par mdzad pa/_rmongs pa'i gzebs dral bar mdzad pa/_khro ba'i me lce 'jil bar mdzad pa/_ngan 'gro las 'pho bar mdzad pa/_lam bzang po ston par mdzad pa/_sems can 
[\[221a.3\]]thams cad kyi snying po dam pa/_chos thams cad mkhyen pa'i dbang phyug dpal ldan chos skyong bkra shis grags pa'i rgyal mtshan dpal bzang po'i zhabs kyi chu skyes gang yin pa de/_rtag par gtsug gi rgyan du bkod pa'i skal ba bzang po de thob par gyur na/_bzod par dka' ba'i 
[\[221a.4\]]gdung ba 'di ni yongs su dbrog par nus so/_/der ma zad bod chen po'i phyogs kyi yul dang yul gru chen po dang*/_grong dang*/_grong khyer dang*/_grong rdal la sogs par 'khod pa'i skye 'gro thams cad la phan bde rgya chen po 'byung ba dang*/_spyi dang bye brag gi rgyal ba'i bstan pa rin po 
[\[221a.5\]]che'i bshad sgrub kyi phrin las yun ring du gnas par 'gyur ba dang*/_zhar las rang gi tshe 'di dang tshe rabs gtan gyi 'dun ma bla na med pa dag kyang 'bad med lhun grub tu 'byung ba ni gdon mi za'o/_/de bas na don de nyid ring por ma yin par 'grub par byed pa'i thabs shig brtsam 
[\[221a.6\]]par bya'o snyam du yang nas yang du yid la byed par gyur to/_/ji tsam zhig na/_lugs kyi bstan bcos shes rab sdong bur/_dam pa mang po khas 'che mi byed la/_/gal te dka' bas khas ni blangs gyur na/_/rdo la ri mo bris pa lta bur ni/_/shi yang gzhan du byed par mi 
[\[221a.7\]]'gyur ro/_/zhes gsungs pa dang*/_slob dpon klu sgrub kyis/_dman pas gang tshe nor ni cung zad rnyed/_/'gro ba thams cad brnyas pa'i nga rgyal ldan/_/dam pa nor gyi 'byor pa thob gyur kyang*/_/sA lu smin pa lta bur shin tu 'du/_/rigs dma' ba yi sems can dag_/
[\[221b\]]
[\[221b.1\]]nor ram rag pa rnyed gyur na/_/'gro ba kun la rtswa snyam sems/_/pags pa sngon po'i wa bzhin no/_/nor ram rig par ldan gyur na/_/dman pa rnams ni dregs par 'gyur/_/go 'phang gnyis po de dag gis/_/mkhas pa shin tu dul bar 'gyur/_/zhes gsungs pa ltar 
[\[221b.2\]]rang nyid stobs dang rig pa dang nor gyi 'byor pa phun sum tshogs pa dag gis kyang dregs pa mi mnga' zhing*/_shin tu thugs sgam pa/_sgrin por rlom pa mang po dag gis kyang thugs dgongs kyi bzhed pa'i gting phyin par dka' ba bya ba ci dang ci byed pa thams cad kyang dngos dang brgyud pa'i 
[\[221b.3\]]sgo nas sangs rgyas kyi bstan pa dang sems can la phan pa'i rgyu ru 'gyur ba/_bla ma dang dkon mchog la mchog tu gus shing 'dud pa'i bdag nyid can gyi las kho nas/_ji ltar dam bcas pa nyid nam yang mi 'gyur bar byed do/_/de'ang thugs la ji ltar bzhed pa'i don de 'grub par 
[\[221b.4\]]byed pa'i thabs kyi thog mar/_gzhung sa chen po mchod yon zung dang*/_dpal sa skya gong rnams nas dgongs khrol 'ong dgos pa las/_de dag tu ji ltar brnag pa'i don rgyas par gsol ba'i sgo nas dgongs pa zhus pas/_bstan don la dmigs pa'i thugs rgyas mkhan chen 
[\[221b.5\]]khri thog pa nyid khams phyogs su spyan 'dren zhu chog pa'i bka' lung gi gnang bkod yang dag par stsal to/_/de nas rim gyis ngor du mkhan chen thams cad mkhyen pa nyid kyi sku zhabs su/_mkhan chen rdo rje 'chang bkra shis lhun grub pa zhing khams gzhan du gshegs pa'i snyan gsan 
[\[221b.6\]]'bul ba dang*/_de'i dgongs rdzogs sngon ma cung zad dang bcas te/_khams phyogs su bstan pa dang 'gro ba'i don la dgongs pas cis kyang 'byon dgos pa'i gsol ba 'debs pa'i nan tan gyi snying po rnams snyan dngags dam pa'i lam nas drangs pa'i gling bu dang bcas te mi sna brdzangs 
[\[221b.7\]]so/_/der rje btsun thugs rje'i bdag nyid can de nyid/_yongs rdzogs chos kyi rgyal srid chen po la rnam par dkar ba'i phrin las rnam pa gsum gyi sgo nas mnga' sgyur ba'i skabs yin na'ang*/_dper na sngon dus bcom ldan 'das shAkya'i rgyal po de nyid 'khor dge slong gi dge 'dun dang 
[\[222a\]]
[\[222a.1\]]bcas te rgyal byed kyi tshal na 'khor rnam bzhi la chos ston cing bzhugs pa na/_de nas dpag tshad brgya drug cu rtsa gsum brgal ba na bu ram shing 'phel zhes bya ba nas ma ga d+hA bzang mos mu stegs pa rnams dad par bya ba'i ched du bu ram shing 'phel gyi grong 
[\[222a.2\]]khyer chen po'i tshong dpon gyi bu khyu mchog byin gyi khang pa'i yang tog gi steng du mngon par 'dzegs nas/_bcom ldan 'das bzhugs pa'i phyogs ga la ba der thal mo sbyar nas bcom ldan 'das kyi yon tan rjes su dran pas me tog rnams gtor zhing spos gtul nas/_bcom ldan 
[\[222a.3\]]'das spyan drang ba'i phyir gser gyi bum pa las chu sbreng ba dang bcas te 'di skad ces smras so/_/bcom ldan 'das thugs rje chen po dang ldan pa/_bdag ni ri dwags dang 'dra bar gyur cing mtha' 'khob na mchis te/_dkon mchog gsum dang bral bar gyur pa la rjes su bzung 
[\[222a.4\]]bar mdzad cing*/_dge slong gi dge 'dun dang bcas pa 'dir gshegs par mdzad du gsol zhes dang*/yang 'di skad smras te/_tshul khrims rnam dag shes rab shin tu dag_/dad ldan snying po nyan thos che rnams kyis/_/mgon med gyur pa bdag la rjes bzung ba'i/_/don 
[\[222a.5\]]mdzad thugs rjes gshegs par mdzad du gsol/_/zhes gsol ba dang*/_me tog dang*/_spos dang*/_bum pa'i chu yang nam mkha' la 'phags so/_/ji tsam na/_me tog de bcom ldan 'das kyi steng gi nam mkha' la khang pa brtsegs pa bzhin du gnas so/_/
[\[222a.6\]]spos kyi dud pa yang sprin brtsegs pa bzhin du gnas par gyur to/_/de mthong ba dang*/_kun dga' bos bcom ldan 'das la 'di ltar spyan 'dren pa 'di ga las mchis/_bcom ldan 'das kyis bka' stsal ba/_kun dga' bo 'di nas dpag tshad brgya drug cu rtsa gsum na 
[\[222a.7\]]bu ram shing 'phel gyi grong khyer yod pa nas 'ongs so/_/kun dga' bo grong khyer de ni mu stegs pa rnams kyis bzung ba yin pas rdzu 'phrul gyi rnam par 'phrul pas 'gro bar bya'o/_/dge slong rnams la tshul shing brims shig ces gsungs nas sang gi gdugs tshod la 
[\[222b\]]
[\[222b.1\]]gshegs par gnang ba de bzhin du/_bskal pa dpag tu med pa nas byams pa chen po dang*/_snying rje chen po dang*/_byang chub kyi sems kyi mthus shin tu mnyen par byas pa'i rgyal ba'i gdung 'tshob bla na med pa 'di ni/_sems can phra mo zhig gi don du 'gyur na'ang dpag 
[\[222b.2\]]tshad bye ba brgya phrag mang po'i pha rol tu yang gshegs pa la dka' ba'i 'du shes sam mi spro ba mi mnga' na/_'dir skye ba'i phreng ba mang po'i dus nas bcom ldan 'das kyi bstan pa la phan pa'i smon lam gyi mthu chen po dang ldan pa'i sdom brtson mi'i dbang phyug chen po 'dis 
[\[222b.3\]]mtshon te 'gro ba tshad med cing grangs med pa'i don du 'gyur ba na lta smos kyang ci dgos/_de lta bas na dad pa'i rtsa ba rab tu brtan pa'i sdom brtson sa bdag chen po'i brtul zhugs bzung ba nyid nas ji ltar gsol ba btab pa'i don bzhin/_ji skad du/_sangs rgyas nyi 
[\[222b.4\]]ma gdul bya yi/_/ri la ji ltar 'os par 'bab/_/ces bya ba dang*/_rgya mtsho chu srin rnams kyi gnas/_/dus rlabs yol bar 'gyur yang srid/_/gdul bar bya ba'i sras rnams la/_/sangs rgyas dus las yol ba med/_/ces pa ltar rgyal ba gnyis pa rdo rje 
[\[222b.5\]]'chang gis bskal pa mang po'i gong nas smon lam gyi sa bon bzang po legs par btab pa'i gdul bya'i zhing sa thun mong ma yin pa yod pa'i gnas ni khams phyogs dang*/_de'i nang nas kyang sa phyogs chos ldan gyi rgyal pos bskyangs shing*/_phyi nang gi nyer 'tshe med pa zhes 'byung 
[\[222b.6\]]ba bzhin du rang gi gdul zhing gang du yod pa de dus gsum gzigs pa rnams ni mi mkhyen pa'am/_mi gzigs pa'am/_thugs su mi chud pa'am/_rnam par mi rig pa ci yang mi mnga' bas rje btsun dam pa de nyid kyis sde dge'i sa phyogs 'di nyid du bstan pa dar 
[\[222b.7\]]rgyas che ba'i gnas su gzigs so/_/gzigs nas kyang ring zhig nas der 'byon par zhal gyis bzhes pa'i bka' 'phrin gyi gling bu snyan 'gyur 'bum gyi ro dang ldan pa stsal to/_/ji tsam na mi'i bdag po'i mngags gzhug pa des kyang bka' mchid ji ltar nod pa 
[\[223a\]]
[\[223a.1\]]khyer te 'ongs nas sde dge bla ma zhes pa bsam pa dge ba/_dad pa brtan pa/_sems can la phan pa'i phyir zhugs pa de nyid kyi mdun du ji ltar nod pa de ltar phul lo/_/de'i mod la nges dgongs pa/_da ni yongs 'dzin dam pa 
[\[223a.2\]]de nyid mi ring bar rang gi skal bas thob par 'gyur bar gdon mi za'o snyam pa'i thugs dges pa las byung ba'i ngo mtshar ni/_dper na yid 'phrog pad+ma'i rdzing bu dag na 'khrungs pa'i 'dab ma brgya pa kha zum pa zhig_nyi ma 'char ka'i 'od zer gyis yongs su phog 
[\[223a.3\]]pas kha bye bar gyur pa la/_slar yang sbrang rtsi 'thung ba'i bung ba gzhon nu dag gis snyan pa'i glu dbyangs len pa la mi spro ba med pa de bzhin du/_yongs 'dzin chos kyi rgyal po'i gsung gi zegs mas snying la bran pa'i mod la/_mi rje dam pa'i bzhin gyi dkyil 
[\[223a.4\]]'khor dga' ba brgya phrag brtsegs pa'i 'dzum gyi phreng ba gsar pas nye bar phye ba'i zhal sgo nas/_snyan pa'i gdangs su drangs pa'i legs so'i dga' ston gsar pa ci yang byung bar gyur to/_/de nas slar yang khams kyi phyogs su bteg pa'i dgongs pa nye bar bzhag 
[\[223a.5\]]ste 'khor gyi tshogs chen po dag dang lhan cig tu/_me lha'i phyogs su chibs kyi gdong bsgyur te rim gyis grong dang*/_grong khyer dang*/_khang khyim rnams kyis yongs su dben pa'i ri klung dang*/_gnam gyi dum bu sa la lhung ba lta bu'i thang chen po mang po bde bar brgal 
[\[223a.6\]]te byon pas/_ji tsam na bod chen por grags pa'i nor 'dzin ma'i dkyil 'khor chen po mdo stod 'o ma'i thang zhes bya ba/_sdom brtson bla ma chen po rang gi yab mes su gyur pa/_dman pa min pa'i stobs kyi 'khor los sgyur ba/_sde dge sa spyod chen po pa/_
[\[223a.7\]]bsod nams kyi mthu che ba/_dbang che ba/_gzi brjid che ba/_sde dang dpung che ba/_dpa' zhing rtul phod pa/_mthon por 'phags nas dman pa'i mtha' ru nam yang ma lhung ba'i gong ma rim par byon pa rnams kyis dge ba bcu dang rjes su mthun pa'i bka' khrims 
[\[223b\]]
[\[223b.1\]]kyi 'khor lo nam mkha'i lam na mngon par rgyu ba'i grib ma snum po dang ldan pas 'bab stegs su byas shing*/_legs par bsrungs pa'i sa gzhi ga la ba der bde bar byon no/_/der byon pa dang gang gi mched zlar gyur pa'i mi'i bdag po brtse ba'i bdag nyid can rnam pa 
[\[223b.2\]]gnyis dang*/_bka'i 'khor los sgyur ba'i 'phrul blon chen po rnams gtso bor gyur pa'i skye bo'i tshogs mang po dag kyang bsu ba nyid du mngon par lhags par gyur to/_/ji ltar lhags pa de rnams la yang gtam snyan gsar pa me tog gi phreng ba lta bu thos pa 'dzin pa'i rgyan du 
[\[223b.3\]]rung ba ci yang stsal to/_/slar yang rim gyis byon pas sde bzhi'i dpal 'byor phun sum tshogs pas yongs su gtams shing dge legs kyi mtshan ma mang po ched du bkram pa ltar/_lhun gyis grub pas kun nas yongs su bskor ba'i sa'i thig le gang yin pa ste/_de 
[\[223b.4\]]nyid mdzes par byed pa'i rgyan dam par gyur pa'i rgyal khab chen po mi mthun pa'i phyogs thams cad las rnam par rgyal ba zhes bya ba de'i nye 'dabs su zla tshes dge ba'i nyin mor byon par gyur to/_/de tsam na rgyal po'i khab kyi pho brang dam pa de'i phyi rol dang*/_steng gi phyogs 
[\[223b.5\]]mtshams kyi kho ra khor yug rnams su rgyal po chen po mig skya'i gan mdzod las blangs ma thag pa lta bu'i gos bzang dang*/_rin po che'i rigs las legs par grub pa'i rgyan gyi rnam pa mang po rnams ni 'di lta ste/_kha dog sna tshogs pa'i rgyal mtshan dang*/_mdzes 
[\[223b.6\]]pa'i gdugs dang*/_ba dan dkar po dang*/_sngon po dang*/_dmar po dang*/_ser po dang*/_ljang gu dang*/_le brgan dang ldan pa'i phreng ba dag bsgreng ba dang*/_'phan dang*/_gos kyi chun 'phang dang*/_me tog gi phreng ba dang*/_rin po che'i do shal dang*/_dril chung 
[\[223b.7\]]dang*/_g.yer kha'i phreng ba du ma dpyangs pas kun nas mdzes par brgyan te bzhag go_/gzhan yang dge 'dun gyi kun dga' rwa ba dang*/_khang bzang dang*/_khang phran dang*/_skyed mos tshal rnams kyang legs par brgyan te/_de dag gi steng nas dri zhim po'i spos dang*/_
[\[224a\]]
[\[224a.1\]]lha shing sna tshogs pa dag bsregs pa'i dud sprin gyi phung po bskal pa chags pa'i dus kyi sprin lta bu yang gtul lo/_/de na gdan sa chen po lhun grub steng gi chos grwa chen po zhes/_gang gi grags snyan kA shi ka'i gos bzang dri ma med pa de 
[\[224a.2\]]ni phyogs dang phyogs bral gyi bu mos rang lus mdzes par bklubs pa'i rgyan gyi gtso bo nyid du len pa la nam yang mi spro ba med cing gus pas btud pa snyam byed pa/_rig pa'i gzhung lugs rnam pa lnga la mkhas shing grub pa'i yon tan mang po yang 'dzin pa'i skyes bu chen po/_sa'i 
[\[224a.3\]]steng na yongs su grags pa mang po'i 'khor los mtshan pa'i zhabs kyis dngos su bcags shing legs par bshad pa'i bdud rtsi'i rgyun gyi dga' ston nam yang 'dzad pa med pa'i rang bzhin du bkye ba'i gdan sa ste/_de na gnyug mar gnas pa'i sum ldan rdo rje 'dzin pa'i bla ma dang 
[\[224a.4\]]slob dpon chen po lung dang mngon par rtogs pa'i yon tan rgya mtsho lta bu'i pha rol du son cing*/_'chad rtsod rtsom pa'i phrin las kyi snang ba dkar po ring po'i lam du spro ba rnams dang*/_ngur smrig 'chang ba'i dge slong gi dge 'dun brgya phrag mang po ste/_thams cad kyang phyi tshul zhi 
[\[224a.5\]]zhing dul ba'i spyod lam mdzes pa ni/_sngon dus ston pa'i 'khor gyi gnas brtan dgra bcom pa rnams kyi rnam par thar pa'i rjes su byed cing rjes su slob pa/_skye bo mi srun pa rnams kyi yid kyi dbang po yang dge ba'i lam du bsgyur ba la sha thang ba med pa/_nang du bsgrub par 
[\[224a.6\]]bya ba'i snying po ni gzhan don dpag tu med pa'i 'byung gnas su gyur pa/_mi gnas pa'i mya ngan las 'das pa'i go 'phang ste/_de nyid thob pa la rtse gcig tu smin pa dang*/_de la 'jug pa'i sems rin po che dang gzhar yang mi 'bral ba dang*/_de'i spyod pa rgya chen po rnams la yang 
[\[224a.7\]]shin tu gus pa lhur byed pa/khyad par de bzhin gshegs pa thams cad kyi bgrod pa gcig pa'i nye lam gsang chen rdo rje theg pa'i sngags kyi rgyas sgo gsum legs par btab nas/_sa lam gyi yon tan gya nom pa sgrub pa'i thabs la ma rmongs pa'i tshogs rnams ni me tog 
[\[224b\]]
[\[224b.1\]]ut+pal dmar po dang*/_ban+du dzI ba ka dang*/_kiM shu dang*/_kar+Ni kA ra dang*/_kung+ku ma'i me tog rnam par bzhad pa'i nags klung stug po gang la la zhig_ser bu yid du 'ong ba dag byung ste dal gyis bskyod pa na mtshar sdug gi ltad mo ci yang 'byung ba de bzhin du thub pa'i gos mchog rnam pa 
[\[224b.2\]]gsum gyis kun nas mdzes par bklubs pa'i ngur smrig gi tshon mdangs gsar pas sa gzhi'i khyon chen po yongs su bkab pa'i dge slong gi dge 'dun chen pos ser sbreng gi bkod pa mtshar du dngar ba dag rim gyis byon te bsu bar byed do/_/de dag kyang la la ni spang bya mi mthun pa'i 
[\[224b.3\]]phyogs thams cad las rnam par rgyal ba nyid du/_bkra shis par byed pa'i me tog gi sil ma mang po 'thor bar byed do/_/'ga' zhig ni dri 'dzin gyi dbang po yongs su tshim par bzod pa'i dri ngad rab tu ldang ba'i spos kyi mchog mang po dag gtul bar byed do/_/kha cig ni bstan pa 
[\[224b.4\]]dang 'gro ba rgya mtsho'i dge legs dang dpal 'byor phun sum tshogs pa thams cad gsar du 'gugs pa'i bkra shis kyi tshigs su bcad pa'i cho ga rnams ni skye ba lnga pa'i dung dkar gyi sgra dang*/_snyan dgu yongs su rdzogs pa'i gling bu'i sgra dang*/_lo paN spyan 'dren gyi dus su dar ba'i 
[\[224b.5\]]dung gi sgra dang*/_smra ngan thams cad zil gyis gnon par byed pa'i chos kyi rnga sgra dang*/_rnga zlum gyi sgra dang*/_'khar rnga'i sgra dang*/_ting ting shag gi sgra dang*/_sil snyan gyi sgra dang*/_pheg rdob kyi sgra rnams su bsgyur te/_bstan la dga' ba'i lha dang mi'i 'gro ba rnams kyi rna bar 
[\[224b.6\]]'jebs par byed/_snying la 'bebs par byed/_kun nas rangs par byed/_yongs su tshim par byed do/_/la la ni rin po che'i gdugs dang*/_phyogs las rnam par rgyal ba'i rgyal mtshan dang*/_dga' ba'i ru mtshon dang*/_ba dan dang*/_phye ma phur ma dang*/_me tog gi phreng ba dang*/_
[\[224b.7\]]rin po che'i rnga yab dang*/_bsil yab rnams te de dag re re yang brgya stong mang po thogs te 'gro ba na/_nam mkhar lhags pa'i lha rnams kyi lag pas 'khyud pa bzhin du bre bar byed/_dpyangs par byed/_gdengs par byed/_bskyod cing g.yob par byed pa'i mdun bsu'i bkod pa dpag tu med 
[\[225a\]]
[\[225a.1\]]pa dag gis bsu zhing dal gyis 'ongs pa dang*/_de'i rjes thogs nyid nas dpal sdom brtson mi'i nor bu rin po che sde dge bla ma chen po ste/_chos las byung ba'i mtshan gyi rol mo ni kun dga' 'phrin las rgya mtsho'i sde zhes bya ba/_bsod nams kyi mthus mngon par 
[\[225a.2\]]bteg pas je mthor gyur pa mi'i rgyal po/_'jig rten du snga na med pa'i bde skyid kyi dpal 'gugs par byed pa'i dbang gi lcags kyu/_phyogs kyi rgyal phran mang po'i gtsug na ngal bsor spyod pa la mi gus pa med pa gtsug gi nor bu/_kun mkhyen nyi ma'i gnyen gyi bstan pa ring du gnas 
[\[225a.3\]]par byed pa'i sman pa chen po/_byams pa dang brtse bas rgyud brlan par byas pa rgyal ba'i myu gu dam pa/_bgyi ba thams cad kyi blo sna dkon mchog la gtod pas gzhan gyis thub pa med pa'i dpa' bo chen po de nyid ljongs 'di'i 'gro ba spyi'i bsod nams kyi bzhon pa la legs par bcibs te/_
[\[225a.4\]]rang gi rgyal khab dam pa mi mthun pa'i phyogs thams cad las rnam par rgyal ba de nyid rnam pa thams cad du mdzes par byed pa'i bcud kyi snying po nyid du legs par byon te/_gzi brjid kyi phung po mngon par brtas pa'i rang bzhin du brtan par bzhugs so/_/bzhi pa bstan srid kyi khri la bzhugs 
[\[225a.5\]]nas phrin las kyi rgyun skyong ba'i khyad par la gnyis te/_khri la bzhugs pa'i dus su bsod nams kyi skal bar ldan pa'i khyad par/_skal bar ldan pas bstan pa dang 'gro la phan pa sgrub pa'i khyad par ro/_/dang po bsod nams kyi skal bar ldan pa'i khyad par ni/_de ltar khams gsum 
[\[225a.6\]]chos kyi rgyal po chen por gyur pa'i skyes bu dam pa ji skad smos pa de dag gi drin gyis lha dang bcas pa'i skye dgu ma lus pa'i phyag bgyir 'os pa'i bla ma/_sdom pa gsum gyi 'byor pa bla na med pa dang ldan pa/_chos kyi rgyal po'i rgyal tshab dam pa nyid du cho ga yang dag pa'i sgo nas mnga' gsol 
[\[225a.7\]]du zin yang slar yang snyigs ma'i dus kyi skye bo mi srun pa shin tu gdul dka' ba dag_/dngos su chos dang mthun pa'i bka' khrims rdo rje brtsegs pa'i rwa ba na legs par bcug ste/_brgyud nas tshul bzhin ma yin pa'i spyod pa las bzlog par bya ba'i phyir dang*/_sangs rgyas bcom 
[\[225b\]]
[\[225b.1\]]ldan 'das kyi bstan pa rin po che'i dbu 'phang mngon par 'degs pa'i phyir/_bskal pa dpag tu med pa'i bsod nams kyi 'bras bu smin pa snyam byed pa'i dzam+bu gser gyi phung po mtha' dag gcig tu brtsegs pa dpal sde dge rgyal po zhes bya ba'i bstan srid nyi zla zung du 'brel ba lta bu'i gdan sa'i 
[\[225b.2\]]khri 'phang mthon po/_phyogs kyi dkyil 'khor kun du 'khod pa'i rgyal rigs dang*/_blon po dang*/_mi dpon dang*/_che btsan gyi skye 'gro phal che ba dag gi ral pa'i do ker snum po mdzes par byed pa nor bu'i rgyan dang bcas pas lan gcig min par btud par byas pa'i gnas ga la ba der/_sdom brtson bla ma 
[\[225b.3\]]chen po gang gi zhabs kyi chu skyes dmar po/_sen mo mu tig gi dog pa 'dzin pa dag nye bar bkod de skye dgu'i bdag po dam pa nyid du dbang bskur ro/_/de'ang ji ltar khri la mnga' gsol ba'i tshul ni/_sdom brtson bla ma skye dgu'i bdag por gyur pa rang gi sku'i mched zlar gyur pa che zhing mtho ba'i 
[\[225b.4\]]rigs shing sA la chen po lta bu sde dge bla ma blo gros rgya mtsho dang*/_dpon chen bsod nams mgon po zhes pa gong du smos pa'i ya rabs dam pa'i spyod tshul dang*/_phyi dang nang gi rig pa'i gtsug lag rgya mtsho'i mnga' bdag can te rnam pa gnyis dang*/_mkhyen dpyod kyi dkyil 'khor rnam par 
[\[225b.5\]]yangs pa'i dge tshul ma tshe dbang lha mo zhes pa srid zhi'i yon tan mang po dang ldan par gyur kyang rgyags pa dang g.yeng ba ma mchis par sgo gsum tshul dam pa la rtag tu gnas pa/_bdog pa'i rdzas phal che ba dag kyang dkon mchog la mchod pa 'bul ba dang*/_sems can la sbyin par gtong 
[\[225b.6\]]ba'i phyag thung ngur ma gyur pa de nyid dang*/_sdom brtson bla ma skye dgu'i bdag po'i bka' lung gi nor bus/_'gro ba'i sems kyi rnyog pa ma lus pa bgrung par byed cing*/_gcig tu phrin las kyi 'khor lo rin po che lag tu thogs nas 'dzin ma'i khyon gyi dkyil 'khor yangs pa mtha' dag rang 
[\[225b.7\]]dbang du bgyid pa la bsnyengs pa mi mnga' ba'i blo gros kyi rtsal rab tu rdzogs pa'i 'phrul gyi mdun na 'don dang*/_nang blon dang*/_sku srung ba dang*/_yi ge pa dang*/_tshong dpon dang*/_dmag dpon dang*/_sde dpon la sogs pa rgyal po'i 'khor gyi skye bo'i tshogs dbang che zhing mtho bar gyur 
[\[226a\]]
[\[226a.1\]]pa rnams kyang gus pa'i zhe sa dang bcas te/_rkang rten dang ldan pa'i khri mthon po gang yin pa de la gtsug gis nye bar btud nas mdun du 'khod pa dag ni 'di lta ste/_mdun na 'don thams cad kyi mes por gyur pa'i blon chen chos skyong blo gros dang*/_rgyal ba'i myu gu'i 
[\[226a.2\]]spyod tshul la goms pa sdom brtson bsod nams bkra shis dang*/_ngo mtshar tshig gi bang mdzod 'dzin pa dge slong bstan pa bzang po dang*/_rig pa'i gnas kyi bang mdzod 'dzin pa drung yig rnam pa gnyis dang*/_mang du thos pa'i dbang phyug dge slong bzang po dang*/_ngang tshul chos dang 
[\[226a.3\]]mthun pa dge slong mgon srung dang*/_dran 'dzin gyi me long rab tu gsal ba dbon po lha dgyes dang*/_bstan srid zung gi phrin las kyi 'khor los sgyur ba lha bu tshe ring dang*/_bgyi ba kun la rmongs pa med pa'i blo ldan dar rgyas dang*/_blo dang thabs kyi rtsal rab tu rdzogs pa phyag mdzod gu ru 
[\[226a.4\]]bkra shis dang*/_gtsug lag zung gi mkhyen pa rab tu rgyas pa bo dgyes dang*/_sdeb legs gtam gyi 'byung gnas tshong dpon 'bum skyabs dang*/_shes rab dang gzungs kyi me lce rab tu 'bar ba bkra shis rgya mtsho dang*/_brtan cing zab mo'i blo dang ldan pa grog ma dang*/_rnam par 
[\[226a.5\]]dpyod pa'i mig dkyus ring por gyur pa a zlos la sogs pa ste/_thams cad kyang ji skad du/_ma su rak+Sha'i lugs kyi bstan bcos las/_tshig gsal blo ni phun sum tshogs/_/lugs kyi bstan bcos dag la mkhas/_/ngang 'jam dpyod par byed pa ste/_/rgyal po'i blon po de 
[\[226a.6\]]'dras bya/_/zhes dang*/_rigs dang ngang tshul yon tan ldan/_/bden dang chos la mchog tu gzhol/_/gzugs byad shin tu bzang ba ni/_/rgyal po'i spyan mi yin par bshad/_/ces gsungs pa ltar phyi dang nang gi rig pa'i gtsug lag mang po'i brjod par bya ba thams cad 'dren pa la thogs 
[\[226a.7\]]pa med pa'i rjod byed kyi tshig gsal ba/_brjod tshul gyi sdeb legs pa/_dgos pa'i gtso bo gang dang gang yin pa de dpe dang gtan tshigs kyi sgo nas bde blag tu ston nus pa/_'jig rten lugs kyi bstan bcos shes rab sdong bu dang*/_skye bo gso ba'i thigs pa dang*/_tsa na ka'i rgyal po'i 
[\[226b\]]
[\[226b.1\]]lugs kyi bstan bcos dang*/_tshigs su bcad pa brgya pa dang*/_legs par bshad pa rin po che'i gter la sogs pa lugs kyi bstan bcos thams cad rig cing de dag gi rjes su byed pa/_gtum pa dang rtsub pa'i tsher ma'i me dbal btul nas/_snying rje chen po'i sems bzhin du 
[\[226b.2\]]'jam zhing mnyen pa'i ngang tshul dang ldan pa/_brtsam par bya ba dang brtsam par bya ba ma yin pa dang*/_bskyab par bya ba dang bskyab par bya ba ma yin pa dang*/_bskyung bar bya ba dang bskyung bar bya ba ma yin pa dang*/_gzhom par bya ba dang gzhom par bya ba ma yin pa dang*/_bkur bar bya ba dang bkur 
[\[226b.3\]]bar bya ba ma yin pa legs par dpyod cing blang dor tshul bzhin du byed pa/_bden pa'i lam du rgyu zhing bden pa'i tshig gsong por smra ba/_bgyi ba thams cad kyang mthar dam pa'i chos su 'gyur ba dang bstan pa'i zhabs tog tu 'gyur ba'i las la gzhol ba/_bzod pa bsgom pa bzhin du bzhin 
[\[226b.4\]]'dzum zhing gzugs byad phun sum tshogs pa dang ldan pas kun gyi mnyes gshin dam par gyur pa dang*/_gzhan yang rgyal po'i 'khor du 'os pa dpa' zhing brtan pa dang*/_bzo'i las dang*/_mtshon gyi las dang*/_bzhon pa dag la yang 'dab chags bzhin du shin tu goms par byas pa 
[\[226b.5\]]ste/_de lta bu'i yon tan dang ldan pa'i 'khor gyi tshogs chen po rnams kyis mdun gyis bltas te kun nas bskor ba'i dbus ga la ba de nyid du/_gser gyi ri dbang nyi ma'i 'od kyis 'khyud pa'am ka na ka'i mchod sdong la mar me'i 'od kyis phog pa ltar bzhugs su gsol lo/_/dus de nyid 
[\[226b.6\]]du yar lung bkra shis chos ldan gyi mkhan po ngag dbang kun dga' legs pa'i 'byung gnas rgyal mtshan dpal bzang po zhes pa dpal ldan stobs bcu mnga' ba'i bstan pa rin po che 'chad pa dang*/_rtsod pa dang*/_rtsom pa'i phrin las kyi sgo nas ring du gnas par byed pa'i mkhyen brtse 
[\[226b.7\]]nus pa'i bdag nyid can de nyid gtso bor byas pa'i gsang sngags grub pa'i rdo rje slob dpon chen po rnams dang lhan cig pas/_sdom brtson sa gzhi skyong ba'i brtul zhugs bzung ba'i bla ma chen po gang de/_bskal pa bzang po 'di nyid ji srid gnas pa de srid du/_sku gsung thugs mi 
[\[227a\]]
[\[227a.1\]]shigs rdo rje gsum gyi rang bzhin du sgrub par byed pa'i cho ga zab mo'i rten 'brel la brten nas/_rnam par dkar ba'i phrin las gyi 'khor lo gang de ring po'i lam du rgyu bas snyigs ma'i dus kyi sems can thams cad dge ba bcu'i khrims kyi ra ba la yang dag par 
[\[227a.2\]]gzud par bya ba'i phyir dang*/_bsgrun du med pa'i snying stobs kyi phrag pa brtan pos thams cad mkhyen pa chen po nyi ma'i gnyen gyi bstan pa rin po che phyogs dus gnas skabs kun du mi nyams par bgyi ba'i khur chen po gong nas gong du gdegs par bya ba'i phyir dang*/_phyogs su lhung ba med pa'i 
[\[227a.3\]]snying rje yongs su rgyas pa'i gdugs dkar gcig gi grib tu yangs pa'i rgyal khams kyi 'gro ba thams cad rdzogs ldan bskal pa'i dus kyi bde skyid gsar pa'i ro la longs su spyad par bya ba'i phyir dang*/_mtha' gnyis la mi gnas pa sangs rgyas bcom ldan 'das kyi go 'phang mngon du bya 
[\[227a.4\]]ba'i thabs kyi gtso bo gzhan la phan pa nye bar zhugs pa'i byang chub sems dpa'i spyod pa rlabs po che mthar phyin par bya ba'i phyir du zhabs brtan gyi cho ga yang dag par bsgrub par brtsams so/_/de lta bu'i zhabs kyi pad+ma brtan pa'i cho ga de ltar bsgrub pa'i dgos pa'ang/_shes rab brgya par/_
[\[227a.5\]]nad dang 'dra ba'i dgra med de/_/'chi ba dang mnyam 'jigs pa med/_/ces 'byung ba ltar 'khor ba na shin tu 'jigs shing bag tsha bar byed pa'i gnas ni de dag tu bshad la/_des na de dag bzlog pa'i thabs la brtson dgos pa yang*/_slob dpon ngag gi dbang phyug grags pas mdzad 
[\[227a.6\]]pa'i 'chi ba bslu ba'i man ngag las/_chos spyod dbang po thul ba ni/_/'khor ba ru ni ji srid 'tsho/_/de srid bsod nams la sogs tshogs/_/byang chub sgrub byed rab tu skye/_/'khor bar srog las gces pa ni/_/ci yang yod pa ma mthong ste/_/de bas myur du thabs mang pos/_/
[\[227a.7\]]'chi ba bslu bar kun du spyod/_/ces gsungs shing de lta bu'i 'chi ba'i 'jigs pa bzlog pa'i thabs kyang*/_de nyid las/_gang zhig rigs pa'i thabs sbyor ba/_/dka' ba cung zad yod ma yin/_/nor bu sngags dang sman rnams kyi/_/mthu ni thams cad 'dod pa yin/_/zhes dang*/_
[\[227b\]]
[\[227b.1\]]lus dang ngag gi las kyis phyi/_/bsam gtan las kyis nang gi yin/_/nor bu sngags sman phyi yi ste/_/rnal 'byor nus pas nang yin no/_/zhes dang*/_sngags kyis gang zhig las byed pa/_/de yi tshe ni 'phel bar 'gyur/_/tshe ni 'phel bar gyur pa na/_/des ni 'chi ba bslu 
[\[227b.2\]]bar 'gyur/_/sngags rnams kyi ni mthu la yang*/_/the tshom bya ba rigs ma yin/_/gang phyir sngags kyi mthu dag ni/_/bsam mi khyab par kun la 'dod/_/'jig rten na ni dngos gzhan dag_/sngags kyis mi 'grub de yod min/_/yang dag dad dang mngon brtson las/_/sngags 
[\[227b.3\]]rnams yid bzhin nor bur mtshungs/_/zhes gsungs pa bzhin du nor bu dang sman dang sngags dang ting nge 'dzin gyi nus pas tshe bsring ba'i thabs bsam gyis mi khyab pa cig bstan pa las/_'dir gtso bor gsang bsngags kyi gdams pa ste/_de la yang sngon gyi mkhas pa chen po 
[\[227b.4\]]rnams kyi bzhed srol gyi cho ga mi 'dra ba tshul 'ga' zhig mchis pa las/_'dir slob dpon ngag gi dbang phyug grags pas/_tshangs dbang khyab 'jug nyi zla dang*/_/drag po phyogs skyong 'dod lhas kyang*/_/spu rtse tsam yang ma nyams par/_/'chi bdag lta bur 'chi las rgyal/_/
[\[227b.5\]]skra dkar gnyer ma skal ngan dang*/_/nad dang dbul ba kun zad byed/_/seng ge la sogs 'jigs chen brgyad/_/sdug bsngal tshogs ni 'jig par byed/_/ma bslangs par ni zas skom sogs/_/khang bzang gos la sogs pa rnyed/_/ral gri mig sman rkang byug dang*/_/bum pa 
[\[227b.6\]]bzang sogs dngos grub rnams/_/snyan dngags smra mkhan nyid kyi blo/_/shes rab gcig tu dri ma med/_/'dod pa'i dngos grub gzhan dag kyang*/_/'khor lo 'di las 'byung bar 'gyur/_/zhes gsungs pa ltar/_phyogs bcu'i rgyal ba kun gyi phrin las ma lus pa gcig tu bsdus pa'i 
[\[227b.7\]]rang gzugs rje btsun sgrol ma dkar mo yid bzhin 'khor lo'i cho ga rnam par dag pa'i sgo nas/_'chi bdag bdud kyi dpung gis mi phyed pa'i 'chi ba med pa rdo rje'i srog gi ka ring shin tu brtan par btsugs so/_/slar yang de nyid rgyun du brtan par byed pa'i cho ga la bkra shis pa'i rdzas rtags 
[\[228a\]]
[\[228a.1\]]rnam pa brgyad kyi mnga' 'bul dang bcas pa'i bkra shis kyi tshigs su bcad pa brjod pa'i ched du/_phyogs bcu rab 'byams kyi zhing mur thug pa med pa rnams su bzhugs pa'i rgyal ba sras dang slob mar bcas pa'i tshogs dang*/_gzhan yang 'chi med tshe'i dngos 
[\[228a.2\]]grub brnyes pa'i lha dang*/_klu dang*/_drang srong dang*/_grub pa dang*/_rig pa 'dzin pa'i tshogs bsam gyis mi khyab pas nam mkha'i gtos thams cad du khyab par mngon par bltas te/_de dag dang mchog gi rdo rje slob dpon chen po rnams mgrin bsgrigs te bkra shis kyi glu dang rol mo'i bye 
[\[228a.3\]]brag bsam gyis mi khyab pa'i sgra shin tu snyan par 'byin cing*/_lha'i me tog man+d+ha rwa ba dang*/_puN+DA rI ka dang*/_ut+pal la sogs pa'i me tog gi rnam pa sna tshogs pa dag gis sil ma gtor ba ni/_bskal pa chags pa'i dus kyi char gyi rgyun chen po bzhin du bsnyil bas/_mi dang mi ma yin 
[\[228a.4\]]pa'i 'gro ba rgya mtsho'i dbang po lnga'i spyod yul du sngon chad mthong ba dang*/_thos pa dang myang bar ma nus pa'i ngo mtshar gyi ltad mo tshar du dngar ba dag bskrun to/_/de nas brtsams te/_ji skad du/_nor dang 'dod pa thar ba chos/_/zhes pa ltar sde bzhi ste/_de yang chos ni gnas skabs su mngon 
[\[228a.5\]]par mtho ba dang*/_mthar thug nges par legs pa'i go 'phang thob par byed pa'i rgyu'o/_/nor ni rig byed mang du thos pa dang*/_sa gzhi dang rin po che la sogs pa sog pa dang bsrung bar bya ba'i rigs so/_/'dod pa ni lha dang mi'i dbang po'i yul du gyur pa'i 'dod pa'i longs spyod rnams so/_/
[\[228a.6\]]thar pa ni gtan gyi bde ba byang chub kyi snying po ste bsgrubs pa'i 'bras bu nyid du bshad do/_/dge ba ni ma chags pa dang*/_zhe sdang med pa dang*/_gti mug med pas kun nas bslangs pa'i las te/_de la dbye na lus ngag yid kyi spang ba bcu ste 'bras bu rdul med pa nyid du skyed par byed pa'i rgyu gang 
[\[228a.7\]]yin pa'o/_/mdor na 'khor ba dang mya ngan las 'das pa'i dpal 'byor gyi rgyu dang 'bras bu thams cad sde bzhi po 'dir ma 'dul ba med cing*/_phyi ma ni skye ba nas skye bar bde ba phun sum tshogs pa 'thob par byed pa'i rgyu'am lam kho na nyid do/_/des na ming don de dang ldan pa'i bstan srid zung 
[\[228b\]]
[\[228b.1\]]'brel gyi bgyi ba shin tu lci ba'i khur chen po yongs su bzhes par mdzad do/_/de la'ang legs par bshad pa rin po che'i gter las/_dam pa dpon du bskos gyur na/_/don grub pa dang bde skyid 'thob/_/nor bu rgyal mtshan rtser mchod na/_/yul phyogs dge zhes 'jig rten 
[\[228b.2\]]sgrogs/_/zhes gsungs pa ltar/_dge ba'i rtsa ba la yongs su sbyangs pa'i bsod nams kyi mthu chen po dang ldan pa de nyid mnga' 'bangs kyis mtshon pa'i bstan 'gro spyi'i bsod nams kyi nor bu brtsegs pa'i khri ga la bar bzhugs pa nas brtsams te/_'di ltar mdo las/_lus 
[\[228b.3\]]can rnams kyi las rnams ni/_/bskal pa brgyar yang chud mi za/_/tshogs shing dus la bab pa na/_/'bras bu smin pa nyid du 'gyur/_/zhes dang*/_rgyal po la gdams pa las/_skyes bu de ni gang dang gang 'gro yang*/_/las ni grib ma bzhin du rjes su 'brangs/_/zhes dang*/_
[\[228b.4\]]las kyi rnam par 'gyur ba'i mdo las/_ji ltar gang zag las 'di lta bur gyur pas sngar yang bde la/_phyis kyang bde bar 'gyur ba'i las gang yin zhe na/_gang zag su yang rung ste sbyin pa byin pa yang mang po dang rangs par byin/_bdag kyang yid dga' ste byin pas phyis kyang mi 'gyod pa'i 
[\[228b.5\]]gang zag de'i 'bras bu ni/_mir skyes na yang phyug po'i rigs su skye ste nor mang po spyod pa dang*/_mang po'i jo bor gyur nas/_blon po dang*/_grogs po dang*/_gnyen dang rigs gcig pa/_mang du bdog pa dang*/_bang mdzod thams cad gang zhing bde ba'i rigs su skye ste/_gang zag 
[\[228b.6\]]las 'di lta bu 'dus pas sngar yang bde/_phyis kyang bde bar 'gyur ro zhes dang*/_zung gi mdo las/_gang dag nga yi bstan pa la/_/sbyin pa skra tsam byin pa ni/_/bskal pa stong phrag brgyad cu ru/_/longs spyod che zhing nor yang mang*/_/zhes dang*/_mdo rgya cher rol pa las/_khyod 
[\[228b.7\]]kyis sngon chad dge las bsags pa dang*/_/yun ring dus kyi dge bas byung ba dang*/_/khyod kyis chos rnams kun gyi tshul sbyangs pas/_/de ring mchod pa rgya chen byung bar gyur/_/zhes 'byung ba ltar/_sdom brtson bla ma chen po skye dgu'i bdag por gyur pa gang gi legs byas kyi mthus/_
[\[229a\]]
[\[229a.1\]]dus de nyid nas brtsams te mnga' 'og tu 'khod pas mtshon te/_phyogs bcu'i 'dzin ma'i dkyil 'khor kun du che ba'i yon tan dang*/_rigs dang*/_stobs dang*/_dpung gi sde chen pos mngon par khengs pa dang ldan pa'i rgyal phran dang*/_blon po dang*/_mi dpon dang*/_
[\[229a.2\]]rdzong dpon dang*/_sde dpon dang*/_che btsan dang*/_'byor ldan gyi skye bo rnams te/_thams cad kyang legs bris kyi yul nas 'ongs pa lta bu'i gos bzang dang rgyan gyi rnam pa mang pos lus la sgeg par byas pa bgrang gi mi ldang ba rnams kyis lhags te/_rang rang gi mngon par rgyags 
[\[229a.3\]]pa thams cad chog shes ldan pa'i nor bzhin du btang nas/_gang gi zhabs stegs kyi khri mthon po rin thang che ba'i nor bu rin po che'i phra tshom mtshar du dngar bar bkod pa dag ni/_btso ma gser gyi pa tra ris 'khyug pas legs par bzung ba'i ngo mtshar mig gi dga' ston du gyur pa ga la ba de na/_
[\[229a.4\]]lus thams cad nas gus pa'i zhe sa dang bkur sti sngon du 'gro bas/_sdom brtson bla ma chen po'i thugs la ji ltar bzhed pa'i dge ba'i rtsa ba thams cad legs par grub nas/_deng gi dus su bod chen po'i ljongs kyi 'gro ba spyi'i bsod nams kyi khang pa brtsegs pa'i nang du bde bar byon 
[\[229a.5\]]pa'i dga' ston dang*/_gcig tu bstan srid zung 'brel gyi khri la mnga' gsol ba'i legs so'i gtang rag tu/_rang rang gi bdog pa'i dngos po gya nom pa dag stobs par byed do/_/de dag la yang snga na med pa'i gtam snyan gyi bka' stsal dang*/_gnang skyes kyi rnam pa mang po dag 
[\[229a.6\]]gis yid kyi re ba dag kyang tshim par byed do/_/gzhan yang bsod nams kyi mthu chen po des/_de tsam na rgyal po'i pho brang gi phyi nang thams cad dang*/_mnga' 'og tu gtogs pa'i yul ljongs dang*/_grong dang*/_grong khyer dang*/_grong rdal dang*/_tshong dus dang*/_pho brang dang*/_khang 
[\[229a.7\]]khyim thams cad kyang 'byor pa dang rgyas pa dang*/_bde zhing lo legs pa dang*/_mi dang skye bo'i tshogs chen po rnams kyang dga' gzhas kyi glu len pa dang*/_gar gyis rtsen pa'i ngo mtshar ci yar rgyas pa dang*/_nyen kor gyi kun dga' rwa ba dang*/_skyed mos tshal dang*/_me tog gi ldum 
[\[229b\]]
[\[229b.1\]]ra dang*/_shing ljon pa dang*/_tshang tshing 'khrigs pa'i nags tshal rnams kyang*/_rin po che mar ka ti dang*/_in+d+ra nI la dang*/_g.yu ljang gi kha dog la 'gran pa'i lo 'dab dang ldan pa'i dbyar skyes kyi phreng ba dag kyang*/_rtsa ba dang*/_sdong bu dang*/_lcug ma dang*/_lo ma dang*/_me tog dang*/_
[\[229b.2\]]'bras bu rnam pa sna tshogs pa dag kyang rang rang gi dus kyi ngo mtshar dang lang tsho ngom pa bzhin du nyams dga' bar byed do/_/yul phyogs de dang de dag tu ni gter dang*/_'bru'i tshogs dang*/_bza' ba dang*/_bca' ba dang*/_btung ba dang*/_bgo ba dang*/_rgyan dang*/_rta dang bzhon 
[\[229b.3\]]pa dang*/_gnag lug la sogs pa nye bar mkho ba rnams kyang yid bzhin du 'byor zhing rgyas par gyur to/_/gzhan yang rin po che gser dang*/_dngul dang*/_nor bu dang*/_mu tig dang*/_bai DUr+Ya dang*/_dung dang*/_man shel dang*/_byi ru la sogs pa lha dang mi'i dbyig gi rnam 
[\[229b.4\]]pa mang po yang yul phyogs de dang de dag tu 'phel bar gyur to/_/de ltar mtshungs pa med pa'i stobs dang*/_bsod nams kyi mthu chen pos je mthor gyur pa'i sdom brtson mi'i dbang phyug dam pa des ni/_bod chen ljongs kyi 'dzin ma'i dkyil 'khor rnam par yangs pa'i dkyil 'khor 
[\[229b.5\]]kun du 'khod pa'i skye dgu thams cad gzhal du med pa'i thugs rje dang phrin las 'dod dgu'i dpag bsam gyi ljon pa ltar rgyas par gyur pa'i grib ma snum po gcig gis yongs su khebs par byed cing ci bde bar skyong ba la/_rnam pa kun du brdzi ba mi mnga' zhing*/_gal te srid pa dang zhi 
[\[229b.6\]]ba'i dpal 'byor phun sum tshogs pa dang ldan par mthong ste/_de la ma bzod par sdang ba'i sems dang*/_gdug pa'i sems dang*/_drag shul gyi sems dang*/_bsam pa ngan pa dang*/_sbyor ba rtsub mor gshom pa'i skye 'gro mi srun pa 'ga' zhig yod pa rnams kyang*/_gang gi 
[\[229b.7\]]bsod nams kyi stobs dang*/_lhag pa'i bsam pa mi dman pa'i khang bzang yangs pa de na rtag tu bstan cing bsgrubs pa'i dbang gis 'bral ba med par bzhugs pa'i lha dang srung ma'i tshogs gzi brjid che ba/_mthu che ba/_rdzu 'phrul che ba/_stobs che ba/_ye shes kyi mig rdul 
[\[230a\]]
[\[230a.1\]]med cing dri ma dang bral ba mang po dag mchis te/_de dag la ji ltar mngon par 'dod pa'i don gang dang gang yin pa de dang de gsol zhing las su bsgo ba na/_'bad rtsol drag po la ma ltos par las ngan la 'dris shing brtsams par byed pa gang yin pa de dag gtan brlag tu 
[\[230a.2\]]song ba kun gyis mngon du gyur pa mang po dag kyang yod do/_/de lta bu'i lhag pa'i bsam pa dang bsod nams kyi mthu chen pos chab srid kyi tha gru rnam par yangs pa'i sa chen po chos bzhin du skyong ba la ni gnod pa dang sdo ba mi mnga' ba'i khar/_slar yang dzam+bu'i gling gi rgyal khab chen po bzhi'i 
[\[230a.3\]]ya gyal du gyur pa gnam gyi mthongs nas bskos pa'i shar phyogs gong ma rgyal po zhes bya ba/_sa'i steng na mtshungs pa'i zla thams cad dang bral ba'i stobs dang las dbang gi 'khor los sgyur ba chen po des/_bka' lung dzam+bu chu bo'i gser las bsgrubs pa'i cod paN dam pa bas kyang 
[\[230a.4\]]rab tu lci zhing rin thang che ba gang zhig_/deng gi sdom brtson bla ma chen po'i spyi bor bcings te/_deng nas brtsams te bod chen por gtogs pa'i sa gzhi'i dkyil 'khor chen po kun du 'khod pa'i skye 'gro mtha' dag dang*/_mi bdag spyi'i mes por dgos pa'i 'ja' sa dang gser dam 
[\[230a.5\]]chen po yang dang yang du stsal te/_shin tu brling bar byas pa'i sgo nas kyang mtshungs pa med pa'i stobs ldan gyi rgyal po'i go sa ru dbang bskur ba legs par thob bo/_/dus nam zhig na sdom brtson chen po 'dis bzhed pa'i gtso bo/_mkhan chen thams cad mkhyen pa chen po dpal ldan 
[\[230a.6\]]chos skyong bkra shis grags pa'i rgyal mtshan dpal bzang po de nyid dang*/_mkhyen rab kyi dbang phyug sangs rgyas ye shes pa ste/_bstan pa'i bdag po che chung gnyis ka ngor nas dbang po'i phyogs su chibs kyi kha lo bsgyur te/_rim gyis 'bri klung gser dang ldan pa 'bab pa'i rgyun phyogs 
[\[230a.7\]]nas brgyud de byon no/_/de dag gi lam bar rnams su 'khod pa'i dad ldan gyi 'gro ba rgya mtsho lta bu la rang rang gi blo dang 'tshams pa'i chos kyi bdud rtsi stsal bzhin pa nas lcags pho sprel lo'i rgyu skar tha skar gyis nya ba'i dkar po'i phyogs kyi dus tshes dge bar/_chos sde chen po lhun grub steng gi rgyal khab dang 
[\[230b\]]
[\[230b.1\]]khad nye ba'i nor 'dzin ma'i cha shas lha lung khug ces bya bar phebs so/_/der phebs pa na byams brtse'i dbang phyug sde dge bla ma chen po 'di nyid sku 'khor rnams kyis mtshon pa'i chibs bsu'i rim pa mang po dag gis byon nas bsu zhing*/_khyad par lhun grub steng gi gdan sa 'dir 'byon pa'i 
[\[230b.2\]]sta gon yang 'di ltar brtsams te/_de'ang chos kyi rje sa skya paN+Di tas/_khyod la bsu bas dpal du byed/_/brten pas blo gros mchog tu 'gyur/_/bsten na 'jigs pa med par mdzad/_/bsnyen bkur bgyis pa'ang bde ba 'byung*/_/zhes gsungs pa ltar rang gi dngos kyi bla ma bsu ba 
[\[230b.3\]]dang skyel mar byas pa'i 'bras bu ni mthar thug phyag zhabs 'khor los mtshan pa 'thob pa la sogs pa'i phan yon rjes su dran pa sdom brtson bla ma chen po de'i bka'i bkod pas ji ltar stsal ba de bzhin du/_sa phyogs 'di'i kho ra khor yug dang*/_yangs pa'i khyams dang*/_srang bar dang*/_
[\[230b.4\]]bzhi mdo dang sum mdo rnams su phyag dar gyi tshogs/_rdo ba dang*/_bong ba dang*/_gseg ma dang*/_gyo mo dang*/_sdong dum dang*/_so phag dang*/_mi gtsang ba'i 'dam dang ljan ljin gyi tshogs legs par bsal te/_dri zhim po dang tsan+dan gyi chus rdul gyi 'tshub ma med par chag chag legs 
[\[230b.5\]]par btab la/_de nas rin po che rnam pa bzhi'i kha dog la mngon par 'khu ba'i stegs bu dang*/_ba gam dang*/_rta babs dang*/_sgo dang*/_sgo khang dang*/_skar khung dang*/khyams kyi dkyil 'khor yongs su rdzogs pa'i gtsug lag khang dang*/_lha'i khang bzang dang*/_rgyal po'i pho 
[\[230b.6\]]brang dang*/_dge 'dun gyi gnas mal dang*/_sgrub pa'i khang pa dang*/_khang pa brtsegs pa dang*/_skyed tshal gyi do ra rnams su yid la mi 'bab pa med pa'i rgyan gyi bye brag mang pos legs par brgyan pa ni 'di lta ste/_rgya gar dang*/_bal po dang*/_kha che dang*/_stong 'khun gyi 
[\[230b.7\]]yul las 'ongs pa'i gos bzang dang*/_ras dar gyi bye brag kha dog dkar po dang*/_sngon po dang*/_ser po dang*/_dmar po dang*/_le brgan dang*/_sna tshogs spel ba dag gis rgyal mtshan dang*/_ba dan dang*/_bla re dang*/_yol ba dang*/_'phan gyi rnam pa dang*/_rin po che'i rnga 
[\[231a\]]
[\[231a.1\]]yab kyi rnam pa mang po dag bsgreng ba dang dpyangs pas kun nas mdzes par byas so/_/gzhan yang me tog gi phreng ba dang*/_gser gyi drwa ba dang*/_mu tig gi chun 'phyang dang*/_dril bu g.yer kha'i phreng ba dang*/_me shel dang*/_chu shel dang*/_zla ba rlung gis bskyod 
[\[231a.2\]]pa rnams kyis 'gro ba mang po'i snying la snga na med pa'i dga' ba rab tu ster bar byas so/_/gzhung lugs rab 'byams 'dzin cing smra ba'i mgrin pa rnam par yangs pa'i bla ma dang*/_dge slong gi dge 'dun rgya mtsho chen po'i rdul gyi grangs dang mnyam pas mdun nas bsu ba'i ser sbreng gi 
[\[231a.3\]]mtshar du dngar ba dag ni ngur smrig bla gos gsar pa'i tshon gyis sa dang nam mkha'i kha dog kyang bsgyur ba snyam byed pa rnams/_kha cig ni a ga ru dang*/_tu ruSh+ka dang*/_ha ri tsan+dan la sogs pa lhan cig skyes pa dang sbyar ba'i bdug spos kyi dud pa ni/_char ldan ma'i dus kyi sprin sngon 
[\[231a.4\]]yid du 'ong ba rab tu brtsegs pa la co 'dri ba lta bu'i phyogs kyi khor yug thams cad kyang tshul khrims dang ldan pa'i lus bzhin du byed do/_/la la ni srung ma rgya mtsho'i sde dpon chen po rdo rje gur gyi mgon po lcam dral lha brgyad dang*/_zhing skyong chen po bram ze'i gzugs can dang bcas 
[\[231a.5\]]pa'i 'cham sku chen po phal thog phyed gnyis tsam brgal ba bsnams te/_sgeg pa'i stang stabs mang po byed kyin bsu'o/_/'ga' zhig ni bkra shis dang dge legs thams cad kyi 'byung gnas su gyur pa'i rje btsun chen po nyid mi mthun pa'i phyogs thams cad las rnam par rgyal nas 
[\[231a.6\]]bskal pa mang por sku gsung thugs mi 'gyur rdo rje gsum gyi rang bzhin du brtan par bzhugs nas/_sems can gyi don la bskul ba'i tshigs su bcad pa thams cad/_chos kyi dung dang*/_gling bu dang*/_rnga bo che dang*/_sil snyan la sogs pa'i rol mo'i bye brag tha dad pa de dang de dag 
[\[231a.7\]]gi gdangs su bsgyur te 'bud pa dang 'khrol bar byed do/_/phal che ba dag ni brgya byin gyi tshon gyi kha dog dang*/_ston ka'i zla ba'i 'od dang*/_btso ma'i gser dang*/_gur gum dang*/_le brgan rtsi dang*/_ut+pa la dang*/_kar+Ni ka dang*/_ldong ros dang*/_mtshal dang*/_mthon 
[\[231b\]]
[\[231b.1\]]ka chen po dang*/_mar ka ti dang*/_rma bya'i lkog ma'i mdongs lta bu'i ras dang dar gyi khyad par rab tu mang po las byas pa'i gdugs dang*/_rgyal mtshan dang*/_ba dan dang*/_lda ldi dang*/_phye ma phur ma dang*/_'phan gyi rnam pa bgrang las 'das pa bsgreng ba rnams ni yid 'phrog 
[\[231b.2\]]rlung gi bgrod pa dal bus kyang cung zad bskyod pa dang bcas te mdun nas bsu bar byed/_de dag las gzhan pa'i rgyal po dang*/_rgyal phran dang*/_blon po dang*/_rig byed pa dang*/_khyim bdag dang*/_grong khyer gyi skye bo dang zho shas 'tsho ba rnams ni phyogs kyi dkyil 'khor kun du yongs 
[\[231b.3\]]su khyab par sa chen po'i rdul bzhin du lhags pa rnams kyis kyang mkhan chen thams cad mkhyen pa chen po'i zhal gyi dkyil 'khor mthong na don gyi snying po dam pas yongs su lci ba gang der/_mig gi dbang pos yang dang yang du mjal zhing*/_lag pa'i thal sbyar bcings pa spyi bo'i rgyan du bkod 
[\[231b.4\]]de/_phyag gi phreng ba grangs med pa brtsegs pas mngon par mchod pa dang*/_'di phyi bar do'i gnas skabs kun du ye shes kyi gzigs pa dam pas 'jug pa'i gsol ba 'debs pa la brel bar gyur to/_/der ma zad dus de nyid du rje btsun dam pa nyid 'byon pa'i mdun phyogs kyi nam mkha'i 
[\[231b.5\]]khams phal cher yang sprin gyi dum bu mchod rdzas kyi rnam pa can mang po ched du byas pa lta bus gtams pa'i khrod na/_kha dog lnga ldan gyi 'ja' tshon gsar pa'i rang bzhin yin pa la/_rnam pa ni lha'i rgyal mtshan dang*/_lha'i ba dan dang*/_lha'i 'phan dang*/_lha'i gos bzang srab la 
[\[231b.6\]]'jam pa dang 'dra ba dag kyang ched du dpyangs pa lta bur mchis pa 'gro ba mang po'i mthun snang du byung ngo*/_/tshul de la dpag na sde dge sa skyong bla ma chen po 'di'i sngon gyi dus nas bsags pa'i bsod nams kyi stobs dang*/_thugs bskyed rmad du byung ba'i legs byas kyi mthu chen pos/_
[\[231b.7\]]dkar po'i phyogs su mngon par dgyes pa'i lha dang srung ma'i tshogs bsam gyis mi khyab pa dag kyang sa skyong chen po rang gi mthun pa'i grogs su nye bar bkug nas mkhan chen thams cad mkhyen pa chen po nyid 'dir spyan 'dren pa dang bsu ba bya ba'i grogs su nam mkha'i mthongs la 
[\[232a\]]
[\[232a.1\]]lhags par gdon mi za'o/_/cis mngon na/_sngon dus ded dpon don kun grub pas rgya mtsho las yid bzhin gyi nor bu rnyed pa/_nag phyogs klu gdug pa can gyis phrag dog gis rgya mtshor dor ba na/_ded dpon snying stobs kyi mthu bri ba med pa des/_lha 
[\[232a.2\]]bdag gi rin po che stsol cig ces yang yang smras kyang des nor bu ma byin pa dang*/_da ni bdag gis rgya mtsho chen po yongs su bskam par ma gyur gyi bar du phyir dor la yid bzhin gyi nor bu de blang bar bya'o/_/blangs nas kyang sems can thams cad kyi dbul 'phongs kyi rgyun gcad par bya'o 
[\[232a.3\]]zhes dam bcas te rgya mtsho'i chu 'phyags par brtsams pa na/_lha'i dbang pos de'i lhag pa'i bsam pa rtogs nas las sna tshogs pa la chu snod byin cig ces bsgo ba na/_des kyang de ma thag tu chu 'phyags pa'i gzhong pa dag sprul te byin pas/_der bstan la dga' ba'i lha rnams kyang 
[\[232a.4\]]de'i grogs su lhags nas rgya mtsho bskam par brtsams pa na/_klu des kyang ded dpon mthu chen po dang ldan pa yin par shes nas skrag ste nor bu de byin pa lta bu'o/_/mdor na sdom brtson sde dge bla ma chen po zhes bya ba/_gang gi thugs rgyud kyi dad pa'i zhing sa gshin pa/_thugs bskyed 
[\[232a.5\]]kyi sa bon dge ba/_phan sems kyi so nam legs pa/_thabs mkhas kyi srung bas bsrungs pa/_snying stobs kyi drod gsher 'dzom pa/_smon lam gyi char chu zhod pa ste/_mthun pa'i rkyen thams cad tshogs pa'i dus 'dir/_sa bdag mchog gis mtshon pa'i sa stengs kyi skye 
[\[232a.6\]]'gro spyi'i bsod nams rnam par yangs pa'i dga' tshal dam pa de na/_skyabs gcig mtshungs pa med pa'i mkhan chen skye dgu'i dpag bsam chen po zhes bya ba/_byams pa'i rtsa ba brling ba/_snying rje'i sdong pa rgyas pa/_phan sems kyi yal ga brkyangs pa/_yon tan gyi me tog 
[\[232a.7\]]kha bye ba/_phrin las kyi lo 'dab rgyas pa/_phan bde'i grib ma 'gugs pa/_nyon mongs pa'i tsha gdung 'jil ba/_chos kyi sbyin chen 'gyed pa/_mos pa'i shing rta 'gengs pa/_thar pa'i 'bras bu ster bar byed pa'i bdag nyid chen po gang 'di deng gi dus mdo stod smad bar gsum gyi 
[\[232b\]]
[\[232b.1\]]skye 'gro spyi'i phan pa dang bde ba 'dzad pa med par 'byung ba'i gnas su gyur pa'i mgron gyi dam pa nyid du legs par spyan drangs so/_/de nas brtsams te sangs rgyas bcom ldan 'das kyi bstan pa rin po che la phrin las gzhal du med pas phan 'dogs pa dang*/_sems can dpag tu med pa 
[\[232b.2\]]gang de'i mkhyen pa dang*/_brtse ba dang*/_nus pa mchog gi ra ba yangs pa na chud par mdzad do/_/de lta bu'i skyabs gcig mtshungs pa med pa gang de mchog dman gyi 'gro ba spyi'i dpal du dka' ba med par thob pa de'ang rgyal po'am/_rgyal phran nam/_blon po'am/_pha ma 
[\[232b.3\]]'am/_mdza' bshes la sogs pa gzhan gang gi yang drin las byung ba ma yin gyi/_chos skyong ba'i bla ma chen po bsod nams kyi skal bar ldan pa 'di nyid kho na'i sku drin las byung bar shes par bya'o/_/des na tshul 'di kho na la bsams kyang skyes bu stobs dang ldan pa su zhig gis 
[\[232b.4\]]stong gsum gyi stong chen po'i 'jig rten gyi khams ma lus pa rin chen gser gyi bye mas bkang ste/_nyi ma re re zhing bcal yang gang gi sku drin gyi tshad dang nam yang mnyam par mi 'gyur ba ste/_de ci'i phyir zhe na/_tshe 'di'i 'dun ma tsam ma zad/_tshe rabs gtan gyi 'dun ma mya ngan las 
[\[232b.5\]]'das pa chen po'i phyogs su gzhol zhing 'bab par 'gyur ba'i lhag pa'i bsam pa rnam par dag pa las byung ba'i mthu nyid kyis so/_/gnyis pa skal bar ldan pas bstan pa dang 'gro la phan pa bsgrub pa'i khyad par la gsum ste/_zang zing gi sbyin pas bstan pa dang 'gro ba la phan pa 
[\[232b.6\]]bsgrub pa'i khyad par/_chos kyi sbyin pas bstan pa dang 'gro ba la phan pa bsgrub pa'i khyad par/_byams pa dang mi 'jigs pa'i sbyin pas bstan pa dang 'gro ba la phan pa bsgrub pa'i khyad par ro/_/dang po ni de ltar bsod nams kyi skal bar ldan pa'i skyes bu dam pa de la sngon gyi dge ba'i mthu dman 
[\[232b.7\]]pa min pa'i bag chags bzang po yongs su sad pa'i grogs kyis bskul ba'i rnam par rtog pa gnyis shig skyes par gyur to/_/de'ang 'di ltar/_'khor ba'i phun sum tshogs pa dag ni rtag cing brtan la mi 'gyur ba'i go 'phang lta bur yid la byed/_blo de la brten nas 'byor pa dang nus pa 
[\[233a\]]
[\[233a.1\]]yod bzhin du mchod pa 'bul ba dang sbyin pa gtong ba la sogs pa dge ba'i ched du chung ngu yang gtang bar mi nus pa dag yod de/_de dag ni skyes bu shin tu ma rabs kyi spyod par gyur pa/_tshe 'dir yang sog srung gi sdug bsngal che ba dang*/_skye ba gzhan du yang*/_
[\[233a.2\]]mdo sdud par/_ser sna can ni yi dwags gnas su skye bar 'gyur/_/gal te mir skye na yang dbul po nyid du 'gyur/_/zhes gsungs pa lta bu'i 'bras bu mi 'dod pa myong bar 'gyur ba'i las can zhig go_/yang ji skad du/_bsags pa kun mtha' 'dzad pa ste/_/mthon 
[\[233a.3\]]po'i mtha' ni dma' ba yin/_/'dus pa'i mtha' ni 'bral ba ste/_/'tsho ba'i mtha' ni 'chi ba yin/_/zhes gsungs pa ltar 'khor ba'i phun sum tshogs pa ni ji ltar bdog kyang mi rtag cing mi brtan la 'gyur ba snying po med pa dang*/_khyad par nor gyi 'byor pa ni/_rnga bo che'i mdo 
[\[233a.4\]]las/_nor ni dgra dang chom rkun sogs mang dang*/_/rgyal po me dang chu dang mdza' bshes dang*/_/nye du mi mdza' bgo skal spyod mang gis/_/sdig par spyod pa yis ni 'dzad par 'gyur/_/zhes dang*/_bshes spring las/_nges pa bdog mang ji ltar sdug bsngal ba/_/'dod pa 
[\[233a.5\]]chung rnams de lta ma lags te/_/klu mchog rnams la mgo bo ji snyed pa/_/de las byung ba'i sdug bsngal de snyed do/_/zhes gsungs pa ltar 'jigs pa dang gsod pa dang*/_sdug bsngal ba du ma'i 'byung gnas chen po ste/_tshul de la sems shing ji ltar nus pa'i sgo nas dkon 
[\[233a.6\]]mchog la mchod pa 'bul ba dang*/_slong ba la sbyin pa gtong ba la spro ba dag yod de/_de dag ni skyes bu dam pa'i khongs su 'gro ba/_tshe 'dir yang ser sna dang sog srung gi sdug bsngal med pa dang*/_skye ba gzhan du yang*/_sbyin pas longs spyod khrims kyis bde/_/zhes pa lta 
[\[233a.7\]]bu'i 'bras bu yid du 'ong ba 'thob par 'gyur ba'i las can zhig go_/de ltar yin pa yang gang gis shes na/_mang du smos pas ci zhig_/snying po dam pa blang du yod pa'i skabs 'dir 'bad pa brgya stong mang pos bsgrub par bya ba'i snying po ni mthar thug gi 'bras bu rnam pa thams cad 
[\[233b\]]
[\[233b.1\]]mkhyen pa rdzogs pa'i sangs rgyas bcom ldan 'das kyi go 'phang ste/_de nyid gang la brten nas mthar phyin par gyur pa'i sngon gyi skyes bu chen po ji snyed cig byon pa thams cad kyi bgrod pa gcig pa'i lam thams cad kyi dang por gyur pa ni sbyin pa'i pha rol du phyin pa nyid de/_skyes pa rabs 
[\[233b.2\]]kyi gleng gzhi'i mdo las/_bdag gis sangs rgyas byed pa'i chos/_/gang dang de ru btsal byas pa/_/steng dang 'og dang phyogs bcu dang*/_/chos kyi dbyings kyi bar du'o/_/de tshe btsal ba na ni mthong*/_/dang por sbyin pa'i pha rol phyin/_/sngon gyi skyes bu chen po yi/_/lam ni pha rol 
[\[233b.3\]]phyin rjes 'gro/_/'di ni re zhig khyod kyis kyang*/_/brtan por byas nas bzung bar gyis/_/gal te byang chub thob 'dod na/_/sbyin pa'i pha rol phyin par gyis/_/zhes gsungs shing gnas skabs thams cad du yang snying pos rnam par dben pa'i nor las snying po dam pa blangs par 
[\[233b.4\]]'gyur ba dang*/_mdza' bshes dang*/_nye du dang*/_dgra dang chom rkun la sogs pas gtse bar mi 'gyur ba dang*/_mngon par 'dod pa dang ser sna'i nyon mongs pa rnams kyis bdag zil gyis gnon par mi 'gyur ba dang*/_sog srung la sogs pa 'khor ba'i sdug bsngal gyi lam 
[\[233b.5\]]las 'da' bar byed pa'i bzhon pa bde ba nyid du 'gyur ba dang*/_yon tan gyi tshogs dang grags pa dkar po yang rnam par 'phel bar 'gyur ba dang*/_skye ba nas skye bar longs spyod 'dzad pa med pa'i gter la spyod pa'i rgyur 'gyur ba dang*/_mtho ris kyi yon tan bdun dang ldan par 
[\[233b.6\]]'gyur ba dang*/_dbang phyug phun sum tshogs pa thob par 'gyur ba ste/_ko sa la'i skyes pa'i rabs las/_sbyin pa zhes bya gter chen rjes 'gro rkun po la sogs thun mong min/_/sbyin pa 'dod dang ser sna'i skyon gyis rdul can sems ni sbyong bar byed/_/sbyin pas 'khor ba'i 
[\[233b.7\]]lam bgrod ngal ba med pa bzhon pa bde ba yin/_/sbyin pas bde ba mang po 'grub cing grogs po bzang po'i mchog yin no/_/'byor pa phun sum tshogs pa'am bka' lung yon tan nam/_/sum cu rtsa gsum pho brang gnas sam gzugs bzang yon tan nam/_/gang zhig 'dod pa de dag 
[\[234a\]]
[\[234a.1\]]thams cad sbyin pas thob par 'gyur/_/de ltar nges don gtan la phab na sbyin pa sus mi byed/_/sbyin pas nor gyi snying po len par gsungs/_/sbyin pa dbang phyug rnams kyi rgyu zhes gsungs/_/sbyin pa dpal ldan skye bo mchog gi tshul/_/shes rab chung ngus rdul tsam 
[\[234a.2\]]sbyin mi nus/_/zhes dang*/_khang bu brtsegs pa'i mdo las/_kun dga' bo 'di ltar/_de bzhin gshegs pa'i chos kyi dbyings ni shin tu rab tu gnas pa yin no/_/de shin tu rab tu gnas pa'i phyir thal mo sbyar ba yang chud za bar mi 'gyur na/_sbyin pa la sogs pa byed pa lta smos 
[\[234a.3\]]kyang ci dgos zhes dang*/_chags pa med pa'i sems kyis ser sna'i dgra bo zil gyis mnan nas sbyin pa legs par byin pa'i mi de ni 'jig rten na dpa' bo thams cad kyi nang nas kyang ches dpa' bo nyid yin te/_ched du brjod pa'i tshoms las/_'di na lan brgyar g.yul bzlog dpa' bo 
[\[234a.4\]]bas/_/ser sna dgrar gyur zil gyis mnan nas su/_/gang zhig chags med sems kyis sbyin byed pa/_/de dag ches dpa' yin par nges gsungs so/_/zhes so/_/sbyin pa gtong bas longs spyod re zhig zad pa ltar snang yang zad pa'i mchog yin pa'i phyir 'jig rten 'di dang phyi mar 
[\[234a.5\]]bcas par shin tu yang 'phel ba'i thabs bla na med pa yin te/_rnga bo che'i mdor yang*/_rang dang rang gi longs spyod dag la yang*/_/spyod par byed pa skyes bu rnams kyi nor/_/spyad pa nyid na gnod pa gzhan gyis kyang*/_/zad par mi 'gyur shes bya dam chos phyir/_/'dir zad byas 
[\[234a.6\]]mchog pha rol zad mi 'gyur/_/'jig rten 'dir 'phel 'jig rten pha rol du/_/zad par mi 'gyur kha dog mthur bcas byed/_/ces so/_/de lta bu'i phan yon gyi zang zing gi sbyin pa de la dbye na gtong ba dang*/_gtong ba chen po dang*/_shin tu gtong ba chen po dang gsum du 'gyur 
[\[234a.7\]]te/_chos yang dag par sdud pa'i mdo las/_byang chub sems dpa' rnams kyi gtong ba rnam pa gsum ste/_gtong ba dang*/_gtong ba chen po dang*/_shin tu gtong ba'o/_/de la gtong ba gang zhe na/_bza' ba dang*/_btung ba dang*/_bzhon pa dang*/_gos dang*/_mar me 
[\[234b\]]
[\[234b.1\]]dang*/_spos dang*/_rgyan la sogs pa gang sems can rnams la phan par 'gyur ba ma gtogs pa mi sbyin pa gang yin pa de ni gtong ba'o/_/gtong ba chen po 'di lta ste/_chung ma dang*/_bu dang*/bu mo dang*/_yid du 'ong ba'i bran dang*/_khyim dang*/_rgyal srid rnams yongs su gtong 
[\[234b.2\]]ba ni gtong ba chen po'o/_/shin tu gtong ba gang zhe na/_lag pa dang*/_rkang pa dang*/_rna ba dang*/_sna dang*/_sha dang*/rus pa dang*/_pags pa dang*/_mig dang*/_lce dang*/_mgo rus dang*/_rkang la sogs pa gtong ba ste/_'di ni byang chub sems dpa'i shin tu gtong ba 
[\[234b.3\]]zhes bya'o zhes gtong ba rnam pa gsum du gsungs pa las/_'dir dang po dang 'brel bar bsags pa'i dngos po thams cad mchod sbyin gyi ched du btang ba'i skabs te/_de la nang gses kyis sbyin par bya ba'i rdzas kyang ma dag pa'i sbyin pa spangs nas sbyin du rung ba'i dngos po 
[\[234b.4\]]rnams sbyin par byin pa'i rnam par smin pa so sor bshad pa yang*/_pha rol tu phyin pa lnga bstan pa'i mdo las/kha zas sbyin par byin na ni/_/de ni tshe dang kha dog dang*/_/stobs dang bde ba lnga pa spobs/_/shes rab can gyi sbyin pa yin/_/kha zas sbyin pas dga' ba dang*/_/tshe ring 
[\[234b.5\]]stobs ldan bde skyid 'gyur/_/skom byin pas ni mkhas pa de/_/kun du 'bar zhing rab 'bar ba/_/yi dwags nyam ngar mi skye la/_/skom pa'i gnod pa 'byung mi 'gyur/_/gos sbyin shin tu dpal dang ldan/_/rtag tu rigs ldan gzugs bzang zhing*/_/mi de ngo tsha shes par 'gyur/_/
[\[234b.6\]]zhes dang*/_sbyin pa'i legs pa'i mdo las/_bcom ldan 'das kyis dge slong rnams la bka' stsal pa/_dge slong dag mkhas pa rnams kyis rnam pa sum cu rtsa bdun sbyin par byin no/_/sum cu rtsa bdun gang zhe na/_ser sna rnam par spang ba'i phyir dad pas sbyin pa byin no/_/dus 
[\[234b.7\]]su sbyin pa byin no/_/de bzhin gshegs pas gnang ba'i rung ba dngos po gsum yongs su dag pas sbyin pa byin no/_/sems kyi 'khrug pa'i skyon thams cad spang ba'i phyir bsti stang du byas te sbyin pa byin no/_/snying po med pa'i lus las snying po blang ba'i phyir rang gi lag nas sbyin pa byin no/_/
[\[235a\]]
[\[235a.1\]]gzhan la mi gnod par sbyin pa byin na rnam par smin pa gtong ba chen po rab tu thob par 'gyur ro/_/kha dog phun sum tshogs pa sbyin par byin na rnam par smin pa kha dog mdzes pa rab tu thob par 'gyur ro/_/spos phun sum tshogs pa sbyin par byin na rnam par 
[\[235a.2\]]smin pa grags pa'i spos rab tu thob par 'gyur ro/_/ro bro ba phun sum tshogs pa sbyin par byin na ro bro ba'i mchog gi dpe byad bzang po rab tu thob par 'gyur ro/_/gya nom pa sbyin par byin na rnam par smin pa longs spyod kyi nom pa rab tu thob par 'gyur ro/_/rgya chen po sbyin par byin na 
[\[235a.3\]]rnam par smin pa longs spyod rgya chen po rab tu thob par 'gyur ro/_/bza' ba sbyin par byin na rnam par smin pa skye ba thams cad du bkres pa rnam par gcod pa rab tu thob par 'gyur ro/_/btung ba sbyin par byin na rnam par smin pa skye ba thams cad du skom pa rnam par gcod pa rab tu 
[\[235a.4\]]thob par 'gyur ro/_/gos sbyin par byin na rnam par smin pa gos kyi longs spyod sna tshogs pa rab tu thob par 'gyur ro/_/gnas sbyin par byin na rnam par smin pa pu shu dang*/_khang pa brtsegs pa dang*/_khyim dang*/_khang pa dang*/_gzhal med khang dang*/_skyed shing gi rwa ba dang*/_
[\[235a.5\]]kun dga' rwa ba dang*/_yul rab tu thob par 'gyur ro/_/mal cha sbyin par byin na rnam par smin pa rigs mthon po rab tu thob par 'gyur ro/_/bzhon pa sbyin par byin na rnam par smin pa rdzu 'phrul gyi rkang pa bzhi rab tu thob par 'gyur ro/_/sman sbyin par byin na rnam par smin pa rga shi med cing 
[\[235a.6\]]mya ngan dang kun nas nyon mongs pa 'gog pa'i mya ngan las 'das pa rab tu thob par 'gyur ro/_/chos sbyin par byin na rnam par smin pa skye ba dran pa rab tu thob par 'gyur ro/_/me tog sbyin par byin na rnam par smin pa byang chub kyi yan lag gi me tog rab tu thob par 'gyur ro/_/phreng ba sbyin par 
[\[235a.7\]]byin na rnam par smin pa 'dod chags dang*/_zhe sdang dang*/_gti mug gi dri ma rnam par dag pa rab tu thob par 'gyur ro/_/bdug pa sbyin par byin na rnam par smin pa nyon mongs pa'i dri nga ba thams cad med pa rab tu thob par 'gyur ro/_/gdugs sbyin par byin na rnam par smin pa chos la dbang thob 
[\[235b\]]
[\[235b.1\]]pa rab tu 'gyur ro/_/dril bu sbyin par byin na rnam par smin pa sgra dbyangs yid du 'ong ba rab tu thob par 'gyur ro/_/sil snyan sbyin par byin na rnam par smin pa tshangs pa'i sgra dbyangs rab tu thob par 'gyur ro/_/mar me sbyin par byin na rnam par smin pa lha'i mig sgrib pa med cing rnam par dag pa 
[\[235b.2\]]rab tu thob par 'gyur ro/_/dar sbyin par byin na rnam par smin pa lha dang mi'i nang na rnam par grol ba'i dar gyis bcings pa rab tu thob par 'gyur ro/_/de bzhin gshegs pa'i mchod rten nam/_de bzhin gshegs pa'i sku gzugs la 'bru mar dri zhim po phul lam spos kyi khrus chu dbul 
[\[235b.3\]]ba phul na rnam par smin pa skyes bu chen po'i mtshan sum cu rtsa gnyis dang dpe byad bzang po brgyad cu rab tu thob par 'gyur ro/_/khrus kyi yo byad sbyin par byin na rnam par smin pa skye ba thams cad du nad nyung ba dang rigs mchog tu skye zhing kun du mdzes pa rab tu thob par 'gyur ro/_/snying 
[\[235b.4\]]po lnga sbyin par byin na rnam par smin pa skye ba thams cad du mthu che zhing spro ba chen po mi thul ba rab tu thob par 'gyur ro/_/byams pa la gnas te sbyin par byin na rnam par smin pa gnod sems med pa rab tu thob par 'gyur ro/_/snying rje la gnas te sbyin par byin na rnam par smin pa 'tshe ba med 
[\[235b.5\]]pa rab tu thob par 'gyur ro/_/dga' ba la gnas te sbyin par byin na rnam par smin pa mi 'jigs pa sbyin pa rab tu thob par 'gyur ro/_/btang snyoms la gnas te sbyin par byin na rnam par smin pa mi dga' ba spong ba rab tu thob par 'gyur ro/_/rnam pa sna tshogs kyi sbyin par byin na rnam par 
[\[235b.6\]]smin pa longs spyod sna tshogs rab tu thob par 'gyur ro/_/lan la mi re ba la gnas te sbyin par byin na rnam par smin pa bla na med pa yang dag par rdzogs pa'i byang chub thob par 'gyur ro zhes bya ba la sogs pa zang zing gi sbyin pa tshul bzhin du byin pa'i phan yon mang po dri ma med pa'i lung gi 
[\[235b.7\]]tshogs kyis legs par gdams pa'i yi ge dam pa'i rnga chen brdung ba ni ci yang thos so/_/thos nas kyang slar yang 'di ltar thugs la sems par byed de/_rje ngor chen rdo rje 'chang gis/_da lta'i bde sdug 'byor rgud 'du 'bral rnams/_/sngon bsags las kyi rjes su 'brang ba'i 
[\[236a\]]
[\[236a.1\]]phyir/_/las 'bras bslu med don la ma rmongs pas/_/blang dor tshul bzhin spyod dang shes ldan dag_/ces gsungs pa ltar/_bdag gi sngon gyi skye bar sbyin pa ma nyung tsam zhig btang ba'i mthus/_da lta ni kun gyi 'gran pa'i zla thams cad dang bral ba'i stobs 
[\[236a.2\]]dang*/_dpal dang 'byor pa phun sum tshogs pa 'di lta bu zhig thob par gyur pa 'di dag go_/'on te 'di dag gi rang bzhin la ji ltar dpyad kyang 'khor ba'i phun sum tshogs pa zhes pa mi rtag pa'i mtha' can gang rung zhig las ma 'das pa'i phyir/_nam zhig na/_ston ka'i sprin gyi 
[\[236a.3\]]'du 'god ltar mi brtan cing g.yo ba'i rang bzhin can yin pa dang*/_tshwa chu ltar ji tsam spyad kyang ngoms pa'i mtha' mthong ba med pa'i rang bzhin can yin pa dang*/_chu'i chu bur ltar snying pos rnam par dben pa'i rang bzhin can yin pa'i phyir/_yid brtan du rung ba ni cung zad kyang ma 
[\[236a.4\]]mchis so/_/'on kyang snying po med pa las kyang sbyin pa gtong ba la sogs pa'i sgo nas/_bla na med pa'i byang chub kyi snying po len pa la shin tu mkhas pa ni sngon gyi skyes bu chen po thabs la mkhas pa rnams so/_/de bas na kho bo cag kyang sngon gyi skyes bu dam pa byang chub sems dpa' 
[\[236a.5\]]sems dpa' chen po rnams kyis ji ltar bla na med pa'i byang chub kyi spyod pa rgya chen po spyad pa'i lam gang yin pa de'i rjes su zhugs la/_ser sna med pa'i gtong ba la rab tu dpa' bar grags pa'i rnga bo che ni brdung bar bgyi'o/_/lan dang rnam par smin pa re ba med pa'i sbyin pa dam pa'i sgo brgya 
[\[236a.6\]]phrag gcig ni dbye bar bgyi'o/_/gtong phod dman pa min pa'i lag pa ni brkyang bar bgyi'o/_/'gro ba thams cad ni mchod pa dang sbyin pa'i zhing du dgod par bgyi'o zhes snyam du rtse gcig pas dgongs te/_zang zing gi 'byor pa phal che ba dag dge ba'i rtsa ba bsgrub pa'i ched du tshul 
[\[236a.7\]]bzhin du gtong ba la mi spro ba med pa'i snying stobs kyi chu gter rab tu 'phel bar gyur to/_/de'ang gang du gtong bar bya ba'i zhing du gyur pa ni/_dbu ma bshes pa'i spring yig las/_longs spyod g.yo ba snying po med mthong nas/_/dge slong bram ze bkren dang bshes rnams la/_/sbyin 
[\[236b\]]
[\[236b.1\]]pa tshul bzhin stsal bgyi pha rol du/_/sbyin las gzhan pa'i gnyen mchog ma mchis so/_/zhes bshad pa ltar/_sbyin pa'i zhing ngam mchod pa'i zhing ngam yon gyi zhing dam par gyur pa ni/_dam pa'i chos smra ba dang*/_dge slong dang bram ze la sogs pa dang*/_phan 'dogs pa'i zhing 
[\[236b.2\]]du gyur pa ni bkren pa dang nad pa la sogs pa dang*/_re ba'i zhing du gyur pa ni mdza' bshes la sogs pa rnams su gsungs pa las/_'dir sdom brtson skye dgu'i bdag po 'di nyid ni/_spyir dzam+bu'i gling gi byang phyogs kha ba can gyi ljongs su bzhugs so 'tshal gyi sangs rgyas bcom 
[\[236b.3\]]ldan 'das kyi bstan pa rin po che mtha' dag dang*/_de nyid yun du gnas par byed pa'i rtsa lag bstan pa 'dzin pa'i gang zag rgya mtsho chen po'i rdul gyi grangs dang mnyam pa ji snyed cig bzhugs pa thams cad kyi nyer 'tsho'i gzhir gyur pa'i bstan pa'i sbyin bdag chen po nyid du legs 
[\[236b.4\]]par grags shing grub pa'i tshul phal che ba ni gong du smos pa las shes par 'gyur zhing*/_de dag tsam du ma zad skabs 'di dang 'og tu 'chad par 'gyur ba rnams su yang rgyas par 'byung ste/_ci'i phyir na/_gna'i dus nas dar ba'i dpya dang gzhan gyis phul ba dang*/_tshong zong 
[\[236b.5\]]gis bsgrubs pa la sogs pa bdog pa'i dngos po thams cad kyang mthar dkon mchog la mchod pa 'bul ba dang*/_gtsug lag khang brtsigs pa dang*/_de bzhin gshegs pa sras dang slob mar bcas pa'i sku dang gsung dang thugs kyi rten bzhengs pa la sogs pa'i rgyur gtong ba dang*/_
[\[236b.6\]]khyad par chos kyi sbyin pa rgyun mi chad pa'i 'phrul gyi sgo chen po 'di phye ba'i rgyur gtong ba'i tshul rgyas pa ni 'og tu 'chad par 'gyur ba ltar dang*/_bye brag tu bod chen po'i ljongs na sdom brtson bla ma 'di nyid kyi yab mes gong mar gyur pa bstan pa la lhag pa'i bsam pa mchog tu dkar ba 
[\[236b.7\]]rnams kyi sku ring nas gsang sngags gsar rnying bon gsum gyi grub pa'i mtha' phyogs ris med pa'i dbu 'phang bla ma nas bla mar 'degs pa'i 'dzin skyong dang zhabs tog yang dag pa mdzad cing*/_de dag gi nang nas kyang mchog gam/_gtso bo'am/_phul lam/_gtsug gi nor 
[\[237a\]]
[\[237a.1\]]bu bzhin du gces par bzung ba ni 'dzam gling bstan pa'i bdag po dpal sa skya pa'i lugs bzang dri ma med pa 'di nyid dang*/_rgyal ba nyi ma'i gnyen gyi rgyal tshab chen po rdo rje 'chang kun dga' bzang po pa'i bstan pa rtsod pa kun gyi phyogs las rnam par rgyal ba'i 
[\[237a.2\]]rgyal mtshan dam pa 'di gnyis gang gi snying stobs kyi phrag pa rab tu brtan pa'i rtse na bzung ngo*/_/ji ltar bzung ba de dag kyang bskal pa nas bskal pa'i phreng bar brtan par byed pa'i cho ga rmad du byung ba ni mkhas pa'i phrin las rnam pa gsum ste/_de dag la shin tu dbang 'byor pa'i bstan 
[\[237a.3\]]'dzin gyi skyes bu chen po/_sa gsum gyi khongs nas grags pa'i zla 'od rnam par gsal ba mang po spyan drangs te/_bstan pa'i rgyun chen po mi nub par btsugs so/_/des na gong ma de dag gi bstan pa la dam pa'i bya ba ji ltar byas pa de bzhin du/_deng gi dus kyi sdom brtson skye dgu'i 
[\[237a.4\]]bdag po 'dis kyang gong ma de dag gi phrin las dang*/_rnam par dkar ba'i legs byas kyi sdong po chen po rma med pa nyid du bzung nas/_de bzhin gshegs pa dgra bcom pa yang dag par rdzogs pa'i sangs rgyas bcom ldan 'das kyi bdag rkyen las byung ba'i bstan pa rin po che 'di 
[\[237a.5\]]nyid 'jig rten gyi khams na yun du 'tsho zhing gzhes pa'i thabs kyi rnam pa mang po mngon par 'du bgyi ba dang*/_de nyid legs par gnas pa la brten nas yangs pa'i rgyal khams kun du bde legs rgya chen po 'byung bar 'gyur ba'i lhag pa'i bsam pas kun nas bslangs te/_gtong phod 
[\[237a.6\]]chen po'i phyag gi dpag bsam gyi yal ga rnam par brkyangs te/_bla ma dang dkon mchog la mchod pa 'bul ba dang*/_'phags pa'i dge 'dun la bsnyen bkur bgyis pa la sogs pa'i gtam rags pa tsam brjod pa ni 'di lta ste/_bgrang ba las 'das pa'i bskal pa rnams su bsags 
[\[237a.7\]]pa'i legs byas rgya mtsho lta bus kyang shin tu 'grub par dka' ba nyid ni rnam pa thams cad mkhyen pa'i ye shes mchog ste/_de'i go 'phang nyid kyang dka' tshegs chen po la ma ltos par bde blag tu brnyes par 'dod pa'i slob ma blo dang ldan pa dag gis/_mchod pa gzhan thams cad 
[\[237b\]]
[\[237b.1\]]spangs te/_rang nyid la dus gsum gyi sangs rgyas thams cad kyi mdzad pa bla na med pa thams cad mdzad pa'i dpal ldan bla ma mchog gi rdo rje slob dpon chen po gang yin pa de nyid do/_/de ni rnam pa thams cad du bcom ldan 'das rdo rje sems dpa' lta bur bltas la/_shin tu 
[\[237b.2\]]gtong bar dka' ba dang dkon pa dang*/_khyad par can du gyur pa'i yo byad gang dang gang yin pa de dang des mngon par mchod cing*/_mnyes par 'gyur ba'i thabs su ci 'gyur byed pa de ni 'khor ba'i sdug bsngal mtha' can du byed pa'i skyes bu dam pa ste/_ji skad du/_mchod pa 
[\[237b.3\]]thams cad yongs spangs nas/_/bla mar mchod pa yang dag brtsam/_/de mnyes pas ni kun mkhyen pa'i/_/ye shes mchog ni thob par 'gyur/_/bla med mdzad pa'i slob dpon ni/_/rdo rje sems dpa' rab mchod na/_/de yis bsod nams ma byas shing*/_/dka' thub ma 
[\[237b.4\]]bsten ci zhig yod/_/ces bya ba dang*/_rim pa lnga pa las kyang*/_de nyid mi zad 'dod pa yis/_/shin tu dga' ba gang dang gang*/_/shin tu khyad par can de de/_/de dang de ni bla mar byin/_/slob dpon gyis ni sdig pa 'phrog_/slob dpon gyis ni 'jigs pa sel/_/slob dpon 
[\[237b.5\]]gyis ni sdug bsngal gyi/_/rgya mtsho'i mching las pha rol sgrol/_/zhes bya ba dang*/_rdo rje snying po rgyan gyi rgyud las/_blo ldan rdo rje slob ma yis/_/ci ste bde ba kun 'dod na/_/dad mos sems kyis dbul bar bya/_/yid la gang bsams ma phul lam/_/khas blangs de ni ma phul na/_/
[\[237b.6\]]yi dwags dmyal ba rnam gnyis su/_/nges par skye ste brlag par 'gyur/_/zhes dang*/_dpal yang dag par sbyor ba'i rgyud las kyang*/_gang dang gang gis sdug pa'i rdzas/_/re ba med pa'i sems kyis ni/_/de dang de ni bla mar dbul/_/zhes bya ba dang*/_rdo rje phreng ba las/_gser dang 
[\[237b.7\]]do shal gos dang ni/_/rin chen sna tshogs yon tan mchog_/bran dang las byed grangs med dang*/_/dad cing gus pa la sogs kyi/_/chags pa bral ba'i sems kyis ni/_/rab tu 'bad pas mnyes par bya/_/ji ltar bzhed pa ston pa la/_/rnyed par dka' ba'i dngos rnams kyis/_/sngags 
[\[238a\]]
[\[238a.1\]]kyi don ston bla ma ni/_/dgongs pa yongs su bskang bar bya/_/zhes bya ba dang*/_gshin rje'i gshed dmar po'i rgyud las/_de nas bla mar yon dbul ba/_/'di na rab tu bshad par bya/_/bdag nyid zhi ba nyid dang ni/_/las kun 'grub pa'i phyir du yang*/_/phongs pa med 
[\[238a.2\]]par dbul bya ste/_/bdag nyid dngul gyi rna rgyan dang*/_/gser dang nor bu mA la dang*/_/de bzhin bu dang chung ma dang*/_/skyed byed ma dang sring mo dang*/_/rnam pa sna tshogs na bza' nyid/_/gdugs dang rnga yab mdzes pa dang*/_/khang pa khri dang dri bzang dang*/_/de bzhin glu dang rol mo nyid/_/ral 
[\[238a.3\]]gri dang ni rgyan nyid kyang*/_/bla mar rab dbul brtul zhugs can/_/zhes bya ba dang*/_bla ma lnga bcu pa las kyang*/_bla ma la ni gus bcas yon/_/rjes su mthun par sbyin par bya/_/des ni rims sogs gnod pa rnams/_/phyir zhing 'byung bar mi 'gyur ro/_/rang gi dam tshig slob dpon ni/_/
[\[238a.4\]]sbyin dka' bu dang chung ma dang*/_/rang srog gis kyang bsten bya na/_/longs spyod g.yo ba smos ci dgos/_/gang phyir bskal pa bye ba ni/_/grangs med par yang rnyed dka' ba'i/_/sangs rgyas nyid kyang brtson ldan la/_/tshe 'di nyid la ster bar byed/_/rtag tu rang gi dam tshig bsrung*/_/rtag tu de 
[\[238a.5\]]bzhin gshegs pa mchod/_/rtag tu bla ma la yang dbul/_/'di ni sangs rgyas kun dang 'dra/_/mi zad de nyid 'dod pa yis/_/cung zad yid 'ong gang dang gang*/_/shin tu khyad par gyur pa nyid/_/de dang de ni bla ma sbyin/_/de byin sangs rgyas thams cad la/_/rtag tu byin pa nyid du 'gyur/_/de 
[\[238a.6\]]byin bsod nams tshogs yin te/_/tshogs las dngos grub mchog tu 'gyur/_/zhes bya ba la sogs pa rgyud sde rin po che rnams nas brjod bya'i gtso bo ltar bstan cing*/_skal bar ldan pa'i gang zag rnams la rjes su gdams pa rnams gang gi thugs nyams su bstar nas/_'dir mkhan 
[\[238a.7\]]chen thams cad mkhyen pa dpal ldan chos skyong bkra shis grags pa'i rgyal mtshan dpal bzang po zhes bya ba/_lha dang bcas pa'i skye dgu ma lus pa'i thor tshugs rnam par spra ba'i rgyan du bzhugs pa la phyogs res thob shor du 'gyur ba'i skabs ci zhig_/'on kyang sngon gyi smon lam bzang 
[\[238b\]]
[\[238b.1\]]po'i grogs po mdza' gcugs dam pa de ni sus kyang bslu ru med pa chos nyid de/_de'ang 'di ltar/_rje btsun chen po de nyid ni sdom brtson skye dgu'i bdag po 'di dang skye ba nas skye bar mchod yul dang sbyin bdag gi tshul lam/_slob dpon dang slob ma'i tshul gyis nyi zla zung 'brel bzhin du 
[\[238b.2\]]mi 'bral bar byang chub spyod pa'i smon lam gyi khyad par ni don yod zhags pa lta bus legs par sbrel bar brten/_deng gi dus su'ang ljongs 'di'i skye 'gro spyi'i bsod nams kyi zhing du spyan 'dren ji ltar gsol ba bzhin du legs par zhugs pa'i dga' ston gyi 'bul ba stob pa'i phyir 
[\[238b.3\]]rje btsun dam pa nyid la skabs dbye ba'i ched du/_mi bdag chen po'i zhal las 'di skad du mchid pa thos te/_rje btsun dmigs pa med pa'i thugs rje'i bdag nyid can ni/_khams gsum gyi 'gro ba ma lus pa'i dpal dam par gyur pa'i chos kyi rgyal po/_chos kyi dbang phyug_/
[\[238b.4\]]chos kyi 'byung gnas/_chos kyi sgron me chen po nyid du bzhugs bzhin pa nas/_gus ldan kho bo cag gi lhag bsam gyi rdzing bu'i nang nas byung ba'i spyan 'dren par gsol ba 'debs pa'i tshig gi pad+ma dkar po'i phreng ba nan ltar brgyus pa'i tshul la thugs brtse bas rjes su dgongs te/_
[\[238b.5\]]bshul ring lam gyi ngal ba du ma khyad du bsad/_snying rje chen po'i shing rta'i 'khrul 'khor ni legs par bskor/_deng gi dus na bdag cag ltos dang bcas pa'i bsod nams kyi nam mkha' yangs pa'i rgyan du legs par byon pa'i bka' drin gyi phung po 'di ko gal te gzugs can nyid 
[\[238b.6\]]du byar btub na/_stong gsum gyi stong chen po'i mi mjed 'jig rten khams kyi snod kyang yangs po ma yin pa'i grags pa byung du dogs pa ci ste mi mchi/_des na de lta bu'i sku drin gyi phung po rdzogs par 'tshob par byed pa'i nus pa de ni 'jig rten kun gyi mes po gser mngal can gyis kyang 
[\[238b.7\]]gsob par bzod pa'i mthu ni shin tu yang phra na/_gzhan gyis lta ga la zhig_/'on te lhag pa'i bsam pa nyid gtso bor bzung ba'i legs 'bul nyung zad cig stob par 'tshal te/_sang dge 'dun gyi kun dga' rwa ba chen por zhabs kyis bcags par gsol ba 'debs kyin mchi 
[\[239a\]]
[\[239a.1\]]na/_ci gnang zhes bya ba'i ngag gis skabs dbye ba na/_mkhan po chen po thams cad mkhyen pa nas kyang*/_de ltar du bgyir rung bar bka'i gnang ba byin no/_/de tsam na dpal mi'i bdag po mchog gi 'khor rnams dang dge slong 'ga' zhig la 'di ltar 
[\[239a.2\]]bsgo ste/_mi ring bar dge 'dun gyi gtsug lag khang chen po'i phyi dang nang gi khyams kyi dkyil 'khor yangs pa thams cad du rdo ba dang*/_gseg ma dang*/_gyo mo dang*/_bong ba dang*/_phyag dar gyi tshogs thams cad legs par bsal te/_tsan+dan gyi chu dang*/_dri bzang po'i chu 
[\[239a.3\]]dang*/_spos kyi chu dag gis chag chag legs par thob cig_/der ma zad rgyan gyi bye brag ji snyed pa dag kyang mdzes shing yid du 'ong bar bre zhig ces bsgo'o/_/de rnams kyang mi bdag chen po'i ltar mnyan te/_gtsug lag bsam grub mthong grol gyi phyi dang nang thams cad du phyag 
[\[239a.4\]]dar legs par bgyis pa la/_dri zhim pos yang dag par bsgos te/_ngo mtshar mig gi bdud rtsi'i rang bzhin can gyi bla re dang*/_gdugs dang*/_rgyal mtshan dang*/_phye ma phur ma dang*/_'phan tshar gyi bye brag bsam gyis mi khyab pa dbang po'i gzhu ris ltar bkra ba rnams btags 
[\[239a.5\]]shing gtsug lag khang gi phyogs kun du mdzes par brgyan no/_/khyad par de'i dbus su sngon dus kyi mkhan po chen po 'jam pa'i dbyangs sangs rgyas phun tshogs bkra shis grags pa'i rgyal mtshan dpal bzang po pa dang*/_rdo rje 'chang bkra shis lhun grub grags pa'i rgyal mtshan 
[\[239a.6\]]dpal bzang po pa ste bstan pa'i bdag po zung gi zhabs kyi pad+ma dri ma med pa dag rnam par bkod pa'i chos kyi khri chen po/_rin po che gser btso ma'i kha dog tu snang zhing zur bzhi dang ldan pa la/_sa 'dzin dang*/_rdo rje'i gdan dang*/_lha snam dang*/_nor bu brtsegs pa dag dang*/_pad+ma'i 'dab 
[\[239a.7\]]ma dang*/_bre dang*/_glang po'i rgyab dang*/_seng ge'i khyim dang*/_nor bu dang*/_bad chung dang*/_bad chen dang*/_tsan+d+ra'i gdan rnams bang rim ring thung gi rnam par yod pa/_logs shig tu ni them skas kyi rim pa bzhi dang ldan pa/_rgyab phyogs nas gser gyi pad+ma rab tu rgyas pa'i 'dab ma ltar 
[\[239b\]]
[\[239b.1\]]yangs pa'i rgyab yol chen po gyen du bslangs pa'i ngos su/_rin po che rnam pa sna tshogs kyi phra tshom gyi khur bu thogs pa'i 'od zer gyi pa tra ris mang po ci dgar 'khyug pa/_pa tra'i lag pa kha cig ni yid bzhin gyi nor bu rin po che thogs nas phyi rol du gdengs pa/_'ga' zhig ni nang du 
[\[239b.2\]]log nas chu'i dba' klong ltar 'khyil ba/_de dag la brten nas dpyangs pa'i dar dkar po dri ma med pa'i cod paN dang*/_mu tig gi drwa ba dang*/_drwa ba phyed pas mdzes par byas pa/_rtse mor dgos 'dod 'byung ba'i nor bu dbang gi rgyal po'i tog dang bcas pa'i khri lhun stug pa 
[\[239b.3\]]de nyid legs par bshams so/_/bang rim gyi khar steng khebs kha dog sna tshogs pa'i gos bzang shin tu 'jam pa mang po brtsegs pa'i gding bas bkab pa/_mdun ngos su rten dang bcas pa'i lhung bzed dang*/_dkar zhal dang*/_ril ba dang*/_bdug spos gtul ba'i snod 
[\[239b.4\]]dang*/_spos kyi reng bu thogs pa'i skyes bu gzhon nu'i gzugs brnyan rnams 'degs par byed pa'i stegs bu yangs shing mtho ba/_de'i ngos na yang nor bus gang ba'i yol go thogs pa'i sgra brgya pa sprin gyi ri mo 'khrigs pa'i gseb nas klog bzhin du 'gyu ba'i rnam pa can yang bzhag 
[\[239b.5\]]go_/de'i nyen skor rnams su nye bar mkho ba'i khri'u 'ga' zhig dang dge 'dun gyi gding ba dgram pa dang bcas pa'i nyer bsdogs thams cad ma tshang ba med par bshams so/_/sang nyin rgyu skar tha skar gyis nya ba'i zhag gi phung po de'i rgyal ba gnyis pa'i tshes bzang po res 
[\[239b.6\]]gza' pa sangs dang skar ma chu smad 'dzom pa'i nyin/_khor yug tu 'khod pa'i sa 'dzin gyi phreng ba rnams kyi mdun nam/_ngos thams cad la nyin mor byed pa'i 'od kyis khyab par byas pa'i dus kyi tshe/_dge slong spos kyi reng bu thogs pa dag gis rje btsun mchog gi spyan sngar 
[\[239b.7\]]phyin te dus la bab pa mkhyen par gsol bar byed do/_/ji tsam na gan+d+harba'i yul nas 'ongs pa dang 'dra ba'i gling bu bsgyur ba la sbyangs pa mchog gi mthar son pa dag sngon du 'ongs te/_de'i lag pa na mig bu mang po dang ldan pa'i gling bu dag thogs te/_shin tu mnyen pa'i mdzub 
[\[240a\]]
[\[240a.1\]]rtse rnams ni glog gi thag pa 'khyug pa'i rnam 'gyur du ma bsgyur cing 'bud pa na/_kun gyi snying la bdud rtsi'i thigs pa ltar sim par byed pa'i dbyangs kyi mchod pa 'bul ba dang*/_gzhan yang dge slong spos kyi dud sprin sngon po rab tu 'thul ba'i spos snod 
[\[240a.2\]]thogs pa dang*/_drang srong chen po'i zhal zas kyi snod du rung ba'i lhung bzed bai DUr+Ya sngon po'i kha dog can thogs pa dang*/_chu gtsang ma'i zhabs bsil gyi rgyun gtigs pa'i dngul gyi ril ba lta na sdug pa thogs pa dang*/_skyes bu chen po'i sku la bgo bar bya ba'i gos ber gyi na bza' dang*/_
[\[240a.3\]]gdan du gding bar bya ba'i brtul zhugs kyi yo byad ha cang gsar pa yang min la shin tu rnying pa yang min pa/_tshul khrims kyi dri zhim pos legs par bgos pa dag phrag na thogs pa la sogs pa'i nye ba 'khor gyi tshogs kyis kun nas bskor te/_bcom ldan 'das shAkya seng 
[\[240a.4\]]ge dgra bcom pa'i 'khor gyis bskor te ljongs rgyu ba ltar nyi ma bye ba'i dpal la 'khu bar byed pa'i 'od dang 'od zer gyi tshogs lham mer dkrigs shing dal gyis byon te chos kyi khri mthon po gang na bar zhabs kyi pad+ma rnam par bkod de bzhugs so/_/der bzhugs ma thag tu phyogs 
[\[240a.5\]]mtshams thams cad nas li khri'i rgya mtsho chen po rab tu bskyod pa lta bu'i ngur smrig 'chang gi brtul zhugs la gnas pa'i rdo rje slob dpon gyi rigs su gtogs pa dang*/_'phags pa'i dge 'dun gyi tshogs grangs med pas kyang nye bar lhags te/_ha cang yang nye ba ma yin pa'i mtha' 
[\[240a.6\]]skor kun du rang rang gi 'os pa'i khri'u dang stan bstabs pa rnams su bag dang bcas pa'i spyod lam gyis legs par 'khod cing*/_thams cad kyang rgyal ba gnyis pa yab sras kyi sku'i yon tan la bsngags pa'i bstod pa tshigs su bcad pa rnams ni snyan cing ldir ba'i gdangs su bsgyur te 
[\[240a.7\]]gdon par byed do/_/der yun ji srid cig nas dpal sdom brtson bla ma skye dgu'i bdag po nyid kyi phyag gi pad+ma rnam par gdengs pa'i mthil na/_stong 'khun gyi rgyal po'i gan mdzod las 'thon pa'i dar dkar po dri ma med pa la dpal gyi be'u la sogs pa bkra shis pa'i ri mo rnams ni 
[\[240b\]]
[\[240b.1\]]lhan skyes su bkra ba dang chab cig par/_skye 'gro kun gyi spyi bo nas dbang bskur ba'i rten 'brel du legs par dgongs nas kha dog sna tshogs pa'i dar gyi cod paN dang*/_su war+NaN 'byams brdungs su byas pa las grub pa'i za ma tog bzo dbyibs dang bkod pa khyad par can dang 
[\[240b.2\]]bcas pa'i bkra shis par byed pa'i rdzas rnam par brgyad kyi gzugs rnams gus pa'i zhe sa dang bcas pas thogs te/_sngon dus bcom ldan 'das thub pa'i dbang po la mi mjed kyi bdag po tshangs pa gtsug phud can dang*/_sum cu rtsa gsum gyi bdag po lha'i dbang po brgya byin gyis bkra 
[\[240b.3\]]shis pa'i rdzas kyis mngon par mchod pa de ji lta ba bzhin du dge legs kyi rten 'brel phun sum tshogs pa'i mchod rdzas dag gis thog ma nyid du yang dag par mchod par byed do/_/de nas rgyal ba kun gyi yum chen shes rab kyi pha rol du phyin ma dbyangs kyi rgyal mo'i ye shes kyi nyi zer rnon pos lan brgyar 
[\[240b.4\]]bran pas/_blo gros kyi 'dab stong rnam par grol ba'i sbubs nas/_shes par bya ba'i gtsug lag ma lus pa rnyog pa dang bral ba'i snyan dngags sbrang rtsi 'dzin pa'i glur len pa la bsnyengs pa med pa'i ngag gi dbang phyug chen po dpal ldan daN+DI zhes bya ba/_gang gis legs par gsungs 
[\[240b.5\]]pa'i zegs ma re yang 'phags pa'i yul gyi smra ba'i khyu mchog dam pa thams cad kyi gtsug na yid bzhin gyi nor bu ltar len pa la mi gus pa med pa ste/_de nyid kyis legs par stsal ba'i gzhung gis dngos su bstan pa'i thun mong dang thun mong ma yin pa'i rgyan gyi snyan dngags dam pa'i 
[\[240b.6\]]rgyud las 'phos pa'i shis par brjod pa dang*/_yul khyad par can rnams la phyag bya ba dang*/_dngos po nges par bstan pa'i sgo rnams sngon du 'gro bas/_skabs su bab pa'i 'bul tshan gyi rnam grangs la/_thog mar bkra shis pa'i rtags kyis spras pa'i mang bkur mchod yig can/_de 
[\[240b.7\]]bzhin gshegs pa'i sku'i rten la bcom ldan 'das mgon po tshe dang ye shes dpag tu med pa'i sku brnyan gser zangs las grub pa/_bstan pa'i bdag po sangs rgyas bcom ldan 'das kyi sku brnyan rgya gar gyi li ma khyad par 'phags pa/_rdo rje sems dpa'i sku brnyan chos rgyal li ma/_gsung 
[\[241a\]]
[\[241a.1\]]gi rten la kun mkhyen nyi ma'i gnyen gyi bka' lung spyi dang bye brag gi dgongs don rnam par 'grel ba'i bstan bcos gangs can gyi ljongs su 'gyur ro 'tshal pusta ka nyis brgya dang brgyad/_thugs kyi rten la sku tshe byin gyis brlabs pa'i mchod rten gser zangs las grub pa 
[\[241a.2\]]bka' gdams mchod rten lcags rtse can khyad 'phags gnyis/_chos gos ngur ser gras drubs can gcig_/lhung bzed rten pa dang bcas pa gcig_/dngul ljang brdung gi phud kong gcig_/dngul gyi spyi blugs legs pa gcig_/gan dkar gser ris ma stegs dang bcas pa gcig_/
[\[241a.3\]]dngul gyi bzed zhal bzo dbyibs legs pa gcig_/theg chen gan gyi rdo rje dril bu legs pa gcig_/rdo rje dang dbu rtse gser las byas pa'i dril bu gcig_/rag las byas pa gcigating shag dngul thag can cha gcig_/rag thag can cha gnyis/_gtor cha legs pa lnga tshar gcig_/ting 
[\[241a.4\]]bdun che ba cha gcig_/seng ldeng gi DA ma ru 'phan tshar bcas pa gcig_/rigs lnga'i cod paN dar dpyangs dang bcas pa/_rten khebs jus ma 'brug mthongs can gcig_/bkra shis rdzas brgyad kyi gzugs dngul gyi maN+Dal che zhing legs pa gcig_/ri dwags ru ru'i rwa gcig_/glang po 
[\[241a.5\]]che'i mche ba ya gcig_/ma hA tsi na'i spog phor zong rnying las grub pa che legs gcig_/de la sogs pa'i yo byad kyi rnam pa rgya gar dang rgya nag dang bal po dang bod kyi yul gru chen po rnams la rin thang shin tu che ba'i nye bar spyad pa'i rigs dang*/_gzhan yang gser dang dngul dang*/_dar gos 
[\[241a.6\]]dang*/_ardo ka'i spobs rtse dang*/_rta phyugs la sogs pa ste de dag re re la'ang nang gses kyi rnam grangs shin tu mang zhing dngos po bzang ba'i 'bul tshan gyi rnam grangs rags pa rnams phyogs su bsdoms pa tshan grangs stong phrag gcig dang brgya phrag lnga la sum cus lhag pa'i 'bul ba bstab 
[\[241a.7\]]bo/_/de'i rjes su sdom brtson chen po'i sku'i bar chad srung bar byed pa'i bla ma dang*/_chos khrims dang*/_grwa tshang dang*/_gsol dpon dang*/_mchod dpon dang*/_bka'i 'khor los sgyur ba'i mdun na 'don chen po rnams dang*/_gnyer pa dang*/_tshong dpon dang*/_hor 'dra dang*/_
[\[241b\]]
[\[241b.1\]]las byed du gtags pa thams cad kyang rang rang gi 'byor pa'i bang mdzod dag dbye zhing*/_gtong phod kyi phyag ring legs par brkyangs pa'i 'bul ba rgya chen po dag gis bsnyen bkur stob par byed do/_/de'i rjes thogs su lhun grub steng gi chos grwa 'dir gnyug mar bzhugs pa'i bla ma dang*/_slob 
[\[241b.2\]]dpon dang*/_chos khrims dang*/_spyi pa'i dus ja ba khag rnams dang*/_dge slong dang*/_dge tshul ji snyed bzhugs pa rnams kyis kyang rang rang gi bdog pa'i dngos po gya nom pa dag gis yang dag par mchod par byed do/_/de dag gi rjes su rdzong khag chen po bco brgyad kyi mnga' 'og tu gtogs 
[\[241b.3\]]so 'tshal gyi bla ma dang*/_mi dpon dang*/_dgon pa dang*/_khyim bdag 'byor pa dang ldan pa rnams te/_mdor na sdom brtson skye dgu'i bdag po 'di'i thugs rjes legs par bsrungs pa'i 'dzin ma'i dkyil 'khor kun du 'khod pa'i 'gro ba gzhan mang po dag kyang 'ongs te/_rang rang gi dad 
[\[241b.4\]]mos kyi shugs las byung ba'i 'bul ba dang bsnyen bkur yang dag par stob par byed do/_/phyogs dang phyogs bral gyi skye bo'i tshogs de dag thams cad kyang rje btsun dmigs pa med pa'i thugs rje dang*/_yon tan bsam gyis mi khyab pa'i bdag nyid chen po gang gi/_zhal bzang zla ba rgyas pa'i 
[\[241b.5\]]dkyil 'khor legs par mthong ba'i bsod nams kyi skal ba rmad du byung ba'i rgya mtsho chen po ni gsar du 'phel ba'i bka' drin gzhal du med pa byung ngo*/_/de bzhin du yar lung bkra shis chos sde'i mkhan po phyi dang nang gi yon tan gyi nor bu'i 'byor pas rab tu gtams shing*/_sems can gyi re ba thams cad 
[\[241b.6\]]bde blag tu 'gengs par byed pa'i ngag gi dbang phyug kun dga' legs pa'i 'byung gnas bstan pa'i rgyal mtshan dpal bzang po pa de nyid kyang ljongs 'dir/_bstan pa'i don dang 'gro ba'i dpal du dang por spyan 'dren pa dang*/_bar du don yod pa rnam pa bzhi'i sgo nas dgyes pa'i bya ba yang 
[\[241b.7\]]dag par bsgrubs nas/_de nyid kyi zhal sgo nas byung ba'i zab pa dang rgya che ba'i chos kyi bdud rtsi bsam las 'das pa/_rang dang gzhan gyi thar pa mchog gi srog zung brtan par byed pa'i bcud len du bsten te/_de'i rnam grangs ni mdo tsam gong du smras zin to/_/'dren mchog dam pa de'i 
[\[242a\]]
[\[242a.1\]]rnam par dkar ba'i phrin las kyi rgyun chen po ni/_dpal dus kyi 'khor lo'i dkyil 'khor chen po rdul tshon la brten pa'i sgrub mchod gsar du btsugs pa dang*/_mgon po'i dmar chen gtor ma'i bzlog pa lo dus bzhin du btsugs pa dang*/_bskang gso chos 
[\[242a.2\]]nyid ma'i rgyun 'dzugs rnams kyi srol ma nub par bstan pa'i sbyin bdag chen por mdzad/_mthar rje btsun bla ma de nyid dbus phyogs kyi bstan don la chibs kyi gdong bsgyur nas 'byon dgos byung ba na yang*/_'bul rdzongs kyi dngos po bzang zhing gtos che ba tshan grangs brgya phrag lnga las 
[\[242a.3\]]lhag pa'i yon 'bul ba stabs te/_mdor na mthar thug thams cad mkhyen pa'i go 'phang mngon du ma gyur pa de srid du mthas gtugs pa med pa'i bsod nams kyi tshogs rdzogs rgya mtsho chen po lta bur bskyil bar mdzad do/_/de bzhin du mkhan chen rdo rje 'chang chen po'i sku'i dpon 
[\[242a.4\]]du gyur pa'i gnas lnga rig pa smra ba'i dbang phyug chen po 'jam dbyangs bla ma sangs rgyas ye shes pa'ang*/_ljongs 'dir dang por spyan 'dren pa dang*/_bar du bsnyen bkur dang yon 'bul stob pa la sogs pa thams cad snga ma nyid dang rigs mtshungs su mdzad cing*/_khyad par mkhan chen rdo rje 'chang 
[\[242a.5\]]bkra shis lhun grub pa'i gdung 'bum khang du 'das dus kyi zla mchod rgyun mi chad pa'i rten bzhag gi mthun rkyen rgya dpangs mi dman pa'i legs byas kyi tshogs chen po bskrun no/_/gzhan yang sa skya gong dang ngor pa bla brang rnams nas brdzongs pa'i 'bul sdud kyi chos rje 'byon bzhud 
[\[242a.6\]]mdzad pa thams cad la'ang phan 'dogs gang che dang*/_gnang sbyin gya nom pa mdzad pa la sogs pa bstan par dmigs pa'i mgo 'don yang dag par mdzad do/_/gzhan yang bar skabs dag tu dge slong bsnyen pa dang sgrub pa lhur bgyid pa rnams dang*/_sngon chad bsnyen pa ma grub pa 
[\[242a.7\]]rnams la mtshams rgyags legs par sbyar te yi dam gyi lha gang yang rung ba'i gsang sngags bgrang du bcug pa'ang dpag tu ma mchis pa mngon par 'du byas so/_/mdor na sdom brtson skye dgu'i bdag po 'di'i gtong sgo dang*/_mdzad pa thams cad kyang mthar ni bstan pa rin po che'i zhabs 
[\[242b\]]
[\[242b.1\]]'degs su gzhol zhing 'bab pa kho nar 'gyur ba'i phyir chos ldan gyi rgyal po zhes grags pa'i yi ge rnam par gsal ba gang yin pa de ni gcam bu ma yin pa'i nges pa'i don nyid do zhes bden pa'i mtha' nyid kyis gsal bar 'bod pa bzhin du mchis so/_/khyad par rngu mda' lhun grub steng gi chos grwa 
[\[242b.2\]]'dir sde dge sa skyong gong mar gyur pa rnams kyi thugs bskyed rmad du byung ba nyid kyi mthu dang*/_bstan 'dzin gyi skyes bu sprul pa'i sku rim par byon pa rnams kyis legs par bshad pa'i bdud rtsi'i rgyun gyis rtag tu brlan pa'i dbang gis/_rnam gsum bslab pa'i nor bu'i 'byor pas kun nas 
[\[242b.3\]]bdo ba'i dge slong gi dge 'dun chen po rnams kyi sgrigs srol la rnyog pa'i dri ma phra zhing*/_tshogs 'don dang cho ga'i rim pa gang dang gang yin pa de dang de'i lag len phra mo tshun la'ang de kho na la sbyangs pa lta bu'i byang chub pa sha stag tu mchis mod/_'on kyang bar skabs 'ga' re nas sgrigs 
[\[242b.4\]]lam bag yongs su song ba'i rkyen gyis cung zad 'phyugs pa mthong ba rnams kyang*/_sngon dus mkhan chen 'jam pa'i dbyangs sangs rgyas phun tshogs pas mdzad pa'i dgon gnas kyi bca' yig lhag bsam rab dkar zhes bya ba dang*/_rdo rje 'chang bkra shis lhun grub pas mdzad 
[\[242b.5\]]pa'i bca' yig lhag bsam mdzes par byed pa'i rgyan zhes bya ba la sogs pa dang*/_grwa sa chen po rnams kyi gnang bkag ji ltar bya ba'i mig mthong byung ba dang bstun pa'i khrims su bca' ba gsar du sdom pa dang bcas pa'i sgo nas/_yon gnas dang ba 'dren pa'i mchog tu 
[\[242b.6\]]bskrun no/_/de lta bu'i dge 'dun gyi tshogs 'du ba'i sgrub mchod kyi rgyun sngar yod pa rnams ma nyams par mdzad nas/_lo dus bzhin du rim par 'dzugs pa ni/_'di ltar rgyu skar rgyal gyis nya ba'i zla bar/_bcom ldan 'das shAkya'i rgyal po'i rgyal tshab chen po rje btsun kun 
[\[242b.7\]]dga' bzang po pa'i gzugs sku sgyu 'phrul gyi spros pa mkha' khyab chos kyi sku'i dbyings su brtul ba'i zla dus kyi mchod pa 'bul ba'i dus bzang po dang bstun pa'i nyi shu lnga'i nyin nas brtsams te/_cho 'phrul gyi zla ba'i tshes bcu drug gi bar du/_lhun grub steng gi chos grwa chen po 'di nyid du 
[\[243a\]]
[\[243a.1\]]gnyug mar gnas pa'i dge slong gi dge 'dun ji snyed bzhugs pa rnams dang*/_gzhan yang lcags ra'i dgon pa dang*/_rga ldan steng gi dgon pa dang*/_'khor lo mdo'i dgon pa dang*/_rdzong chen mgo'i dgon pa dang*/_ye na'i dgon pa dang*/_rab brtan gling 
[\[243a.2\]]gi dgon pa ste/_dgon sde bdun gyi bla ma dang dge slong zhib rgyas su 'du ba'i dge 'dun gyi 'du ba chen mor grags pa ste/_de la mchod gnas stong phrag gcig la brgya phrag lngas lhag pa rnams kyis/_gtsug lag khang chen po bsam 'grub mthong grol gyi nang na stabs su 'tshogs 
[\[243a.3\]]shing*/_de'i dbur rab tu ngor chen rdo rje 'chang gi rgyal tshab tu mnga' gsol ba'i mkhan po rin po che re bzhugs pa'i skabs yin na de nyid dang*/_de ltar ma byung ba na ngor pa'i chos rje chen po res rdo rje slob dpon mdzad pa la/_deng gi skabs ni mkhan rin po che thams cad mkhyen pa dpal 
[\[243a.4\]]ldan chos skyong bkra shis grags pa'i rgyal mtshan dpal bzang po pa tshogs kyi dbur spyan 'dren par mdzad de/_thog mar dus dgra'i dbang po bcom ldan 'das rdo rje 'jigs byed 'khor dang bcas pa'i gtor ma'i cho ga drug cu pa dang bcas pa'i gtor rgyab nyin lnga/_tshes gcig la gtsug 
[\[243a.5\]]tor rnam par rgyal ma'i stong mchod dang*/_rdo rje rnam par 'joms pa'i cho ga gnyis so/_/tshes gnyis nas brtsams te ngor pa'i dkyil 'khor bdun du grags pa 'dzugs te/_thams cad kyang sta gon tshom bu'i dkyil 'khor la brten pa'i cho ga dang*/_dngos gzhi rdul tshon 
[\[243a.6\]]la brten te sgrub cing mchod pa dang*/_bdag nyid 'jug cing dbang blang ba'i cho ga dang*/_rjes gshegs su gsol ba la sogs pa'i cho ga dang bcas pa nyin bco lnga ste/_de'ang gtso bor thabs dang shes rab gnyis su med pa'i rgyud kyi rgyal po dpal kye rdo rje'i rtsa ba'i rgyud dang bshad pa'i rgyud rnams 
[\[243a.7\]]kyi rjes su 'brangs nas rnal 'byor gyi dbang phyug dpal bir+Wa pa'i zhal snga nas man ngag lugs su bkral ba'i bcom ldan 'das dgyes pa rdo rje lha dgu'i dkyil 'khor dang*/_rgyud de nyid kyi bshad pa'i rgyud thun mong ma yin pa mkha' 'gro rdo rje gur gyi rgyud las 'byung ba'i rigs bsdus pa 
[\[243b\]]
[\[243b.1\]]mkha' 'gro lnga'i pho brang lha bzhi bcu rtsa dgu'i dkyil 'khor dang*/_rgyud gzhan dang thun mong ba'i bshad pa'i rgyud dpal kha sbyor ram yang dag par sbyor ba'i rgyud las 'byung ba'i rdo rje dbyings lha sum cu rtsa bdun gyi dkyil 'khor dang*/_shes rab rgyud gtso bor gyur pa 'khor lo sdom pa'i rtsa ba'i 
[\[243b.2\]]rgyud le'u lnga bcu rtsa gcig pa dang*/_rnal 'byor ma kun du spyod pa'i rgyud kyi rjes su 'brangs nas grub chen lo hi pa'i lugs kyi 'khor lo bde mchog lha drug cu rtsa gnyis kyi dkyil 'khor/_rtsa ba'i rgyud de nyid dang rdo rje mkha' 'gro'i rgyud kyi rjes su 'brangs nas grub chen nag po spyod 
[\[243b.3\]]pa'i lugs kyi 'khor lo bde mchog lha drug cu rtsa gnyis kyi dkyil 'khor dang*/_thabs rgyud gtso bor gyur pa dpal gsang ba 'dus pa'i rtsa ba'i rgyud dang*/_rgyud phyi ma dang*/_bshad pa'i rgyud dang cha mthun gyi rgyud rnams la brten nas 'phags mchog klu sgrub yab sras kyis legs par 
[\[243b.4\]]bkral ba'i gsang ba 'dus pa mi bskyod rdo rje lha sum cu rtsa gnyis kyi dkyil 'khor dang*/_gsang ba 'dus pa'i rtsa ba'i rgyud dang*/_de'i rgyud phyi ma dang*/_rdo rje snying po rgyan gyi rgyud rnams la brten nas/_rje btsun 'jam pa'i dbyangs kyis dngos su byin gyis brlabs pa'i slob dpon 
[\[243b.5\]]sangs rgyas ye shes zhabs kyis dam par bkral ba'i 'jam pa'i rdo rje lha bcu dgu'i dkyil 'khor te/_rnal 'byor bla na med pa'i rgyud sde rin po che rnam pa gsum gyis bstan par bya ba thams cad kyi snying po las kyang ches snying por gyur pa'i dkyil 'khor chen po gser gyi ri bo'i grangs dang 
[\[243b.6\]]ldan pa rnams kyi zhal phye ba'i sgrub mchod chen mo 'dzugs shing*/_de la brten nas rang dang gzhan gyi rgyud la bskal pa bye ba du ma nas bsags pa'i sdig pa'i phung po brtsegs pa ri rab ltar yod pa rnams kyang skad cig re'i yun la bsnyil bar byed do/_/yang dus tshes de dang mnyam du chos sgrog 
[\[243b.7\]]mkhan brgya dang nyi shu tsam gyis rgyal ba'i bka' 'gyur ro 'tshal tshar grangs gang 'gror klog pa dang*/_slar yang chos sgrog mkhan nyung btus kyis shes rab kyi pha rol tu phyin pa stong phrag brgya pa brgya tshar man chad gang 'grub dang rgyal ba'i bka' 'gyur ro 'tshal rdzogs pa tshar gcig klog pa dang*/_
[\[244a\]]
[\[244a.1\]]gzhan yang dus tshes de dag dang mnyam par mkhar gsum mdo'i dgon pa dang*/_dbon po stod la sogs pa ngor gyi dgon lag yod pa phal che ba rnams su yang dge 'dun mang po 'du ba'i dkyil 'khor lnga bdun gang rung gi sgrub mchod dang*/_de dag tu ma zad sdom brtson skye dgu'i 
[\[244a.2\]]bdag po rang gi mnga' 'og tu gtogs pa'i gsar rnying gi dgon sde rnams su yang rang rang gi phyogs su bsdu khral yod pa las byung ba rnams kyang phal cher sku'i mched zlar gyur pa dang*/_sku tshab dang bskos mi la sogs pa la 'gan bskul ba dang bcas pa'i sgo nas/_dgon sde rang rang gi phyogs 
[\[244a.3\]]su sku rim dang*/_gtan pa med pa'i dge bskul du 'gro ba la sogs pa'i rnam dkar gyi bya ba rgya chen po skyong ba dang*/_gzhan yang lhun grub steng gi chos grwa 'dir zla dus dang*/_tshes grangs gang dang gang yin pa de dang de las nam yang bskal du med pa'i mchod pa dang*/_cho ga'i rim pa ni/_hor lugs 
[\[244a.4\]]kyi zla ba dang po'i tshes bcu bdun nas stong gi bar du bcom ldan 'das rdo rje phur pa sa lugs kyi sgrub mchod chen mo 'dzugs pa ste/_de'ang 'di ltar dpal sa skya'i rje btsun mchog gi phrin las lhun gyis grub pa'i sgyu 'phrul gyi rol pa las byon pa'i mchog gi rdo rje slob dpon chen po mtshan nyid dang ldan 
[\[244a.5\]]pa/_spyir mdo dang sngags kyi gzhung lugs rab 'byams la sbyangs pa dang*/_khyad par rje btsun sa skya pa'i yab chos rdo rje phur pa'i stod smad kyi phrin las mtha' dag la gzhan dring mi 'jog par bri thig dang*/_'don gdangs dang*/_'chams dang*/_rol mo rnams la sbyangs pa rab kyi mthar 
[\[244a.6\]]son pa re gdan sa chen po nas gdan 'dren par mdzad de/_de nyid tshogs kyi rdo rje slob dpon du bzhugs su gsol nas rig pa 'dzin pa'i dge slong gi dge 'dun gyi tshogs dang lhan cig tu dpal rdo rje gzhon nu'i dkyil 'khor chen po rdul tshon la brten pa'i sgrub mchod/_zla ba de'i nyi shu lnga'i 
[\[244a.7\]]nang bar dge 'dun ji snyed bzhugs pas rdo rje mi 'khrugs pa lha dgu'i dkyil 'khor gyi cho ga dang*/_de'i phyi ma red nas nyer dgu'i bar la bskang gso dang*/_thugs gso dang*/_gzungs gso gang rung re mdzad/_dbo zla ba'i tshes gsum nas brtsams te dge 'dun gyi gtsug lag khang chen po 
[\[244b\]]
[\[244b.1\]]bsam 'grub mthong grol la sogs pa'i lha khang rnams su rdo rje slob dpon lnga bcus dpal kye rdo rje'i dkyil 'khor la brten pa'i rab tu gnas pa'i cho ga rgyas pa nyin gsum pa tshar brgyad/_nyer gsum nas nyer dgu'i bar mgon khang shar du mgon po'i dmar chen gtor ma'i bzlog pa/_nag pas nya ba'i 
[\[244b.2\]]zhag gi phung po'i tshes brgyad nas nyi shu bzhi'i bar la thabs dang shes rab gnyis su med pa'i rgyud kyi rgyal po dang po'i sangs rgyas zhes bya ba'i rgyud kyi rjes su 'brangs nas legs par bkral ba'i dpal dus kyi 'khor lo thugs gsung sku'i dkyil 'khor gyi lha mkha' ro dus kyi grangs dang mnyam pa'i 
[\[244b.3\]]dkyil 'khor chen po rdul tshon la brten pa'i sgrub mchod 'dzugs/_de nas lcags ra'i dgon par sku zhabs grwa tshang dang bcas pa'i dge 'dun gyi tshogs ji snyed bzhugs pas nyi shu lnga nas nyer dgu'i bar rdo rje 'jigs byed kyi gtor ma drug cu rtsa bzhi pa'i gtor rgyab/_sa ga zla ba nas rim 
[\[244b.4\]]par dpal kye rdo rje'i dkyil 'khor la brten pa'i rab tu gnas pa rgyas pa lan gnyis/_dpal rnal 'byor gyi dbang phyug bir+Wa pa'i zhabs kyis bkral ba'i rje btsun rdo rje bdag med ma lha mo bco lnga'i dkyil 'khor rdul tshon la brten pa'i sgrub mchod nyin brgyad/_rdo rje 'jigs byed rwa lugs ro langs 
[\[244b.5\]]brgyad skor gyi dkyil 'khor rdul tshon la brten pa'i sgrub mchod nyin brgyad/_nyi shu gsum nas nyer dgu'i bar rdo rje phur pa sa lugs kyi gtor bzlog_/snron gyi zla bar bcom ldan 'das tshe dpag tu med pa 'chi med rnga sgra'i dkyil 'khor gyi sgrub mchod nyin brgyad/_chu stod zla bar bcom ldan 'das rdo rje 
[\[244b.6\]]'jigs byed rwa lugs lha bcu gsum gyi dkyil 'khor rdul tshon la brten pa'i sgrub mchod nyin brgyad pa rnams 'dzugs so/_/zla ba de'i tshes 'gor lhun grub steng gi chos grwa 'dir ngan song thams cad yongs su sbyong ba'i kun rig rtsa ba'i dkyil 'khor lha sum cu rtsa bdun mgron thabs kyi lha dang 
[\[244b.7\]]bcas pa'i cho ga stong phrag gsum la nyin gsum/_gro bzhin zla bar sgrol ma maN+Dal bzhi pa'i mchod pa'i cho ga nyin gsum/_nyer gsum nas nyer dgu'i bar la mgon po'i gtor ma drug cu rtsa bzhi pa'i gtor bzlog_/khrums kyi zla bar mgon po'i gtor bzlog_/tha skar zla ba'i tshes bcu 
[\[245a\]]
[\[245a.1\]]bzhi'i nyin sa skor chen po zhes bya ba ste/_de yang*/_mdo sde las brgya pa las/_dge slong dag sngon byung ba 'das pa'i dus bskal pa bzang po 'di nyid la/_skye dgu rnams tshe lo bzhi khri thub pa na/_yang dag par rdzogs pa'i sangs rgyas rig pa dang zhabs su ldan pa/_
[\[245a.2\]]bde bar gshegs pa/_'jig rten mkhyen pa/_skyes bu 'dul ba'i kha lo sgyur ba bla na med pa/_lha dang mi rnams kyi ston pa 'khor ba 'jig ces bya ba 'jig rten du byon te/_gang gi tshe sangs rgyas kyi phrin las thams cad mdzad nas/_phung po lhag ma med pa'i mya ngan las 'da' ba'i dbyings 
[\[245a.3\]]su yongs su mya ngan las 'das nas/_rgyal po mdzes pas de'i sku gdung la mchod pa byas te/_sku gdung gi mchod rten brtsigs nas/_mchod rten de la bkur sti chen po byas te mchod rten gyi dus ston gyi lugs btod do zhes dang*/_bdag cag gi ston pa yang dag par rdzogs pa'i sangs 
[\[245a.4\]]rgyas bcom ldan 'das shAkya'i rgyal po de nyid grong khyer rtswa can gyi gnas su mya ngan las 'da' ba'i tshul bstan pa'i sku gdung gi mchod rten la/_rtswa can dang sdig pa can gyi gyad dang*/_yul rtog pa g.yo ba'i rgyal po dang*/_ser skya'i grong khyer gyi shAkya'i rigs dang*/_ma ga d+hA'i rgyal po ma 
[\[245a.5\]]skyes dgra rnams kyis rang rang gi yul du dus ston gyi mchod pa dpag tu med pa btsugs par 'dul ba lung phran tshegs dang*/_mya ngan las 'das pa'i mdo la sogs pa nas gsungs shing*/_lhag par bsod nams kyi tshogs bye ba grangs med du 'phel bar 'dod pa rnams kyis/_khyad par 
[\[245a.6\]]can gyi dus chen bzhi la dge ba'i rtsa ba bsgrub par gsungs pa las/_de'i ngos 'dzin tshul yang yongs su grags pa ni/_mchu zla bar cho 'phrul chen po bstan pa'i dus mchod dang*/_sa ga zla bar mngon par byang chub pa'i dus mchod dang*/_chu stod zla bar chos kyi 'khor lo bskor ba'i 
[\[245a.7\]]dus mchod dang*/_dbyug pa zla bar lha las bab pa'i dus mchod rnams sngon dus 'phags pa'i yul du dar bar grags shing*/_gzhan yang khyim nas khyim med par mngon par byung ste/_mchod rten rnam dag gi drung du dbu'i gtsug phud bregs pa'i tshe gtsug gi phud bu lha rnams kyi dbang po brgya 
[\[245b\]]
[\[245b.1\]]byin gyis blangs te/_sum cu rtsa gsum gyi gnas su khyer ba la gtsug phud kyi dus ston byas pa dang*/_de nyid sha wa ri pa'i cha byad can du sprul nas nye bar 'ongs te/_sha na'i gos ngur smrig gi tshon gyis bran pa/_srid pa tha ma'i byang chub sems dpa' la phul nas/_de'i na bza' kA 
[\[245b.2\]]shi ka'i gos rin thang gzhal du med pa gus pas blangs te/_sum cu rtsa gsum gyi gnas su khyer te der ngur smrig blangs pa'i dus ston byas pa dang*/_dka' thub kyi mdzad pa mthar phyin nas kha zas rags pa gsol bar bzhed pa'i tshe/_legs skyes ma dang dga' stobs mas/_nyis 
[\[245b.3\]]stong gi 'o ma bskol ba'i 'o thug sbrang rtsi can gyis gser gyi yol go yongs su bkang ste phul ba bcom ldan 'das kyis legs par bzhes te/_yol go de nyid kyang nai rAny+dza na'i chu bo chen por bsgyur ba/_klu'i rgyal po rgya mtsho zhes bya bas mchod pa'i ched du blangs pa na/_lha'i dbang po 
[\[245b.4\]]brgya byin nam mkha' lding gi rnam par sprul nas phrogs te/_de nyid rang gi gzugs kyis lha'i gnas su khyer ba dang yol go'i dus ston byas pa la sogs pa bshad pa dang*/_'dul ba mdo rtsa bar/_de la dus ston bya'o/_/bltams pa dang*/_gtsug phud dang*/_dbu skra dang*/_
[\[245b.5\]]byang chub pa'i dus ston dag kyang ngo zhes gsungs shing*/_khyad par bla ma'i dus chen gyi tshe mchod pa byas pa'i phan yon dang dgos pa ni/_dus kyi 'khor lo'i rtsa ba'i rgyud kyi dum bu bla ma'i yon tan bzung ba'i rgyud las/_nye du 'brel pa shul na gnas pa yis/_/gshin gyi don du dge ba gang byas 
[\[245b.6\]]pa'i/_/rnam par smin pa ma phyir be'u bzhin/_/gang du skyes pa de yi rjes su 'brang*/_/de bzhin mos gus ldan pa'i slob ma yis/_/bla ma 'das nas gdung bas mchod byas na/_/thugs kyi dgongs pa gong du yongs rdzogs shing*/_/slob mas bla ma'i rnam thar snyogs par 'gyur/_/
[\[245b.7\]]bla ma 'das pa'i lo zla tshes grangs dag_/nges par bzung ste mchod pa byas gyur na/_/bskal par bsags pa'i sdig chen rab bcom nas/_/shin tu mi bzad gshin rje'i grong las thar/_/stong gsum skye bo mig bral srog nyams la/_/mig srog byin kyang de yi dper mi phod/_/
[\[246a\]]
[\[246a.1\]]de snyed skye bo dgra bcom la bkod nas/_/bskal par mchod pa'i dge bas dper mi bzod/_/bskal pa grangs med bsags pa'i sdig pa yang*/_/mun la nyi ma ji bzhin ma lus sel/_/zhes 'byung ba ltar/_'dir 'dzam gling bstan pa'i bdag po dpal sa skya 
[\[246a.2\]]pa kun dga' snying po zhes phyogs bcu'i dkyil 'khor kun du grags pa'i yi ge rnam par gsal ba/_dus gsum mnyam pa nyid du mkhyen pa/_thugs rje'i dkyil 'khor yangs pa/_srid pa'i 'ching dgu gcod pa/_lus med g.yul las rgyal ba/_bden par yang dag par 'doms par 
[\[246a.3\]]mdzad pa/_chos kyi rgyal po chen po/_chos bzhin du smra ba/_rigs par 'doms pa'i rgyal po/_gzhi thugs su chud pa/_lam ma nor bar ston pa/_'bras bu bde blag tu ster ba/_phyogs bcu'i rnam par 'dren pa thams cad kyis legs so'i me tog 
[\[246a.4\]]stsal ba/_gang gi zhabs kyi chu las skyes pa dag ni 'jig rten gyi mes po gser mngal can dang*/_gtsug na zla ba dang*/_shis brjod nyan dang*/_rnam gsum gnon pa la sogs pas yan lag mchog gi gus pas btud cing phyag byas pa/_sa'i steng gi mkhas pa skye ba nas skye 
[\[246a.5\]]ba'i phreng bar shes par bgyi ba'i gzhung lugs rab 'byams la sbyangs pa'i rgya mtsho rab tu bskyil bas sgrib pa'i dri ma ma lus pa bkrus nas skye ba 'dir lhag pa'i lha'i sku dang gsung dang thugs kyi byin gyis brlabs pa/_zab mo'i sngags kyis legs par btab pa/_phyi dang nang gi rig pa'i 
[\[246a.6\]]gtsug lag rab 'byams la lta bar byed pa'i rnam par 'byed pa'i mig dbang shin tu dag par gyur pa mang pos/_dri za'i bu mo'i rgyud [{]mangs kyi [,]mang gi [}]glu dang lhan cig tu bsres pa snyam byed pa'i snyan dngags kyi me tog u dum+bA ra mtha' dag gcig tu spungs nas/_gang gi yon tan gyi khyad 
[\[246a.7\]]par la lan brgya stong du mar mngon par bsngags pa'i tshig gi me tog sil mas yang dag par 'thor ba na/_nam zhig snyan dngags kyi me tog gi phung po ni yongs su zad par gyur kyang*/_de'i yon tan gyi cha shas ni gzhar yang gtugs par byar med pa de nyid kyis/_mi'i srid pa'i 
[\[246b\]]
[\[246b.1\]]za ma tog ni chos dbyings su mnyam pa nyid du rnam par bsres te/_ye shes sgyu ma'i rgyal po'i mig 'phrul gsum du sprul pa yang bde ba can dang*/_mngon par dga' ba'i zhing dang*/gser mdog can rnams su bde bar gshegs pa'i lo dus kyi mchod pa'i dus ja chen pos bskor zhes 
[\[246b.2\]]bya ba sa ngor gyi dgon sde mtha' dag tu yod cing*/_khyad par lhun grub steng 'dir gtsug lag khang du/_dus thang gi sku brnyan mthong ba don ldan zhes bya ba bkram pa'i mdun gang na bar/_me tog dang*/_spos dang*/_mar me'i phreng ba dang*/_byug pa dang*/_lha bshos la sogs 
[\[246b.3\]]pa'i nye bar spyod pa rnams ni/_re re'ang brgya stong grangs med par bskrun du bcug ste bsham mo/_/ji tsam na dge 'dun gyi tshogs ji snyed bzhugs pa ma lus pa rgyal po'i khab kyi gtsug lag khang du bsdu zhing*/de dag gi gtso bor bzhugs pa ni/_'di skabs su lha dang bcas pa'i 'jig rten 
[\[246b.4\]]gsum gyi mchod yul mchog tu gyur pa mkhan po rin po che thams cad mkhyen pa dpal ldan chos skyong pa nyid spyan 'dren mdzad cing chos kyi khri la zhabs kyi chu skyes rnam par bkod pa dang bcas te/_mchod pa dang bstod pa'i gdangs dbyangs yid du 'ong bar bsgyur ba'i sgo nas mchod cing rjed 
[\[246b.5\]]par byed do/_/de nas phyi rol du ser sbreng gi bkod pa bstar ba'i ngo mtshar ni/_dper na sin+d+hu wA ra'i rgya mtsho chen po zhig mchog gi skyes bu su zhig gi yon tan dang ngo mtshar gyi phung po gang dag rjes su dran pas g.yos shing rab tu g.yos te/_sa'i steng na yongs su lud par gyur pa na/_dga' 
[\[246b.6\]]ba'i dba' rlabs kyi phreng ba rnams ni nam mkha' la 'gong ba bzhin du rnam par 'phyo ba de ni kAny+tsa na'i lhun po 'gro shes pa dang lhan cig tu 'grogs te/_'dzin ma'i gzhi la brten te dal bus rgyu ba dang 'dra bar/_bla mar gyur pa dang*/_dge slong gi dge 'dun chen po mtshar du dngar ba rnams 
[\[246b.7\]]kyis 'bud pa dang dkrol bar bya ba'i rol mo'i bye brag dpag tu med pa dang*/_gdugs dang*/_rgyal mtshan dang*/_'phan dang*/_ba dan la sogs pa mchod pa'i khyad par sngon dus sde dge gong ma rnams kyis bzhag pa dang*/_sdom brtson bla ma skye dgu'i bdag po 'di'i sku ring 
[\[247a\]]
[\[247a.1\]]la gsar bskrun dang bcas pa'i yo byad kyi phreng ba/_mdzes shing lta na sdug pa rnam pa sna tshogs pa dag bzung nas/_nam mkha' la 'phyar ba dang*/_dpyangs pa dang*/_rlung gis bskyod pa rnams kyi ngo mtshar gang zhig mthong bar gyur pa'i skye bo 'ga' zhig ni bcom 
[\[247a.2\]]ldan 'das 'od mtha' yas pa'i yon tan gyi bkod pa yang 'di las lhag pa ci zhig ces gtam du sgrog pa la'ang mi spro ba med pa nyid do/_/nyer lnga nas nyer dgu'i bar la mgon po'i gtor bzlog chen po 'chams dang bcas pa dang*/_stong la phyogs bzhi gtor ma/_smin drug zla ba'i tshes la 
[\[247a.3\]]rnam par rgyal ma'i stong mchod dang rdo rje rnam par 'joms pa'i bum sgrub kyi cho ga rnams so/_/de nas mkhar mdo la sogs pa'i dgon sde mang po rnams su drug cu pa'i gtor rgyab la nyin lnga pa re'o/_/mgos nya ba'i zla bar nyi ldog gi dus tshod ri mo'i nges pa dang bstun te ngor lugs kyi dgon sde 
[\[247a.4\]]mtha' dag tu 'jigs byed kyi gtor ma'i cho ga drug cu rtsa bzhi pa dang bcas pa'i gtor rgyab nyin lnga pa re rnams lo dus kyi mchod pa nyid du btsugs so/_/gzhan yang zla dus kyi mchod pa la/_mkhas pa 'chi ba med pa'i seng ges/_phyogs ni sngon ma phyi ma ste/_/de gnyis zla ba dkar nag 
[\[247a.5\]]go_/zhes nyin zhag bco lnga la ni phyogs dang*/_phyogs snga ma dang phyi ma gnyis la ni dkar phyogs dang nag phyogs te/_de gnyis bsdoms pa'i nyin zhag sum cu la zla ba ste/_de lta bu'i zla ba shar dgu thams cad kyi tshes gsum la shes rab kyi pha rol tu phyin pa stong phrag brgya pa tshar re/_tshes 
[\[247a.6\]]brgyad kyi nang bar sgrol ma lha khang du rnam par rgyal ma'i stong mchod kyi cho ga dang*/_a thig bang rgod du dge slong bcus lam zab bla ma mchod pa/_mgon khang nub tu dge slong mang 'tshogs kyis mgon po'i bskang gso dang*/_yang mgon khang nub tu dge slong bco lngas bskang gso/_tshes bcur 
[\[247a.7\]]lha khang gsar par dge slong bco lngas gter ston 'ja' tshon lugs kyi dkon mchog spyi 'dus gtor 'bul 'chams dang bcas/_bcu gnyis la kun dga' chos 'phel gyi gdung 'bum khang du dge slong bcus kun rig gi bsnyen pa rgyas pa mdun bskyed kyi cho ga dang bcas/_bcu bzhir 
[\[247b\]]
[\[247b.1\]]lam 'bras lha khang du dge slong nyi shus bla ma rin chen 'byung ldan mchod pa'i cho ga dang*/_ngor pa'i chos spyod kyi rim pa mtshan yang dag par brjod pa smon lam rnam pa bzhi dang bcas pa yongs su rdzogs pa dang*/_mgon khang gnyis su bskang ba snga ma bzhin du btang ba dang*/_sde dge grub 
[\[247b.2\]]thob pa'i dus mchod du dge slong bzhis lam zab bla mar mchod pa'i cho ga rnams so/_/nyi shur mkhan po chen po bkra shis lhun grub pa'i gdung 'bum khang du dge slong bcu phrag gcig gis lam 'bras bla mar mchod pa'i cho ga_/nyi shu gsum la lam 'bras lha khang du dge slong bco 
[\[247b.3\]]lngas zhang blon chen po rdo rje bdud 'dul gyi bskang gso tshogs kyi 'khor lo dang bcas pa dang*/_mgon khang gnyis su chos skyong rnams kyi bskang ba snga ma ltar ro/_/nyi shu dgu la mgon khang gnyis su bskang ba snga ma bzhin no/_/stong gi nyin la dge slong bco lngas slob dpon chen 
[\[247b.4\]]po pad+ma 'byung gnas la gsol ba 'debs pa le'u bdun ma ste rim pa de nyid kyis zla dus kyi mchod pa rnams so/_/gzhan yang nang re bzhin sgrol ma lha khang du dge slong bzhis sgrol ma maN+Dal bzhi pa'i mchod pa'i cho ga dang*/_mgon khang shar nub gnyis su res 'ga' 
[\[247b.5\]]ni lnga re/_res 'ga' ni bcu re ste/_de yang bskang ba rtag 'don byed pa'i mchod pa rnams de dag gi rim pas dus mchod kyi rim pa rnams ma chag par 'dzugs par mdzad do/_/de bzhin du sdom brtson bla ma skye dgu'i bdag po gang gi sku'i srung ba pa sku zhabs grwa tshang zhes pa/_mnga' 'og tu gtogs pa'i dgon 
[\[247b.6\]]sde mtha' dag gi dkyil nas bkrabs shing btus pa'i bla mar gyur pa dang dge slong gi tshogs rnams ni gsang ba chen po sngags kyi theg pa gsar rnying dang bka' gter gyis bsdus pa'i chos kyi tshul mtha' dag gi gsan pa dang sbyangs pa rab kyi rtse mor gshegs pas lha dang srung ma'i tshogs 
[\[247b.7\]]gang yin pa de dang de dag gi bsnyen pa dang sgrub pa dang*/_las la sbyar ba'i tshul thams cad la 'jug par byed pa'i rnam par dpyod pa'i mig dkyus rnam par yangs shing*/_'dri ba dang*/_bca' ba dang*/_'don pa dang*/_gdangs dang*/_dbyangs kyi 'gyur khug dang*/_gar 'chams dang*/_
[\[248a\]]
[\[248a.1\]]'bud pa dang*/_dkrol bar bya ba'i rigs thams cad la thogs pa mi mnga' ba sha stag tu bzhugs pa rnams te/_de dag gis 'don par bya ba dus mchod kyi rim pa la/_lo dus kyi mchod par/_ngor lugs kyi mgon po che chung gi bskang ba brgya tshar/_dpal ldan lha 
[\[248a.2\]]mo re wa tI dmag zor rgyal mo'i thugs dam bskang ba stong tshar/_rgya zhang khram pa'i gter chos las 'byung ba'i gshin rje tshe bdag gi gtor bzlog_/'ja' tshon snying po'i lugs kyi dkon mchog spyi 'dus tshogs 'khor brgya tshar/_gu ru drag po me rlung 'khyil ba'i bskang ba brgya tshar/_
[\[248a.3\]]klong gsal lugs kyi ye shes rab 'bar gyi bstan srung yongs su rdzogs pa'i bskang ba brgya tshar/_'khor lo bde mchog las bka' srung skyes bu chen po'i bskang ba brgya tshar/_mgon po tshogs kyi bdag po'i bskang ba rnams so/_/zla dus kyi mchod par zla ba thams cad kyi tshes 
[\[248a.4\]]gcig la gtsug tor rnam par rgyal ma'i stong mchod kyi cho ga_/gnyis la rdo rje rnam par 'joms pa'i bum sgrub kyi cho ga dang*/_'jam dpal gyi mtshan yang dag par brjod pa/_gsum la sa bdag chen po bstan pa tshe ring pa'i dus mchod du na ro mkha' spyod ma'i cho ga sin+d+hu ra'i 
[\[248a.5\]]dkyil 'khor la brten pa/_bzhi la dze tA ri'i lugs kyi tshe dpag tu med pa lha dgu'i dkyil 'khor gyi cho ga_tshes lnga la rdzogs chen pad+ma rig 'dzin gyi dus mchod du dkon mchog spyi 'dus/_drug la ngor lugs kyi chos spyod rgyas pa/_bdun la slob dpon rin po che'i gsol 
[\[248a.6\]]'debs le'u bdun pa dang klong gsal lugs kyi tshe sgrub yang gsang bla med/_tshes brgyad la slob dpon ngag gi dbang phyug grags pa'i lugs kyi sgrol ma dkar mo yid bzhin 'khor lo'i cho ga dang*/_bla ma dgongs pa 'dus pa'i tshogs bskang dang*/_ngor lugs kyi mgon po che chung gi 
[\[248a.7\]]bskang ba/_dgu la gter ston nyi ma grags pa'i lugs kyi bdud 'dul ma/_bcu la gsol 'debs bsam pa lhun grub dang dkon mchog spyi 'dus/_bcu gcig la rje mo'i dgongs rdzogs su grub chen kun dga' snying po'i lugs kyi kun rig rtsa ba'i dkyil 'khor gyi cho ga_/
[\[248b\]]
[\[248b.1\]]bcu gnyis la bla ma kun dga' chos 'phel ba'i dus mchod du kun rig gi bsnyen pa rgyas pa'i cho ga_/bcu gsum la rje btsun bzhad pa'i rdo rje'i lugs kyi bkra shis tshe ring ma'i gsol bskang*/_bcu bzhi la nyi ma grags pa'i lugs kyi tshe sgrub bdud bzhi'i g.yul las rgyal ba dang*/_
[\[248b.2\]]ngor lugs kyi mgon po'i bskang ba/_bco lnga la lha bsang dang brgyags brngan chen po dang dkon mchog spyi 'dus dang yang 'dus/_bcu drug la sgrol ma dkar mo'i cho ga_/bcu bdun la thub pa gnas brtan dang bcas pa'i phyag mchod/_bco brgyad la mkhan po chen po sangs rgyas phun 
[\[248b.3\]]tshogs pa'i dus mchod du lam 'bras phyag mchod/_bcu dgu la nyi ma grags pa'i lugs kyi rta mgrin dregs pa zil gnon dang lha chen tshogs bskang*/_nyi shu la bstan bcos chen po sdom pa gsum gyi rab tu dbye ba/_nyer gcig la 'jam pa'i dbyangs bkra shis dpal ldan pa'i 
[\[248b.4\]]dus mchod du lam 'bras bla ma mchod pa'i cho ga_nyer gnyis la klong gsal ba'i lugs kyi ye shes rab 'bar tshogs bskang*/_nyer gsum la rat+na gling pa'i lugs kyi gu ru drag po me rlung 'khyil pa dang ngor lugs kyi mgon po'i bskang ba dang*/_dmag zor ma'i bskang ba dang*/_
[\[248b.5\]]nyer zhi la dpal sa skya pa bsod nams dbang phyug pa'i dus mchod du bla ma mchod pa'i cho ga_/nyer lnga la sangs rgyas bstan pa dang bsod nams phun tshogs gnyis kyi dus mchod du rdo rje mi 'khrugs pa'i cho ga dang na ro mkha' spyod kyi cho ga_/nyer drug la chos spyod rgyas pa/_nyer bdun 
[\[248b.6\]]la rgyal sras zhi ba lhas mdzad pa'i byang chub sems dpa'i spyod pa la 'jug pa dang*/_jo bo'i byang chub sems dpa' nor bu'i phreng ba dang*/_klu sgrub kyi dbu ma bshes pa'i spring yig dang*/_nyi ma grags pa'i lugs kyi bde mchog tshogs bskang*/_nyer brgyad la thams cad 
[\[248b.7\]]mkhyen pa dpal mchog rgyal mtshan pa'i dus mchod du lam 'bras phyag mchod/_nyer dgu la ye shes rab 'bar tshogs bskang dang*/_ngor lugs mgon po dang dmag zor gyi bskang ba/_stong la sgrol ma maN+Dal bzhi'i mchod pa'i cho ga dang*/_gnam chos tshogs bskang rnams so/_/
[\[249a\]]
[\[249a.1\]]gzhan yang nyin re bzhin rgyun khyer du ye shes rab 'bar las/_seng ge'i gdong can ma dang*/_ma mo dang*/_mgon po tshogs bdag dang*/_rnam thos sras 'khor rta bdag bcas dang*/_gnod sbyin stag mda' gdong dang*/_drang srong dang*/_dam can dang*/_rgyal 
[\[249a.2\]]po sku lnga dang*/_g.yu phreng can dang*/_rmu mo dkar mo rnams dang*/_bde mchog dang*/_de'i bka' srung lngas rtsen dang*/_dam can dang bcas pa/_nyi ma grags pa'i lugs kyi drag khros gter srung klu mo dang bcas pa/_d+hi ri chos grags lugs kyi tshogs bdag_/rat+na gling pa'i lugs kyi dam 
[\[249a.3\]]can dang*/_dkon mchog spyi 'dus la sogs pa rnams dang*/_gzhi'i lha gnyer rnams kyis kun rig gi cho ga tshar re/_ngor lugs kyi mgon po'i bskang ba tshar re rnams ni nyin bzhin du ma chags par 'dzugs pa'i bdag po'i rkyen byed pa'i mchog tu gyur pa'o/_/gzhan yang lo dus su ka 
[\[249a.4\]]thog rdo rje'i gdan gyi bla ma dpon slob rnams dang*/_dpal byang chub gling gi bla ma dpon slob rnams dang*/_thang shing bro brdung dgon gyi bla ma dpon slob rnams dang*/_dge dgon pa'i bla ma dpon slob rnams dang*/_sdom brtson bla ma chen po'i sku srung ba'i gto mkhan gyi rgyal po dang*/_rtsis 
[\[249a.5\]]mkhan gyi rgyal po dpon g.yog rnams kyang*/_rgyal po'i khab kyi pho brang chen po 'dir drug cu chen po'i tshogs pa dang lhan cig tu lhags nas/_bka' brgyad 'dus chen dang ye shes rab 'bar dang*/_zhing skyong la sogs pa rang rang gi lugs kyi lag len la dbang 'byor ba'i 
[\[249a.6\]]gtor bzlog gi rigs mang du bca' ba la sogs pa'i sgo nas/_bcom ldan 'das bu ram shing pa'i lung dang rtogs pa'i bdag nyid can gyi bstan pa rin po che yun du brtan pa'i rim gro dang*/_sa phyogs 'di nyid kyis mtshon te yangs pa'i 'jig rten gyi khams thams cad 
[\[249a.7\]]du bde zhing 'byor pa dang*/_lo legs pa dang*/_skye 'gro thams cad kyi rgyud la dge tshogs kyi chu gter kun nas rab tu 'phel bar bya ba'i dgongs pa mngon du bzhag ste/_sgrub cing mchod pa la sogs pa'i rim pa thams cad kyang dus dang dus las nam yang 'dzol du med pa'i 
[\[249b\]]
[\[249b.1\]]legs byas dpyid kyi dpal mo'i g.yab mo lta bu ni ci yang g.yob par byed do/_/de ltar gong du smos pa'i drug cu rtsa bzhi chen po nas brtsams te ji skad bshad pa'i dus mchod kyi rim pa de dag 'don par byed pa'i yon gyi zhing du gyur pa/_thams cad la yang bsnyen bkur dang gral 'gyed 
[\[249b.2\]]du dbul bar bya ba yang*/_res 'ga' ni dar gyi bye brag dang*/_res 'ga' ni gos bzang gi rnam pa dang*/_res 'ga' ni zam so'i rnam pa dang*/_res 'ga' ni gser dang*/_de bzhin du dngul dang*/_ja dang*/_mar dang*/_nas dang*/_tha mi ka dang*/_snam bu dang*/_snod 
[\[249b.3\]]spyad kyi rim pa dang*/_lpags pa'i rim pa dang*/_rta phyugs la sogs pa re mos kyis stob par byed pa'i sgo nas/_dge ba gang byas pa thams cad kyang byang chub kyi lam du 'gyur ba kho na lhur byed kyi/_byas grags kyi dge chos glo stong spos pa'i thug rdor bzhin du kha la yod cing gting 
[\[249b.4\]]la med pa'i rnam pa can ma yin par/_gtong phod chen po'i sgo mo bye ba brgya stong du ma ni nam yang ma bsdams par yod pa yang skye dgu'i bdag po 'di nyid kyi khyad par gyi chos so/_/gnyis pa chos kyi sbyin pas bstan pa dang 'gro la phan pa sgrub pa'i khyad par ni/_spyir chos kyi 
[\[249b.5\]]sbyin pa ni byang chub sems dpa' rnams kyis sems can gzhan smin par byed pa'i thabs su gyur pa gang yin pa ste/_'phags pa chos bgro ba'i mdo las/_de la byang chub sems dpa' rnams kyis dga' bar bgyi ba'i chos bzhi ste/_lan du phan 'dogs pa la mi re ba'i 
[\[249b.6\]]sbyin pa dang*/_sems can thams cad la snyoms pa'i sems kyis snyan par smra ba dang*/_sems can thams cad kyi don ma legs pa sel zhing don sgrub pas don spyod pa dang*/_sems can thams cad la dga' ba'i bdag nyid kyi don mthun pa ste/_chos bzhi po de dag ni byang 
[\[249b.7\]]chub sems dpa' rnams kyis dga' bar bgyi ba'o zhes dang*/_dkon mchog sgron mer/_gang dag 'gro ba'i spyod pa mang rtogs pa/_/de dag 'gro ba yongs su smin byed mkhas/_/'gro ba yongs su smin byed gang mkhas pa/_/de dag 'gro ba sdud shes cho ga mkhas/_/
[\[250a\]]
[\[250a.1\]]'gro ba sdud shes cho ga gang mkhas pa/_/de dag bsdu ba'i dngos po bzhi la brtson/_/gang dag bsdu ba'i dngos po bzhir brtson pa/_/de dag 'gro ba'i don ni mtha' yas byed/_/ces dang*/_mdo sde rgyan las/_sbyin mtshungs de stob len 'jug dang*/_/
[\[250a.2\]]bdag nyid rjes su 'jug rnams kyis/_/snyan par smra dang don spyod dang*/_/don mthun nyid du 'dod pa yin/_/zhes dang*/_phan par byed pa'i thabs dang ni/_/'dzin dang 'jug par byed pa dang*/_/de bzhin rjes su 'jug byed pas/_/bsdu ba'i dngos po bzhir bshad do/_/zhes 
[\[250a.3\]]gsungs pas gdul bya rnams la gnas skabs su phan gdags par bya ba'i don du zang zing dang*/_mthar thug nyid du phan pa'i rgyu pha rol tu phyin pa drug gi tshig 'dzin pa dang*/_de'i don la 'jug pa dang*/_don de la yang dang yang du brtun te rjes su 'jug par bya ba'i phyir ro/_/yang na snod du 
[\[250a.4\]]rung bar bya ba dang*/_mos par bya ba dang*/_bsgrub par bya ba dang*/_bsgrub pa mthar phyin par bya ba'i phyir te/_rgyan las/_dang po snod 'gyur dngos po ste/_/gnyis pa yis ni mos pa yin/_/gsum pa yis ni bsgrub pa ste/_/bzhi pas rnam par sbyong ba'o/_/zhes so/_/de 
[\[250a.5\]]ltar bsdu ba rnam pa bzhi'i sgo nas chos la sbyor bar gsungs la/_pha rol tu phyin pa bsdus pa las/_sbyin pa'i 'bras bus yangs pa thob gyur nas/_/srid pa'i mun par 'thoms pa'i skye bo la/_/dam pa'i chos kyi sbyin pa rgya chen gyis/_/nyi ma shar ba'i 'od las gsal bar ston/_/
[\[250a.6\]]'jig rten dam pa'i don grub snyoms pa de/_/thams cad mkhyen pa nyid 'grub gzhir gyur pas/_/nyi shar zer bkye 'od chen mi zad bzhin/_/_de yi bsod nams kun du zad mi shes/_/_zhes par/_chos kyi sbyin pa zang zing med/_/ces gsungs pa ltar sbyin pa thams cad kyi nang nas 
[\[250a.7\]]snying po'am gtso bor gyur pa ni chos kyi sbyin pa yin zhing*/_bye brag tu snyigs ma'i dus kyi sems can 'dod chags bdo ba dang*/_zhe sdang bdo ba dang*/_gti mug bdo bas yongs su dkrugs te/_sangs rgyas bcom ldan 'das kyis legs par gsungs pa'i dam pa'i chos la mos pa 
[\[250b\]]
[\[250b.1\]]lhur mi byed cing*/_nub ri'i rtse mor 'dzegs pa'i nyi ma bzhin du ring du mi gnas pa'i skabs 'dir/_dam pa'i chos rnams yi ger 'dri ba dang*/_glegs bam sbyin pa dang*/_lung nod pa dang*/_'chang ba dang*/_klog pa dang*/_kha ton du byed pa dang*/_gzhan dag la'ang rgya cher 
[\[250b.2\]]yang dag par rab tu ston pa dag gi phan yon bsam gyis mi khyab par gsungs pa rnams kyis thugs yongs su phrogs pa'i mi'i lhar gyur pa byang chub sems dpa' chen po bstan pa tshe ring zhes bya ba dang*/_de'i sras su gyur pa sde dge bla ma chen po sku mched gsum ste/_yab sras thams 
[\[250b.3\]]cad zhal 'dzom du bzhugs pa'i skabs su bzhengs pa ni bde bar gshegs pa'i bka' gangs can gyi brda'i lam du 'gyur ro 'tshal gyi phyi mo par du bsgrub pa la/_'khor lo dang por gtogs pa 'dul ba lung gi skor dang*/_'khor lo bar pa shes rab kyi pha rol tu phyin pa'i skor dang*/_
[\[250b.4\]]'khor lo tha ma'i mdo gzhung bzhugs tshan che ba'i skor dang*/_theg pa che chung gi mdo ci rigs pa phyogs su bsgrigs pa mdo mang du grags pa'i skor dang*/_rgyud sde rnam pa bzhi bsdoms pa gsang sngags rgyud 'bum du grags pa'i skor dang*/_mthar bsngo ba dang smon lam dang shis 
[\[250b.5\]]brjod kyi skor rnams bsdoms par glegs bam brgya dang brgyad de/_rgyas par ni/_de'i dkar chag chos sbyin par du bsgrubs pa'i tshul las nye bar brtsams pa'i gtam bzang po blo ldan mos pa'i kun+da kha yongs su bye ba'i zla 'od gzhon nu'i 'khri shing zhes bya ba nyid du bkod pa ltar 
[\[250b.6\]]phyi mo chen po rdzogs pa ni chu glang gi lor yongs su grub pa nas brtsams te shing pho byi ba'i lo 'di yan chad du/_'dul ba'am/_shes phyin nam/_mdo sna la sogs pa chos tshan phyogs re tsam gyi tshar grangs ni bgrang du ci zhig_/bka' 'gyur ro 'tshal yongs su tshang ba 
[\[250b.7\]]tshar grangs brgya phrag bco lnga tsam chos kyi sbyin par btang ba dang*/_'dzam gling bstan pa'i sgron me dpal sa skya pa kun dga' snying po dang*/_gnas lnga rig pa'i paN+Di ta slob dpon rin po che bsod nams rtse mo dang*/_de bzhin gshegs pa thams cad kyi gsung gi gsang ba 'dzin 
[\[251a\]]
[\[251a.1\]]pa rje btsun rin po che grags pa rgyal mtshan dang*/_phyogs thams cad las rnam par rgyal ba chen po sa skya paN+Di ta dang*/_khams gsum chos kyi rgyal po chen po 'phags pa blo gros rgyal mtshan dpal bzang po pa ste/_dpal sa skya pa'i rje btsun gong ma lngar grags 
[\[251a.2\]]pa'i gsung rab kyi skor la/_gsung rab rin po che lam 'bras bu dang bcas pa'i gdams ngag gi skor gyi glegs bam dang*/_chos srung rdo rje nag po chen po gur gyi mgon po dang dpal mgon gdong bzhi pa'i sgrub skor dang*/_lcags ri'i khongs las mi 'da' ba'i gser chos dang 
[\[251a.3\]]zab chos la sogs pa/_gsang sngags 'dzin pa thun mong ba'i spyod yul du ma btub pa rnams logs su bzhag_/gsang sngags 'dzin pa thun mong bar yongs su grags pa'i bstan bcos rnams bsdoms par glegs bam bco lnga ste/_de dag gi chos kyi rnam grangs rgyas par ni 
[\[251a.4\]]dpal sa skya'i rje btsun gong ma lnga'i gsung rab rin po che'i par gyi sgo 'phar 'byed pa'i dkar chag 'phrul gyi lde mig tu bkod pa ltar/_phyi mo rdzogs pa me mo sbrul gyi lor yongs su grub pa nas brtsams te/_shing byi 'di yan chad du yongs su tshang ba tshar grangs brgya phrag 
[\[251a.5\]]gsum tsam chos kyi sbyin par btang ba dang*/_gzhan yang ngor lugs gtso bor bton pa'i chos spyod kyi rigs dang*/_sgrub thabs dang*/_dkyil 'khor gyi cho ga dang*/_mchod pa dang*/_gtor ma la sogs pa nye bar mkho ba'i rigs su gtogs pa dang*/_gso ba rig pa'i 
[\[251a.6\]]rgyud bzhi dang*/_man ngag rgyud kyi lhan thabs sogs/_bsdoms pa glegs bam bcu gcig tsam par du bsgrubs te chos kyi sbyin pa btang ngo*/_/khyad par sdom brtson bla ma chen po 'di nyid chos dang srid pa'i gtsug lag nyi zla'i sgron ma zung 'brel ba lta bu'i phrin las kyi snang ba dkar po phyogs 
[\[251a.7\]]kyi dkyil 'khor kun du 'phro ba/_dpal sde dge rgyal po zhes yongs su grags pa gang gi gdan rabs kyi khri 'phang mthon po gang na bar/_bsod nams dpag tu med pa mngon par 'du bgyis pa'i las shugs dang*/_dman pa min pa'i stobs kyi 'khor los mnga' bsgyur ba nas brtsams 
[\[251b\]]
[\[251b.1\]]te/_thams cad mkhyen pa chen po nyi ma'i gnyen gyi bka' lung spyi dang bye brag gi dgongs don ma lus pa rnam par 'grel ba'i bstan bcos gangs can pa'i brda'i lam du 'gyur ro 'tshal gyi chos sbyin rgyun mi chad pa'i ngo mtshar 'phrul gyi phyi mo rdzogs ldan bskal pa'i bsod nams 
[\[251b.2\]]kyi sprin phung rgyas par dkrigs pa zhes bya ba/_srid pa gsum gyi mchod sdong snga na med pa'i chos sbyin gyi phyi mo 'di nyid gsar du bskrun par brtsams shing*/_shing pho byi ba'i lor yongs su grub par bgyis te/_de'i 'phral la'ang dgongs 'grel yongs su tshang ba tshar nyi shu rtsa 
[\[251b.3\]]gcig tsam chos kyi sbyin par stsal ba dang*/_da ltar stsol bzhin pa nas/_ma 'ongs dus kyi bskal pa nas bskal pa'i phreng ba kun du yang dam pa'i chos kyi sbyin pa rgya che zhing rgyun mi chad par stsal ba'i dam bca' brtan pa'i rwa ba ni nam yang gzhig tu med pa'i rang bzhin can no/_/
[\[251b.4\]]de ltar ji skad bshad pa'i rnam dkar gyi legs byas chen po de dag 'grub tu nye ba dang*/_ji tsam na rdo rje snyems ma'i bdag po dang gnyis su med pa'i thams cad mkhyen pa chen po dpal ldan chos skyong bkra shis grags pa'i rgyal mtshan dpal bzang po pa'i zhal gyi sgo nas sdom 
[\[251b.5\]]brtson skye dgu'i bdag po de la 'di skad du mchid pa thos te/_'dir gsung ngag rin po che'i khog phub pa la sogs pa mtshan gyi phreng bas gsal bar byas pa 'di dag kyang par gyi rgyun du bsgrub pa'i bdag rkyen mdzod cig_/de ltar byung na 'gro ba mang po zhig la phan par 'gyur ro zhes 
[\[251b.6\]]bka' lung snyan dgu rdzogs pa'i phrin yig dam pa de nyid kyis nye bar phyin par gyur to/_/de ltar son pa dang*/_ji skad du/_blo gros chen pos dga' sems dang*/_/bla ma'i bka' ni 'bad de mnyan/_/rig pa yis ni mi nus na/_/mi nus de ni tshig gis sbyang*/_/bla ma 
[\[251b.7\]]las ni dngos grub dang*/_/mtho ris dang ni bde ba 'thob/_/de bas 'bad pa thams cad kyi/_/bla ma'i bka' las 'da' mi bya/_/zhes dang*/_bla ma las ni bka' stsol zhu/_/bka' bzhin bgyi zhes brjod byas la/_/thal mo sbyar zhing ma yengs par/_/bla ma'i bsgo 
[\[252a\]]
[\[252a.1\]]ba mnyan par bya/_/zhes 'byung ba ltar bla ma'i bka' bzhin sgrub pa'i gang zag gang yin pa de ni dngos grub mang po'i snod du 'gyur bar dgongs bzhin pas ji ltar stsal ba de ltar du bgyi zhes 'dzum pa'i mdangs dang bcas pas zhal gyis 'ches pa 
[\[252a.2\]]ltar/_slar yang yongs rdzogs bstan pa rin po che'i nyams len gyi man ngag gsung ngag rin po che'i byon tshul khog phub dang bcas pa rgyas par bshad pa legs bshad 'dus pa'i rgya mtsho zhes bya ba dang*/_kun mkhyen chen po rong ston pa'i rnam thar ngo mtshar dad pa'i rol mtsho/_
[\[252a.3\]]rgyal sras rin po che thogs med bzang po dpal gyi rnam thar gzhan la phan pa'i 'od zer dang gsum la glegs bam gcig_/de bzhin gshegs pa thams cad kyi bgrod pa gcig pa'i lam chen gsung ngag rin po che'i bla ma brgyud pa'i rnam thar phyogs gcig tu bsgrigs pa 
[\[252a.4\]]glegs bam gsum/_sangs rgyas bcom ldan 'das kyi rnam thar rmad du byung ba mdzad pa 'khrul pa med par brjod pa bde bar gshegs pa'i spyod pa mchog gi gter zhes bya ba glegs bam gcig_/bde bar gshegs pa'i bstan pa'i gsal byed chos kyi 'byung gnas gsung rab rin 
[\[252a.5\]]po che'i mdzod dang*/_rgyal rabs gsal ba'i me long gnyis la glegs bam gcig_/ma Ni bka' 'bum glegs bam gnyis/_pad+ma bka'i thang yig glegs bam gcig_/thang yig sde lnga glegs bam gcig_/sgra bsgyur mar pa'i rnam thar dang*/_rje btsun mi la'i 
[\[252a.6\]]rnam thar/_rnam thar rgyas par phye ba mgur 'bum bcas glegs bam gcig_/phug lugs rtsis kyi legs bshad mkhas pa'i mgul rgyan bai DUr dkar po'i do shal dpyod ldan snying nor glegs bam gnyis/_bstan bcos bai DUr dkar po las dris lan 'khrul snang g.ya' 
[\[252a.7\]]sel don gyi bzhin ras ston byed snyan sgron dang bcas pa glegs bam gnyis/_gso ba rig pa'i bstan bcos sman bla'i dgongs rgyan sman rgyud bzhi'i gsal byed bai DUr sngon po'i mal+li ka zhes bya ba glegs bam gnyis/_klu 'bum dkar nag khra gsum glegs bam 
[\[252b\]]
[\[252b.1\]]gcig_snyan dngags kyi bstan bcos chen po me long la 'jug pa'i bshad sbyar daN+Di'i dgongs rgyan glegs bam gcig ste/_mdor na bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya'i rgyal po nyid dang*/_shAkya'i 
[\[252b.2\]]rgyal po'i sras su gyur pa'i bstan pa 'dzin pa'i skyes bu chen po/_shes par bgyi ba'i gnas ma lus pa la sbyangs pa rgya mtsho'i mthar son pa/_chos thams cad thugs su chud pa/_chos kyi spyan yangs shing dri ma med pa mnga' ba/_chos bzhin spyod kyin chos bzhin du 
[\[252b.3\]]'doms pa/_chos kyi tshul mtha' dag so sor smra ba la tshig gi dbang phyug grub pa rnams kyis legs par gsungs pa'i gsung gi phrin las kyi rgyun chen po'i dam pa'i chos phal che ba dag nub par mi 'gyur ba'i chos kyi sbyin pa rgya chen po rtag tu 'byung ba'i par gyi ma mo 'di 
[\[252b.4\]]dag_/rmad du byung ba'i bzod pa dam pa'i go chas kun nas brling bar byas pa'i thugs bskyed dman pa min pa'i stobs ni/_sred med bu'i dpal la yang co 'dri bar bzod pa'i sdom brtson bstan pa'i sbyin bdag chen po gang gis 'bad pa du ma'i sgo nas bdag po'i rkyen 
[\[252b.5\]]legs par sbyar te/_'jig rten gyi khams ma lus pa'i mun pa mtha' dag dpyis 'byin byed pa'i chos kyi nyi ma chen po 'di dag gsar du bsgrubs so/_/bsgrubs nas kyang phyogs bcu'i sems can gyi khams dpag tu med pa rnams kyang sdom brtson skye dgu'i bdag 
[\[252b.6\]]po 'di'i chos kyi sbyin pa gtong ba'i zhing du lhags pa ni/_'di lta ste/_gang dag 'gro ba mang po'i don la rtse gcig tu gzhol ba'i bla ma dang*/_dge slong dang*/_dge tshul dang*/_dge bsnyen dang*/_gzhan yang mi dpon dang*/_blon po dang*/_'khor dang*/_yang 'khor 
[\[252b.7\]]dang*/_khyim bdag dang*/_zho shas 'tsho ba la sogs pa sangs rgyas bcom ldan 'das kyi lung gi chos tshul rnyog pa med pa gang dag bzhugs pa la/_gus pa'i ri mo yongs su lhod par ma gyur pa'i sa'i steng gi skye 'gro ris su ma chad pa rnams te/_de dag thams cad la bde 
[\[253a\]]
[\[253a.1\]]bar gshegs pa'i bstan pa dam pa'i chos kyi sbyin pa zad mi shes pa'i snang ba chen po bkye ste/_de'ang don du gnyer ba'i 'gro ba rang rang gi blo dang mos par 'tsham pa'i chos kyi rnam grangs gang dang gang yin pa de dag_/che ba'i yon tan dang phan yon bsam 
[\[253a.2\]]gyis mi khyab pa rnams rjes su gdams pa dang bcas pa'am/_yang na dge ba'i rtsa ba gang dag gi rjes su yi rang bar byed pa'i tshig gis snyan par smra ba dang bcas pas len du 'jug go_/de la brten nas yangs pa'i rgyal khams kyi snod thams cad rgyal ba'i bstan pa rin 
[\[253a.3\]]thang gzhal du med pa'i 'byor pa bla na med pa dang ldan pa'i snying po can du bgyid do/_/de lta bu'i mdzad pa gang la phyogs bcu'i rnam par 'dren pa thams cad kyang dbyings nas dgyes pa'i brda mtshon du/_legs so'i lung gi gling bu mtha' dag mgrin gcig tu bsgyur ba la mi spro 
[\[253a.4\]]ba cung zad kyang med na/_'gro ba phal pa dag mgu ba tsam la ngo mtshar che ba ci zhig_/gzhan yang chos kyi ched du dmigs nas phul ba'i nor rdzas kyi bye brag ji snyed byung ba rnams kyang phal cher ni gong du smos pa'i mchod sbyin gyi zhing du gyur pa rnams la gtong ba dang*/_dge 
[\[253a.5\]]'dun 'du ba'i dri'i gtsang khang brtsigs pa dang*/_de bzhin gshegs pa rnams dang*/_de dag gi sras dang slob ma'i tshogs dang bcas pa'i sku dang gsung dang thugs kyi rten rnams bzheng ba'i rgyur sbyor ba dang*/_deng gi dus su'ang 'jig rten gsum gyi mchod sdong bla na med pa chos 
[\[253a.6\]]sbyin par gyi phyi mo rgya chen po 'di dag bskrun pa la dgos pa'i yo byad mkho dgu phun sum tshogs pa ma tshang ba med pa bsgrubs pa'i rgyur byed pa dang*/_de dag gi las byed pa rnams kyi bza' yon du stob pa la sogs pas/_'gro ba gang dag gis chos kyi sbyin pa mngon 
[\[253a.7\]]par 'du byas pa'i nor rdzas kyi 'brel pa cung zad re bzhag pa rnams kyang*/_nam zhig na dge ba nyid nas dge ba nyid kyi rgyu rkyen du mchi ba ste/_dper na rgya mtsho chen po'i nang du chu'i thigs pa nyung zad cig ltung ba na yang*/_ji srid rgya mtsho chen po de nyid yongs su stong par ma gyur 
[\[253b\]]
[\[253b.1\]]pa de srid du ro gcig par 'dres nas so sor dbyer mi btub pa lta bu'i legs byas kyi rgyun chen po nyid du 'gro ba kho na nyid do/_/de ltar rlabs chen dge ba'i las la spro ba mchog tu brtas pa'i mi bdag chen po 'di'i mdzad pa'i phreng ba legs byas kyi zer phreng stong dang ldan pa'i 
[\[253b.2\]]ngo mtshar grags pa'i phung po 'di ni/_'bras ldan dus kyi zla 'od las kyang ches mchog tu dkar zhing bsil bar gyur pa gang dag_/phyogs bcu'i 'dzin ma'i dkyil 'khor kun du 'khod pa'i rgyal phran dang*/_sde dpon dang*/_stobs ldan dang*/_'byor ldan gyi skye 'gro mtha' dag 
[\[253b.3\]]gi rna ba'i bcud len mchog tu 'dzin par mi byed pa ni 'ga' yang med cing*/_der ma zad rnam par dkar ba'i legs mdzad dang*/_rnam par thar pa gang dag gtam du gleng bar thos pa la brten nas/_phyogs bcu'i 'gro ba sngon chad dge ba'i rtsa ba rgya chen po sgrub pa la spobs pa ma 
[\[253b.4\]]skyes pa rnams kyi spobs pa gsar du skyed pa dang*/_spobs pa skyes pa rnams gong nas gong du bogs dbyung ste/_sbyin pa rnam pa bzhi po gang yang rung ba la 'jug par bskul ma 'debs pa'i mchog tu yang 'gyur ba nyid do/_/des na gong du lung drangs pa ltar byang chub sems 
[\[253b.5\]]dpa'i spyod pa bsdu ba rnam pa bzhi'i thabs kyis sems can gzhan smin par byed pa'i tshul rnams kyang ci rigs pa'i sgo nas tshang ba yin no/_/de las gzhan pa mkhas pa la 'os pa'i bgyi ba bla na med pa ni/_phyi rig pa'i gnas kyi gtsug lag thams cad dang*/_nang sdom 
[\[253b.6\]]pa rin po che rnam pa gsum dang rjes su 'brel ba'i zab pa dang rgya che ba'i chos kyi bang mdzod ma lus pa bzung nas/_'chad pa chos kyi 'khor los skal ldan gyi gdul bya rjes su 'dzin pa dang*/_rtsod pa lung rigs kyi 'khor los log par rtogs pa tshar gcod pa dang*/_rtsom 
[\[253b.7\]]pa legs bshad kyi 'khor los rgyal ba'i bstan pa gsal bar byed pa rnams kyi sgo nas chos kyi sbyin pa gtong bas/_'jig rten gyi khams thams cad chos kyi snying po can du bgyid pa nyid ni/_sdom brtson bla ma chen po rang nyid sde dge gong ma rnams kyi bstan srid kyi bya ba 
[\[254a\]]
[\[254a.1\]]chen po'i khur khyer ba'i las can du song bas/_thog ma nyid nas 'bad pa gtso bor ma brtsams pa dang*/_gal srid brtsams kyang mi'i rgyal po'i kun spyod dang ldan pa'i bla mar song bas/_phan 'dags chung ba la dgongs nas/_re zhig de'i spros pa ma 
[\[254a.2\]]mdzad cing*/'on kyang rgyal sras byang chub sems dpa' snying brtse'i bdag nyid can rnams ni gang dang gang gi rnam pas gnas kyang*/_gzhan la phan pa rgya chen po 'byung ba'i bsam pa dang*/_sbyor ba phun sum tshogs pa dag ni nam yang mi 'dor ba chos nyid de/_de'ang 'di ltar bod chen 
[\[254a.3\]]ljongs kyi yul gru 'di nyid kyis mtshon pa'i 'dzin ma'i dkyil 'khor thams cad du/_mi nub chos kyi rgyal mtshan chen po brtan par 'dzugs pa dang*/_'gro tshogs rgya mtsho lta bu'i don la phan pa'i sems dam pa nye bar bzhag nas/_dus 'dir khams gsum chos kyi 
[\[254a.4\]]rgyal po chen po mkhan po rin po che thams cad mkhyen pa dpal ldan chos skyong bkra shis grags pa'i rgyal mtshan dpal bzang po la sogs pa/_gong du smos pa'i bstan 'dzin gyi skyes bu chen po/_mkhas pa dang grub pa'i yon tan gyi tshogs mang pos yongs su bzung ba de dag 
[\[254a.5\]]sdom brtson skye dgu'i bdag po rang gi rigs kyi cod paN du mngon par mnga' gsol te/_sgo gsum longs spyod dang bcas pas mnyes par byed cing*/_zab pa dang rgya che ba'i chos kyi bdud rtsi bsam gyis mi khyab pa rnams mngon par mtho ba dang nges par legs pa'i go 'phang 
[\[254a.6\]]gi gsos su rtag par len pa dang*/_srog chags dpag tu med pa'i don du yang legs par gsungs pa'i chos kyi 'khor lo rgya che zhing rgyun mi chad par bskor ba'i gsol ba 'debs pa po byed pa dang*/_gzhan yang dpal ldan sa skya pa dang ngor chen rdo rje 'chang dag gi phrin 
[\[254a.7\]]las lhun gyis grub pa dang rgyun mi chad pa'i rnam par 'phrul pa las byung ba'i chos kyi rje rin po che/_phyogs bcu kun du chos kyi dga' ston 'gyed pa po ji snyed 'byon pa rnams dang*/_chos grwa chen po 'di nyid na gnyug mar gnas shing bshad pa dang sgrub pa'i phrin las zung 
[\[254b\]]
[\[254b.1\]]gis bstan pa skyong bar byed pa'i zur chos pa yang*/_mkhyen rab kyi dbang phyug bsod nams rgyal mtshan zhes pa/_kun mkhyen nyi ma'i gnyen gyi gsung rab mdo sde dang rgyud sde ma lus pa'i brjod byar gyur pa'i bslab pa'i gnas rnams 'gro ba rgya mtsho'i rdul dang mnyam pa la blo dang 
[\[254b.2\]]'tsham par tshul bzhin du 'doms pa la 'jigs med mgrin pa'i 'khor lo rnam par yangs pa de dang*/_rdo rje 'dzin pa'i dbang phyug bkra shis bzang po zhes pa/_phyi ru mkhas pa dang btsun pa'i yon tan ston pa'i 'khor gyi dgra bcom pa rnams kyi rnam par thar pa la gnas pa/_
[\[254b.3\]]nang du grub pa'i yon tan bcu gsum rdo rje 'dzin pa'i sa yang 'di nyid kyi ngo na ring po ma yin pa/_gcig tu sems can thams cad la bu gcig pa ltar brtse ba de dang*/_gsang sngags grub pa'i rtse mor son pa rje btsun nam mkha' dpal bzang zhes pa/_mdo rgyud kyi mkhyen pa rab tu 
[\[254b.4\]]rgyas shing*/_gang gi sku gsung thugs kyi byin rlabs rdo rje'i zeg ma res kyang yid kyi srub shing dpung dang bcas pa dpag tshad brgya'i pha rol du yang gnas pa'i skabs med par byed pa'i nus pa mchog gi bdag nyid can de dang*/_gzhan yang bstan pa'i rtsa lag dam par gyur pa yang 
[\[254b.5\]]dag pa'i dge ba'i bshes gnyen gzhung lugs mang po'i don la sbyangs pa mtha' ru phyin par gyur pas mgrin pa chos kyi bang mdzod du gyur pa gang dag bzhugs pa rnams te/_de dag thams cad la yang 'gro ba ris su med pa'i ngor rang rang gi blo dang mos par rjes su mthun pa'i 
[\[254b.6\]]dbang bskur ba dang*/_lung 'bogs pa dang*/_man ngag gi tshogs sbyin pa'i chos kyi gru char rgyun mi chad par bsnyil du 'jug pa la sogs pas chos kyi sbyin pa'i sgo mo bye ba brgya stong phrag mang po phyogs mtha' dag nas phye zhing*/_de la brten nas srog chags bye ba brgya stong phrag 
[\[254b.7\]]dpag tu med pa dag_phal che ba ni las dang 'bras bu dang*/dkon mchog la yid ches pa'i dad pa'i gzhi 'dzin pa la bkod/_'ga' zhig ni dkon mchog gsum la skyabs su 'gro zhing bslab pa'i gzhi 'dzin pa'i skal ba can la bkod/_phal cher ni bla na med pa 
[\[255a\]]
[\[255a.1\]]yang dag par rdzogs pa'i sangs rgyas kyi gdung 'dzin pa'i skal ba can la bkod/_kha cig ni dpal ldan rdo rje 'chang gi gsang ba'i sngags dang rig pa'i sngags 'chang ba'i skal ba bzang po can la bkod de/_mdor na 'gro ba phal mo che sangs rgyas la 
[\[255a.2\]]gzhol ba dang*/_chos la 'bab pa dang*/_dge 'dun la bab par bgyis te/_de dag thams cad kyang sdom brtson chos ldan gyi rgyal po 'di nyid kyi sku drin las byung ba nyid du nges par shes dgos te/_ci'i phyir na/_gnas skabs su sangs rgyas kyi bstan pa'i 'phel 'grib 
[\[255a.3\]]dang*/_sems can gyi bde sdug rnams ni yul phyogs gang yin pa'i sa bdag rgyal po de'i spyod pa nyid la rag las te/_dper na sngon gyi chos rgyal byang chub sems dpa' rnams kyi drin las/_bod yul mun pa'i gling 'dir bstan pa rin po che nyi ma shar ba ltar mdzad de/_'khor 
[\[255a.4\]]dang chab 'og tu gtogs pa'i 'gro ba thams cad kyang*/_sangs rgyas kyi chos nyan pa dang*/_bshad pa dang*/_sgrub pa'i phrin las dri ma med pa la longs spyod du gzhug pa dang*/_de la brten nas gnas skabs dang mthar thug gi bde dga'i lo thog phun sum tshogs pa la yang dag par 
[\[255a.5\]]sbyar ba lta bu'o/_/de las ldog pa'i las la'ang rgyal po nyid mthu che ba ni/_dper na sdig can nag po'i rtsa lag glang dar mas/log pa'i chos kyi khrims lugs bcas te/_'khor dang chab 'og tu gtogs pa'i 'gro ba mang po sangs rgyas dang chos kyi sgra tsam yang mnyan pa'i 
[\[255a.6\]]skabs med par/_blang dor thams cad phyin ci log par spyad du gzhug pa dang*/_de la brten nas bstan pa dam pa'i chos la gnod tshab chen pos yun ring du nyams par byas pa dang*/_sems can rnams kyi gnas skabs dang mthar thug gi bde dga' ring du bcom pa lta bu'o/_/
[\[255a.7\]]de bas na sa phyogs gang dang gang gi sems can thams cad/_bsod nams dang bsod nams ma yin pa la sbyar ba'am/_bde ba dang bde ba ma yin pa gang la sbyar na'ang*/_mi bdag rgyal po de dang*/_de'i rjes su 'brang mi dgos pa ni 'ga' yang med pa las/_deng gi dus na 
[\[255b\]]
[\[255b.1\]]chos bzhin spyod pa'i sdom brtson skye dgu'i bdag po 'dis/_bsil ldan kha ba can gyi ljongs 'dir/_rgyal ba bu ram shing pa'i lugs bzang dri ma med pa yun ring du gnas pa'i phan 'dogs rmad du byung ba ni/_lung gi chos kyi sbyin pa ste/_de'i sbyin pa'i sgo mo bye ba brgya stong 
[\[255b.2\]]phrag du ma phyogs thams cad nas phye ste/_lhag pa'i bya ba yang dag pa ni bgyis/_'jig rten du bde legs rgya chen po 'byung ba'i bsod nams kyi phung po gang yin pa dag ni mngon par 'du bgyis pa'i sku drin gang dag gsob pa la ni bstan pa dam pa'i chos rgyas pa nyid kyis 'tshob par nus kyi 
[\[255b.3\]]de las gzhan pa'i las dang dngos po gang gis kyang gzhar yang 'tshob pa'i mtha' yod pa ma yin par sems so/_/gsum pa mi 'jigs pa dang byams pa'i sbyin pas 'gro la phan pa sgrub pa'i khyad par la/_dang po ni/_spyir mi 'jigs pa'i sbyin pa zhes bya ba/_dgra gnyen 
[\[255b.4\]]bar ma'i sems can thams cad la snyoms pa'i sems kyis pha rol gyi dmag tshogs dang*/_rkun po la sogs pa mi'i 'jigs pa dang*/_gdon bgegs dang*/_seng ge dang stag la sogs pa mi ma yin pa'i 'jigs pa dang*/_me dang chu la sogs pa 'byung ba'i 'jigs 
[\[255b.5\]]pa ste/_'jigs pa de dag gis nyen pa las yongs su skyob pa'o/_/de skad du yang*/_rdo rje rtse mo las/_dgra dang grogs dang bar ma la/_/sems snyoms mi 'jigs rab tu sbyin/_/zhes dang*/_phal chen ta la lar/_mi 'jigs sbyin pas gang zhig bskyab bya ba/_/
[\[255b.6\]]srog chags gsod las bzlog par byas pa dang*/_/'jigs pas skyabs 'tshol rnams la skyabs byas pa/_/mi 'jigs sbyin pa'i 'od zer des grub bo/_/zhes so/_/de lta bu'i mi 'jigs pa'i sbyin pa de la bdag cag gi ston pa 'di byang chub sems dpa' slob pa'i 
[\[255b.7\]]lam par gyur pa'i tshe/_sgron ma snang byed ces bya ba'i skye bar/_'dod pas yongs su drangs pa'i tshangs pa 'ga' zhig rgya mtsho chen por zhugs pa na/_mi ma yin gyi cho 'phrul gyis phyogs kyi dkyil 'khor thams cad du mun bsros par byas pas/_phyogs kyi mtshan ma 
[\[256a\]]
[\[256a.1\]]'khrugs te gang du mchi bar ma shes par ci bya gtol med du gyur pa na/_byang chub sems dpa'i phyag g.yas pa zhun mar du sbags pa'i ras kyis dkris pa la me sbar nas zhag bdun gyi bar du snang ba'i sgron ma bteg cing*/_tshong pa rnams 'jigs pa chen po las 
[\[256a.2\]]yongs su bskyab pa dang*/_seng ge'i rgyal por gyur pa'i tshe/_tshong pa lnga brgya dug sbrul nag pos yongs su 'khyud cing bza' bar brtsams pa na/_rang nyid yal bar bor nas sder mo rnon pos dug sbrul gyi gdengs ka la bsnun cing bsad de 'jigs pa de las bskyab pa dang*/_
[\[256a.3\]]ri dwags ru rur gyur pa'i tshe/_'bab chu drag po'i shugs kyis bdas pa'i skye bo ngan pa'i rang bzhin can skam par phyung ba dang*/_ri dwags sha ra b+ha dang spre'u'i rgyal por gyur pa'i tshe/_grog rong du lhung ba'i skye bo nyam nyes pa yongs su bskyab pa la sogs pa sngon gyi byang chub 
[\[256a.4\]]sems dpa' snying rje'i bdag nyid can dag gis ji ltar bslabs pa'i rjes su slob pa'i 'dun pa lhod par ma gyur pa'i sdom brtson mi'i bdag pos/_spyir 'dzin ma'i dkyil 'khor rnam par yangs pa'i khyon thams cad dge ba'i lam dang rjes su mi mthun pa med pa'i rgyal khrims rdo rje 
[\[256a.5\]]brtsegs pa'i rwa ba ltar gzhig tu med par bca' ba dang*/_sngon dang da lta'i legs byas dman pa min pa'i mthu chen po'i srung bas legs par bsrungs pas na/_'jigs pa thams cad kyis mi tshugs par yongs su skyob par byed de/_de'ang mnga' 'og tu gtogs pa'i skye 
[\[256a.6\]]'gro thams cad ni/_mthong ba'i chos 'dir phan tshun 'thab pa dang*/_rtsod pa dang*/_g.yul 'gyed pa dang*/_'phrog 'joms la sogs pa mi srun pa'i las brtsams pa'i 'jigs pa rnams ni/_mi'i rgyal po'i lugs kyi bka' khrims dam pa'i chos dang mthun pa nyid 
[\[256a.7\]]du bca' zhing*/_de la brten nas las ngan par spyod pa gang yin pa de las bzlog cing yongs su skyob par byed do/_/phrag dog drag po'i chang gis rab tu myos pa'i pha rol gyi dmag tshogs kyi 'jigs pa dang*/_de bzhin du dgra dang*/_rkun po dang*/_rgyal po'i chad pa'i las kyi 
[\[256b\]]
[\[256b.1\]]'jigs pa la sogs pa mir gtogs pa'i 'jigs pa rnams ni/_mi bdag chen po 'gran pa'i zla thams cad dang bral ba'i stobs phun sum tshogs pa dang*/_dpung gi tshogs chen po dang*/_grags pa dkar po phyogs kyi mthar rgyas pa dang*/_bsod nams dpag tu med pa'i mthu 
[\[256b.2\]]rnams kyis yongs su skyob par byed do/_/gdon dang bgegs dang log par 'dren pa dang*/_gcan gzan gdug pa can gyi 'jigs pa la sogs pa mi ma yin pa'i 'jigs pa rnams ni/_chos dang ldan pa'i rgyal pos sngon gyi skye bar dge ba bsags pa'i mthu dang*/_da ltar dge ba legs 
[\[256b.3\]]par spyod pa la zhugs pa dang*/_sems can thams cad la phan 'dod kyi lhag pa'i bsam pa stobs dang ldan pa rgyud la skyes pa'i mthu phun sum tshogs pa rnams kyis yongs su skyob par byed do/_/me'i 'jigs pa dang chu'i 'jigs pa la sogs pa 'byung ba'i 'jigs pa dang*/_nad dang mu ge 
[\[256b.4\]]dang bkra mi shis pa la sogs pa byur dang skal ba ngan pa'i 'jigs pa rnams ni/_mi bdag chen pos rgyal srid thams cad dam pa'i chos bzhin du skyong ba dang*/_de'i rjes su 'brangs pa'i chab 'bangs rnams kyang dge ba'i las dang sdig pa'i las rnams kyi blang dor tshul bzhin par spyod 
[\[256b.5\]]du 'jug pa dang*/_'gro ba ma lus pa'i bde skyid kyi mdza' bo gsar du 'gugs pa'i rim gror bgyid pa dang*/_dkon mchog la mchod pa 'bul ba dang*/_rten cing 'brel par 'byung ba'i rdzas dang sngags dang*/_ting nge 'dzin gyi srung ba dang bzlog pa'i cho ga rnam pa mang po rtsom pas yongs su 
[\[256b.6\]]skyob par byed do/_/de bzhin du phyi ma'i dus su nges par 'byung bar 'gyur ba ngan song gsum gyi sdug bsngal bzod par dka' ba'i 'jigs pa dang*/_mtho ris su skyes par gyur kyang*/_rten de la tshe thung ba la sogs pa 'khor ba'i sdug bsngal dpag tu med pa'i 'jigs pa rnams ni/_
[\[256b.7\]]chos dang mthun pa'i rgyal po gang gis chab 'bangs su gtogs pa'i skye 'gro thams cad kyang da lta nas srog gcod pa spong ba la sogs pa dge ba bcu'i khrims la sbyor bar byed pas na 'jigs pa de dag mi 'byung bar yongs su skyob par byed do/_/de ltar yang rgyal po byams pa'i stobs 
[\[257a\]]
[\[257a.1\]]kyi skyes rabs las/_rgyal po de'i mthu khyad par che bas na/_/bdag gi yin pa'i blo ni gar bzhag pa/_/de nyid de yi srung ba mchog yin pas/_/de dag gis kyang mdangs 'phrog nus ma gyur/_/zhes dang*/_bde legs chen po'i 'gro ba 'di/_/yongs 
[\[257a.2\]]su bskyang bar gyur pa na/_/lha yi dbang po dag gis kyang*/_/'di dag gtse bar mi nus na/_/sha za rnams kyis ga la nus/_/de bas nags na khyim bzhin du/_/mtshan mo dag kyang nyin par bzhin/_/gcig pu'ang grogs kyi nang 'dug 'dra/_/bdag ni 'jigs pa med par 
[\[257a.3\]]'dug_/ces 'byung ba bzhin no/_/gzhan yang bzod pa dam pa'i chos dang ldan pa ma yin pa'i 'gro ba rnams kyi sdig pa'i las ni khong khro ba ste/_de nyid kyis kun nas bslangs te smra lcer thug pa rnams kyang*/_rgyal po phal pa'i khrims lugs 'khyog po lta bu ma yin par rigs pa'i 
[\[257a.4\]]lam dang rjes su mthun pas legs par brtags shing dpyad pa'i mtha' mar/_bka' lung gser gyi gnya' shing lta bu'i ljid kyis mnan te/_phan tshun gnyis ka'i rgyud kyi ngan sems kyi tsher ma rnon po mtha' dag drung nas 'byin cing rnal du gnas pa'i thabs su ci 'gyur 
[\[257a.5\]]mdzad kyi/_de las gzhan pa'i g.yo sgyu dang phyogs lhung gi spyod par ma song ba nyid gtso bor mdzad do/_/de'i dbang gis mi bdag chen po rang gi mnga' zhabs su 'khod pa rnams dang*/_de las gzhan du gyur pa'i mi dpon dang*/_blon po dang*/_sde dpon dang*/_dbang btsan 
[\[257a.6\]]pa dang*/_mdzangs par rlom pa mang pos thabs kyis bzlum par ma nus pa'i smra mchu thams cad kyang*/_'di nyid du phyin na legs par 'dum par 'gyur ro zhes/_phyogs dang phyogs bral gyi 'dzin ma'i dkyil 'khor thams cad nas bkres pas nyen pa bza' ba don du gnyer 
[\[257a.7\]]ba'i phyir ram/_skom pas nyen pa btung ba don du gnyer ba'i phyir ji ltar 'ongs pa bzhin du rings par lhags nas/_skye dgu'i bdag po gang gi sgra 'dzin gyi dbang po ga la bar ji ltar nus pa'i tshig gis gsol bar byed do/_/ji ltar gsol ba de dag kyang gzod ma nas yongs su dar 
[\[257b\]]
[\[257b.1\]]ba'i khrims lugs bzang po gang dag gi 'jal bar byed pa'i srang la bcal te/_mtha' don bslab par bya ba gang dang gang bsgo ba thams cad kyang*/_sngon chad med pa'i gtsug gi nor bu'i mchog cig 'dod ldan gyi skye bos ji ltar thob pa de ltar du yan lag mchog gis 'dud pa dang 
[\[257b.2\]]bcas te gus pas len cing*/_'gro ba thams cad kyi yid bde bar byed pa'i sman bzhin du ngoms pa med par rtag tu 'thung bar byed do/_/khyad par legs par bshad pa rin po che'i gter las/_rgyal ngan gzhan gyis gtses pa na/_/lhag par chos rgyal dran par 'gyur/_/
[\[257b.3\]]rims kyis btab pa'i sems can 'ga'/_/gangs chu 'ba' zhig yid la byed/_/ces pa ltar rgyal phran dregs pa rang gi 'khor la yang snying brtse ba med pa rnams kyis gtses pa dang*/_chad pa'i las kyis phog pa dang*/_khri mun du bskyur ba dang*/_bcings pa las thar te 
[\[257b.4\]]byung ba dang*/_rang gi dgrar gyur pas 'das pa dang*/_lus dang srog gi phung po la gtugs su nye ba'i skye bo mgon med pa dang skyabs med pa/_ri dwags smas ma bzhin du 'bros shing*/_skrag pa'i dbang gis mig rtsa rig rig tu gyur pa rnams kyang*/_sdom brtson skye dgu'i bdag 
[\[257b.5\]]po gang gi snying rje rnam par yangs pa'i brag rdzong btsan po ga la bar skyabs su 'tshol zhing*/_thar pa dam pa'i grong khyer bzhin du 'jug par byed do/_/der shugs ring dbugs kyi rgyu ba rab tu brdzangs pas rjod byed kyi sdeb sbyor shin tu 'khrugs par gyur pa'i ngo tsha dag ni ci yang ston par 
[\[257b.6\]]byed/_ba spu rnam par gzings pa'i lag pa dag ni thal mo sbyar ba 'ching bar byed kyin rings pa rings par lhags nas 'ongs pa dag la'ang thog ma nyid nas ma 'jigs shig ma 'jigs shig ces 'jam pa'i ngag gi dbugs dbyung sngon du 'gro bas/_nam zhig na lus dang srog nongs 
[\[257b.7\]]par 'gyur ba gang yin pa de las yongs su skyob par byed do/_/gzu bor gnas pa ma yin pa'i khrims srol 'khyog por gyur pa rnams kyang bden rdzun rig pa'i thig gis btab ste/_chos kyi tshul dri ma med pa bzhin du yang dag par 'chos par byed do/_/sdom brtson chen po rang nyid 
[\[258a\]]
[\[258a.1\]]ni sngon gyi sde dge gong mar gyur pa rnams kyi mthu dang stobs dang dpung gi tshogs dang*/_byams pa'i sems kyis yongs su bsrungs shing brtan par bzhag pa'i chab srid rnam par yangs pa'i dkyil 'khor gang yin pa dang*/_sngon gyi bsod nams kyi nus pa dman 
[\[258a.2\]]pa min pa'i bgo skal du ji ltar byung ba tsam gyis chog shes bstan te gnas so/_/de lta na'ang gnam gyis bskos pa'i rgyal po shar phyogs gong ma chen po'i bka' lung gi bkod pa btsan po snga phyi mang por stsal te/_bod chen po'i ljongs kyi bde skyid thams cad gang la shes su bcug 
[\[258a.3\]]ste/_'gro khams spyi'i mes po nyid du bskos so/_/de'i dbang gis sngon gyi bskal par byung ba'i 'khor los sgyur ba'i rgyal po rnams ltar/_yul ris dang skye bo mang po rang dbang du 'du bar gyur pa kho na las/_gzhan gyi mnga' ris las 'phrog bcad la sogs pa chos min gyi 
[\[258a.4\]]bgyi ba nam yang mi mdzad cing*/_der ma zad ha cang stobs dang mthu che ba ma yin pa'i mi dpon gzhan gyi mgo 'don mdzad pa'ang rab tu mang bar yod pa dang*/_dgra jag gi rgyun lugs che ba'i gnas nas/_gzhan gyi 'dron pa la sogs pa srog dang longs spyod kyi bar du gcod par 
[\[258a.5\]]'gyur ba'i 'jigs pa las bskyabs pa'i skyabs dang dpung gnyen mdzad pa'ang bgrang gis mi ldang ba nyid do/_/gzhan yang snying rje'i bdag nyid can 'di ni slong ba'i skye bo rnams kyi dpag bsam gyi ljon pa'i mchog tu gyur te/_de'i grags pa'i dri bsung mngar po ring po'i lam du 
[\[258a.6\]]song bas/_rgya gar gyi yul dang*/_nai pa la'i yul dang*/_kasmi ra'i yul dang*/_bod kyi yul la sogs pa phyogs gzhan dang gzhan nas 'ongs pa'i mi'i 'gro ba bkres pa dang*/_phongs pa dang*/_nyam thag pa dang*/_'khyams pas dub pa dang*/_mgon med pa dang*/_skyabs 
[\[258a.7\]]med par gyur pa rnams kyang me tog dang pad+ma'i phreng bas rnam par brgyan pa'i mtsho la ma bsdus par yang ngang pa'i khyu dag rang 'du ba lta bu'am/_ri dwags skom pa chu klung gi ched du bsnyags pa ltar lhags nas bag tsha ba med par shing sdong gog po lta bu'i lus thams cad sa la phab pa'i 
[\[258b\]]
[\[258b.1\]]phyag 'tshal ba dang chab cig par/_lha'i rgyal po rgyal bar gyur cig_/bla ma chen po rgyal bar gyur cig_slong ba'i dpag bsam rgyal bar gyur cig_'dod pa'i re skong rgyal bar gyur cig ces pa'i shis par brjod pa'i tshig gi phreng ba 'ga' zhig gis mdun bsu ste/_ngo tshas 
[\[258b.2\]]nyams par byas pa'i gdong gis sa la blta ba dang bcas te rang nyid gang dang gang gis nyen par gyur pa de dang de'i gnyen po dag rtabs shing rtabs pa'i ngag gis slong bar byed de/_/de skad smra ba skye dgu'i bdag po gang gi snyan gyi dbang por sim par gyur pa'i mod la sngar 'dris kyi grogs dang 
[\[258b.3\]]phrad pa bzhin du 'dzum pa'i mdangs phyung zhing snying rjes shin tu 'jam par byas pa'i gsung gis dbugs dbyung mang po sngon du 'gro bas/_ji tsam na slong ba'i skye bo gang la bza' ba'i rnam pa'am/_bgo ba'i rnam pa'am/_dbyig gi rnam pa'am/_bzhon pa'i rnam pa gang dgos pa 
[\[258b.4\]]de dag gis yongs su tshim par byed pa'i sgo nas/_bkres pa dang phongs pa la sogs pas nyam nyes par gyur pa'i 'jigs pa chen po gang dag las ci bde bar yongs su skyob par byed do/_/gzhan yang bshas rar chud pa'i srog chags kyi rigs spyan lam du bab pa thams cad la 
[\[258b.5\]]yang mi bzod pa'i snying rjes kun nas bslangs pa'i mchi ma 'khrugs bzhin pas rings pa rings par 'dod ldan gyi skye bo sdig pa'i las la ji mi snyam pa'i bdag po gang yin pa de la rin thang tshad du langs par bcal te/_srog chags de dag gi srog bslu bar mdzad pa kho na yang 
[\[258b.6\]]bgrang du med do/_/'on te rgyal po'i khab 'di dang gzhan du yang rung ste/_rang dang gzhan gyi phyogs ris mtha' dag nas lhags pa'i mgron 'grim gyi rigs mang ba dang*/_rtag tu gtong srol che ba dang*/_rgyal po'i kun spyod kyi dbang du gyur pas bza' sha'i ched du dmigs pa'i 
[\[258b.7\]]gnag lug gi srog gcod mang du 'gro ba yod pa 'di ni shin tu spang dka' bar mchis mod/_de dag gi sdig sbyong du dge slong bcu gcig gis bcom ldan 'das kun rig gi cho ga tshar re nyin re zhing 'don pa 'di nyid yin zhing*/_lan re tsa na sde dge bla ma rang gis bzhes sha mchod 
[\[259a\]]
[\[259a.1\]]pa'i rus pa dum bu bsags pa la dge 'dun rnams kyis byang chog btang nas rus bu de las sAts+tsha btab pa'i lo rgyus kyang thos so/_/gzhan yang slob dpon ma ti tsi tras rgyal po ka niSh+ka la gdams pa las/_'gro ba dman pa log ltung ba/_/mgon med 
[\[259a.2\]]nyes med phal cher ni/_/rtswa dang chu dang 'bras bu ni/_/phal pas 'tsho ba sgrub bgyid pa/_/bya dang ri dwags phyugs dag la/_/rgyal pos gsod dam gsod 'jug pa/_/ci ga rigs sam mi rigs pa/_/bde la gnas pa khyod nyid gsungs/_/khyod ni chen por mi khro 
[\[259a.3\]]zhing*/_/gnod pa bgyid la'ang bzod ces gda'/_/khyod kyi thugs rje dud 'gro la/_/kye ma su yis dgag par bgyis/_/gnod pa bgyid la bzod mdzad cing*/_/gnod mi bgyis pa 'gums mdzad pa/_/khyod la brtse dang mi brtse ba'i/_/rgyu mthun pa ni gnyis ka gda'/_/
[\[259a.4\]]sngon chad bgyis pa'i sug las kyi/_/'di ltar 'ben du gyur pa la/_/khyod nyid gnod pa mdzad na ko_/su la skyabs su mchi ba gsungs/_/gzhan gyis gnod pa bgyis na yang*/_/nyid kyi phyag gis bshug 'tshal na/_/khyod bzhengs mngon du gnod mdzad na/_/phyogs 
[\[259a.5\]]kun mun par ma gyur tam/_/kun la srog ni phongs pa ste/_/kun la gson pa sdug pa lags/_/thams cad 'chi ba'i chos can te/_/thams cad sdug bsngal rnams kyis gdungs/_/'di ltar gang zhig mi 'tshal ba/_/de nyid kyis ni sdug bsngal te/_/mkhas pa su zhig 
[\[259a.6\]]mgar ba ltar/_/tshig pa la ni yang sreg bzhin/_/khyod ni srog gcod mi dgyes shing*/_/srog gcod dgyes las phyir log na/_/rgyal srid nyams par 'gyur ram ci/_/lugs 'di ci zhig lags pa gsungs/_/mtshon cha'i thabs la mkhas khyod kyis/_/g.yul 
[\[259a.7\]]ngor srol bstod mthong lags na/_/gzhan du khyod brten ri dwags la/_/ci slad gnod pa'i las rnams mdzad/_/ri dwags gzhon nu'i spyan mnga' khyod/_/spyan dang 'dra ba'i ri dwags rnams/_/rtabs nas rig rig lta ba las/_/ci yi slad du thugs mi rje/_/khyod kyi spyan 
[\[259b\]]
[\[259b.1\]]dang mig 'dra'i phyir/_/khyod la dga' ba gang lags de/_/ri dwags la yang dga' bgyid na/_/khyod ni ji ltar dgyes mi mdzad/_/log par ltung dang spyan 'dra dang*/_/mgon med yul na gnas pa nyid/_/re re yang ni ri dwags dag_/mi 'gums pa yi rgyur rung ngo*/_/mi 
[\[259b.2\]]rnams la ni mdzad pa bas/_/sdug bsngal lhag par brtags pa yi/_/dud 'gro rnams la ches lhag par/_/khyod kyi thugs rjes mdzad du gsol/_/zhes dang*/_skyes rabs las kyang*/_gal te bdag ni dga' bar khyod bzhed na/_/dpa' bo khyod kyis rngon pa'i phrin 
[\[259b.3\]]las spangs/_/dud 'gro'i rang bzhin sems ni glan pa can/_/ri dwags nyon mongs rnams la snying rje mdzod/_/bde la gnas dang sdug bsngal bral 'dod pa/_/sems can thams cad mtshungs par thugs la dgongs/_/de bas bdag nyid mi 'dod gang yin pa/_/de dag 
[\[259b.4\]]gzhan la bgyi bar mi rigs so/_/grags pa med cing dam pas smad par 'gyur/_/sdug bsngal sdig las byung bar rig nas ni/_/dgra bo'i phyogs bzhin sdig pa spong bar mdzod/_/de ni rang bzhin yal bar dor mi rigs/_/zhes gsungs pa bzhin 'dod ldan gyi skye 
[\[259b.5\]]bo sdig pa'i bre ga ma gang ba/_dug dang khrag gi khu bas lag pa dang mtshon cha la sbags pa sdang ba'i rgyu med par ri dwags kyi rigs la bsnun pa/_don du rang gi bsod nams kyi snying la 'bigs pa/_ngan song 'bab pa'i rkang stegs 'cha' ba/_mtho ris kyi ltad mo mthong 
[\[259b.6\]]ba'i tha mar gyur pa/_gshin rje'i skyes bu bzhin du srog len gyi cho ga la goms pa'i rngon pa rnams la'ang ri dwags kyi rigs gsod du mi ster ba'i mngon rgya lo grangs kyis nges par bcad pa'i bka' khrims kyang mang du 'cha' bar mdzad do/_/gzhan yang rang dang gzhan gyi 
[\[259b.7\]]bde dga' dang legs byas kyi rtsa ba cig car du 'joms pa'i g.yul gshom dang dmag 'khrug gi rigs rnams kyang thabs kyis mgo gnon gang thub dang legs 'dum du ci 'gro gtso bor mdzad pa las/_de las ldog ste g.yul gyi las la dga' ba'i dga' ston bzhin du 
[\[260a\]]
[\[260a.1\]]ches cher spro ba'i rgyal rigs ngan pa'i ngang tshul dag ni nam yang mi 'dzin pa chos ldan bla ma skye dgu'i bdag po 'di nyid kyi rnam par thar pa rmad du byung ba nyid do/_/des na tshul 'di dag la legs par bsams na sems can ris su med pa la rang rang gi brten gnas 
[\[260a.2\]]su gyur pa'am/_pha mar gyur pa'am/_spun zlar gyur pa'am/_mdza' bshes su gyur pa gang dang gang yin pa rnams las sdom brtson chen po 'di nyid drin du che bar khums so/_/gnyis pa ni/_spyir theg pa chen po'i rigs su skyes pa'i blo ldan rgyal ba'i myu gu dam par 
[\[260a.3\]]gyur pa/_rtag tu sems can thams cad la phan pa'i phyir lam yang dag pa la zhugs pa rnams kyis don du gnyer bya'i 'bras bu ci zhig yin snyam na/_mgon po byams pas/_bdag sred ma lus shes rab kyis bsal te/_/sems can sred phyir brtser ldan zhi thob min/_/de 
[\[260a.4\]]ltar blo brtse byang chub thabs brtan pas/_/'phags pa 'khor ba'am mya ngan 'da' mi 'gyur/_/zhes gsungs pas/_shes rab chen pos 'khor ba'i mtha' la mi gnas par/_khams gsum gyi sdug bsngal las 'das shing snying rje chen pos mya ngan las 'das pa'i mtha' la mi 
[\[260a.5\]]gnas par/_'khor ba srid du sems can gyi don 'bad med lhun grub tu 'byung ba'i mi gnas mya ngan las 'das pa'i go 'phang de nyid ni blo dang ldan pa rnams kyis don du gnyer bar bya ba'i snying po yin no/_/de yang rang dga' tsam gyis thob par 'gyur ba ma yin gyi/_theg pa chen 
[\[260a.6\]]po'i lam tshang la ma nor ba zhig la tshul bzhin du bslabs nas/_de nyid mthar phyin par gyur pa las 'byung dgos pa'i phyir ro/_/de lta bu'i theg pa chen po'i lam thams cad kyi rtsa ba ni snying rje yin te/_chos yang dag par sdud pa'i mdo las/_spyan ras gzigs kyis gsol pa/_
[\[260a.7\]]bcom ldan 'das sangs rgyas thob par 'dod pas chos mang po la bslab par mi bgyi'i chos gcig la bslab par bgyi'o/_/de gang zhe na/_snying rje chen po'o/_/bcom ldan 'das 'di lta ste/'khor los sgyur ba'i rgyal po'i 'khor lo rin po che gang du mchis pa der dpung gi tshogs 
[\[260b\]]
[\[260b.1\]]thams cad mchi'o/_/bcom ldan 'das de bzhin du byang chub sems dpa' snying rje chen po gang du mchis pa der sangs rgyas kyi chos thams cad mchi ba lags so zhes dang*/_yang byang chub sems dpa' chos shin tu mang po la bslab par mi bgyi'o/_/bcom ldan 'das byang 
[\[260b.2\]]chub sems dpa' chos gcig bzung zhing rab tu rtogs par bgyis na sangs rgyas kyi chos thams cad lag mthil du mchis pa lags so/_/chos gcig po gang zhe na 'di lta ste/_snying rje chen po'o zhes dang*/_mgon po byams pas mdo sde rgyan las/_dang po rtsa ba tha ma 'bras 
[\[260b.3\]]mchog ldan/_/'di ni snying rje'i ljon shing chen po yin/_/rtsa ba snying rje med gyur na/_/dka' spyad bzod pa nyid mi 'gyur/_/zhes dang*/_snying rje chen po yon tan 'byung gnas kyis/_/sems can rnams la snying rje su mi byed/_/'di ltar 'di dag la ni sdug bsngal 
[\[260b.4\]]yang*/_/brtses bskyed bde ba gzhal du med pa 'byung*/_/zhes gsungs so/_/de lta bu'i snying rje chen po yon tan thams cad kyi 'byung gnas su gyur pa de nyid rgyud la bskyed pa la yang*/_thog mar byams pa'i ting nge 'dzin la nan tan bya dgos te/_snying rje ni byams pa'i 
[\[260b.5\]]rtsa ba can yin pa'i phyir ro/_/de skad du yang*/_mdo sde rgyan las/_snying rje'i chu ba byams pas te/_/zhes so/_/de bsgoms pa'i phan yon ni/_zla ba sgron ma'i mdo las/_bye ba phrag khrig gtams pa'i zhing dag na/_/mchod pa'i rnam pa dpag med ji snyed pas/_/skyes 
[\[260b.6\]]mchog rnams la nyin re rtag mchod pas/_/byams pa'i sems la grangs dang char mi phod/_/ces dang*/_bu mo blo gros bzang mos zhus pa las/_chos bzhi dang ldan na mdzes par 'gyur ro/_/dgra bo la yang mi khro ba dang*/_byams pa la gnas pa dang*/_chos 'dod pa dang*/_
[\[260b.7\]]de bzhin gshegs pa'i sku gzugs byed du 'jug pa'o zhes gsungs pas byams pa'i sbyin pa byin pa las bsod nams dpag tu med pa 'thob ste/_de'i rgyu mtshan yang spyod 'jug las/_de dag dga' nas thub pa kun dges shing*/_/de la gnod byas thub la gnod pa byas/_/
[\[261a\]]
[\[261a.1\]]zhes dang*/_'gro ba 'di kun thugs rje'i bdag can des/_/bdag tu mdzad pa 'di la the tshom med/_/sems can ngo bor mthong ba 'di dag nyid/_/mgon de'i bdag nyid ci phyir gus mi byed/_/ces gsungs pas sems can la gnod pa byas pa na/_sangs 
[\[261a.2\]]rgyas la gnod pa byas par 'gyur ba dang*/_sems can rnams ni sangs rgyas kyis bdag gir mdzad pa dang*/_sems can rnams ni rang bzhin gyis sangs rgyas kyi snying po can yin pa'i phyir ro/_/de'i ngo bo ji lta bu zhe na/_mtha' med pa'i sems can thams cad bde ba dang bde 
[\[261a.3\]]ba'i rgyu dang ldan par 'dod pa'i dmigs rnam can gang yin pa'o/_/de ltar yang slob dpon zla bas/_'gro la phan pa nyer bsgrub pa/_/byams pa chen po zhes byar brjod/_/ces dang*/_rtse mo las/_snyan cing bden par smra ba yis/_/zhe sdang 'joms byed byams pa 
[\[261a.4\]]bsgom/_/zhes pa ste/_de la dbye na gang zag gi rim pa gsum du 'gyur te/_sems can la dmigs pa dang*/_chos la dmigs pa dang*/_dmigs pa med pa la dmigs pa'o/_/de skad du yang byang chub sems dpa'i sde snod las/_byang chub sems dpa' sems dang po 
[\[261a.5\]]bskyed pa rnams kyi byams pa ni sems can la dmigs pa'o/_/spyod pa la zhugs pa rnams kyi ni chos la dmigs pa'o/_/bzod pa thob pa rnams kyi ni dmigs pa med pa'o zhes so/_/de lta bu'i dbye ba de dang ldan pa'i byams pa de ni theg pa chen po'i lam thams cad kyi rtsa bar gyur pa 
[\[261a.6\]]ste/_de nyid kyi sbyin pa byin pa la brten nas sems can la phan 'dogs bsgrubs pa'i tshul ni/_bla ma chen po 'di nyid rang gi mnga' 'og tu gtogs pas mtshon te/_sa chen po la 'khod pa'i skye bo ma lus pa mthong ba'i chos 'dir mtho ris kyi yon tan bdun dang ldan pa'i 
[\[261a.7\]]bde ba phun sum tshogs pa dang ldan zhing*/_slad ma rnams su yang bde legs thams cad kyi rgyur gyur pa'i dge ba dang ldan par 'dod pa'i mnyes gshin byams pa'i sems kyis yongs su bsrung ba la sus kyang brdzi ba mi mnga' ba ni/_rgyal po byams pa'i stobs kyi skyes rabs su/_/
[\[261b\]]
[\[261b.1\]]de'i dpung byams pa ru mtshon khro bo'i dpung ni cho ga tsam/_/de ni mi khro tshig rtsub mi smra sa yang legs par bsrungs/_/de yi bka' khrims chos yin rgyu med nor yang dam pa mchod/_/de ltar rmad du byung yang ngan pa'i chos nyid dregs pa med/_/ces dang*/_skye dgu rnams ni bde dang 
[\[261b.2\]]sdug bsngal gang*/_/rgyal po de yang de dag de bzhin 'gyur/_/de bas de ni skye dgu bsrung la mkhas/_/mtshon cha rnams dang gtsug lag rnams la goms/_/mi yi bdag po'i bka' khrims spyi bos mnos/_/de yi mtshon cha rgyan dang 'dra bar gyur/_/'jig rten phan 'byung 
[\[261b.3\]]bstan bcos tshul rnams kyis/_/gtsug lag dag kyang rnam par gsal bar snang*/_/tshar gcad pa dang phan gdags byas pa la/_/chos dang 'gal ba de ni yongs mi byed/_/tshul la mkhas shing gzhan la phan par sems/_/skye dgu rnams la rtog mkhas pa dang 'dra/_/zhes 'byung 
[\[261b.4\]]ba bzhin du/_'dir byams ldan dam pa gang gi mnyes gshin byams pa'i thugs kyi srung bas legs par bsrungs pa'i 'dzin ma'i dkyil 'khor rnam par yangs pa'i khongs su/_chab 'bangs kyi 'gro ba kun kyang 'jigs pa dang bag tsha ba med par ci bder gnas par byed/_rang 
[\[261b.5\]]rang gi skye ba sngon ma'i las kyi bdag pos legs par stsal ba'i bgo skal gang dang gang yin pa de la longs su spyod par byed do/_/mi'i bdag po gang gi thugs brtse dang byams pa'i sgo mo bye ba brgya stong phrag mang po dag ni phye ste/_de las byung ba'i phan 'dogs kyi rigs rnam pa sna tshogs pa 
[\[261b.6\]]dag 'gro ba rang rang gi skal ba dang mnyam par legs par 'gyed par mdzad do/_/de dag kyang bag tsha ba med par dper na bdag po rang gis sngon chad bcol ba'i nor la ji ltar bya ba de bzhin du len par byed do/_/skye dgu'i bdag po de yis ji ltar bsgos pa'i bka' lung gi bya ba'i khur 
[\[261b.7\]]lci ba dang yang ba gang yin pa de ni skye bo'i tshogs de dag gis rgyan gyi dam pa bzhin du spyi bos btud cing gus par len par byed do/_/byams pa'i sems kyis kun nas sbags pa'i zhal bzang 'dzum pa'i bdud rtsi mang po yang rtag tu 'thung bar byed do/_/tshig rtsub kyi tsher ma med 
[\[262a\]]
[\[262a.1\]]pa'i 'dzum sgros pad+ma dmar po'i 'dab ma kha bye ba las byung ba'i gsung 'jam gyi sbrang rtsi mngar po ni ci yang 'jib par byed do/_/chab 'bangs kyi 'gro ba de thams cad kyang bde ba dang sdug bsngal ba'i gnas skabs kyi rnam pa ci 'drar gyur kyang mi'i bdag po'i 
[\[262a.2\]]mkhyen pa'i mig dkyus yangs pa dang dri ma med pa nyid du spros te yang dang yang du gzigs par byed do/_/de lta bu'i byams pa'i go cha bzang pos legs par bsrungs pa'i sa phyogs gang du dgra'i 'jigs pa dang pha rol gyi dmag tshogs kyi 'jigs pa dag gis glags rnyed pa'i 
[\[262a.3\]]skabs ci zhig_/'on kyang legs par bshad pa rin po che'i gter las/_rgyu 'bras bslu ba med pa 'di/_/thams cad mkhyen pa'i khyad chos yin/_/zhes dang*/_rgyal po la gdams pa las/_skyes bu de ni gang dang gang 'gro yang*/_/las ni grib ma bzhin du rjes su 'brang*/_/
[\[262a.4\]]zhes gsungs pa ltar sems can gyi khams rnams su rang rang gi sngon bsags las kyi 'bras bu rnam par smin pas 'byor pa dang rgud pa dang bkres skom gyi rnam pa sna tshogs pa zhig 'byung ba 'di ni bzlog tu ma mchis pa nyid de/_de'ang 'di ltar/_sngon gyi sbyin pa'i stobs las skyes pa'i skye 
[\[262a.5\]]bo 'ga' zhig ni/_bdog pa'i rdzas kyi 'byor pa rgya che zhing zad mi shes pa mchod pa dang sbyin pa la sogs pa'i ched du ji tsam zad par byas pa de tsam du gang bar 'gyur ba/_rin chen 'byung gnas chen po'i chu lta bu la longs su spyod pa dag yod do/_/phal cher ni 'byor pa'i tshogs sbom zhing 
[\[262a.6\]]rgyun ring ba/_dus dus su 'phel 'grib kyi rnam pa cung zad ston kyang yongs su zad par byar med cing rtag tu 'byung ba chu klung chen po'i rgyun lta bu la spyod pa'ang yod do/_/kha cig ni ji ltar 'byor par gyur pa yongs su bzung ba la mkhas kyang gtong ba la mi mkhas pa/_yun ji srid cig nas 
[\[262a.7\]]dgos pa'i ched du yang spyod par byar med pas yongs su gtugs par 'gyur ba rdzing bu'i chu lta bu la spyod pa'ang yod do/_/gzhan pa phal cher ni bsags pa'i rdzas kyi rgyun mang po dang ldan pa yang ma yin la/_shin tu 'grib par 'gyur ba yang min pa/_ji ltar dgos pa'i dus nyid 
[\[262b\]]
[\[262b.1\]]na'ang rtsol ba chung ngus 'byung ba/_chu mig rtag tu 'bab pa'i chu lta bu la spyod pa dag kyang yod do/_/'ga' zhig ni bdog pa'i rdzas gtsang ba dang mi gtsang ba ji snyed cig nyung ngu nyung ngu nas shin tu 'bad pas bsags kyang mang po nyid du 'phel ba mi srid la/_nyung zad gang ba ltar snang 
[\[262b.2\]]yang yongs su rdzogs pa nyid rang dbang du spyod pa'i skabs med par/_gzhan rkyen phra mo res 'khyag pa'am skom par 'gyur ba rmig rjes kyi chu lta bu la spyod pa'ang yod do/_/'ga' zhig ni phan pa'i thabs kyi khyad par mang pos lan 'gar bskyangs na'ang*/_bdag tu bzung ba'i yo 
[\[262b.3\]]byad rnams ni de'i nyes pa dran pa bzhin du spangs te sdig med kyi longs spyod dag ni yang dang yang du yid smon byed cing bsgugs nas de nyid nam byung ba na len pa tsam gyis mi tshe phyid par byed pa char sdod kyi byi'u'i chu lta bu spyod pa dag kyang yod do/_/de lta bu'i mnga' ris rnams la ni/_
[\[262b.4\]]spyir mi'i bdag po 'dis phan pa'i sems dang rjes su 'brel pa'i bgyi ba rmad du byung bas/_gna'i lugs srol du dar ba'i bgyi ba thams cad gtso bor bzung nas/_dgos pa'i dpya 'bul rnams kyang dus dang gnas skabs kyi khyad par la mngon par dpags pa'i sgo nas bsdu zhing 
[\[262b.5\]]mnga' ris thams cad yun ring du gnas pa'i bya ba kho na lhur len par mdzad de/_dper na sbrang rtsi len pa la mkhas pa bzhin no/_/de'ang ji ltar zhe na/_sbrang rtsi len pa la mkhas pa dag ni/_nam zhig dus la bab pa na sbrang bu 'tsho ba'i gsos su'ang 'jog cing rang gi dgos pa nyid kyang 
[\[262b.6\]]len par byed kyi/_sbrang rtsi 'dzin pa nyid kyang yun ring du gnas par mi 'gyur ba'i las gang yin pa de ni nam yang rtsom par mi byed pa de bzhin du/_sdom brtson mi'i bdag po 'dis kyang mnga' ris la longs su spyod pa'i tshe/_lan cig ma yin par rtag tu spyad par bgyir rung ba'i 
[\[262b.7\]]las kho na rtsom pa gtso bor mdzad cing*/_dus gcig nyid du rtsa ba nas 'byin par 'gyur ba'i las rnams ni rnam pa thams cad du bgyid pa ma lags shing*/_khyad par nye bar spyad pa'i longs spyod kyi skal ba rmig rjes kyi chu dang bye'u'i btung ba lta bu la spyod pa'i rigs can/_gna' 
[\[263a\]]
[\[263a.1\]]nas dar ba'i shog ma tsam yang stob par mi nus pa dang*/_cung zad stob par nus kyang phyi nas lag pa dag ni daN+Da dang yol gos brel ba'i skal ba can du 'gyur ba rnams la ni/_bdog pa ngan ngon gang rung res kyang 'tsho bar byed pa dang*/_de'ang med na dkon mchog gsum gyi 
[\[263a.2\]]rten la phyag 'tshal ba'am/_bskor ba byed pa'am/_thugs rje chen po'i yi ge drug pa'i bzlas brjod tsam gyis 'tshob par byed cing*/_slar yang rang rang gi gnas su bkod pa'am khol por bkol ba'i bya ba gang rung dag la 'god par mdzad do/_/de las gzhan pa tshul bzhin ma yin pa'i las la 
[\[263a.3\]]rtag tu goms pa/_byed pa rgyu mthun gyi bag chags sad pa dang*/_snyigs ma lnga'i myos byed kyi btung bas mngon par khengs pa'i skye bo mi srun pa'i rigs can/_gzhan gyi 'tsho ba 'phrog pa dang*/_ma byin par len pa dang*/_'dod pas log par g.yems pa la sogs pa mi dge ba'i las 
[\[263a.4\]]la dga' ba'i tshal bzhin du zhugs pa rnams kyang*/_gnas skabs su nyes pa gang dang gang yin pa de gsal bar bsgrags te/_spyo ba dang*/_bsdigs pa dang*/_longs spyod kyi cha las phri ba la sogs pa'i thabs kyi rnam pa mang po dag gis skyo ba skyed pa dang*/_ji srid cig nas skyo ba skyes par 
[\[263a.5\]]gyur pa na/_gos rnying pa'i dri ma bkrus nas dag par gyur pa na rang gis yongs su spyad pa de ji lta ba bzhin du/_spyod pa ngan pa de las bzlog nas rnal du gnas par gyur pa dang phan 'dogs kyi rnam pa gang yang rung ba dag gis sems mgu bar byed do/_/yang ji skad du/_chu ni ji ltar bzlog 
[\[263a.6\]]gyur kyang*/_/thur du 'bab pa kho nar 'dod/_/ces pa ltar rang bzhin ngan pa'i mtha' ru lhung ba'i skye bo mi dge ba'i las las ji ltar bzlog kyang 'chos su ma btub pa rnams kyang*/_re zhig yul gzhan du spyugs nas 'brel thag gcod pa tsam mdzad kyi dri ma dang ldan pa'i gos rnying pa me la 
[\[263a.7\]]sbyangs pa bzhin du/_rgyal rigs blo ngan rnams la yongs su dar ba'i khrims lugs ngan pa dug gi sdong po lta bu de bzung nas srog gi dbang po bkums pa la sogs pa'i bya ba nam yang mi byed pa ni/_chos dang ldan pa'i sa skyong chen po rnams kyi lugs la byams pa'i sbyin pas 'gro ba la phan pa sgrub 
[\[263b\]]
[\[263b.1\]]pa'i rnam par thar pa rmad du byung ba nyid du shes par bya'o/_/gsum pa de ltar par du bsgrub par bskul ba'i dgos pa ni/_spyir rang re rnams kyi ston pa yang dag par rdzogs pa'i sangs rgyas shAkya'i rgyal po'i bstan pa rin po che gang dang mjal ba'i skal ba sbom pa las ches sbom par gyur pa'i skabs 
[\[263b.2\]]'dir/_skyes bu dam pa blo dang ldan pa rnams kyis tshe 'di'i bgyi ba chu shing bzhin du snying po rnam par dben pa thams cad las rgyang bsrings te/_rje ngor chen rdo rje 'chang gis/_'gro la bde skyid 'byung ba'i sgo gcig pu/_/kun mkhyen rgyal ba'i bstan pa rin po che/_/zhes mtha' dang mur 
[\[263b.3\]]thug pa med pa'i lus can thams cad la/_'jig rten dang 'jig rten las 'das pa bla na med pa byang chub mchog gi bar gyi dge legs dang bde skyid kyi 'bras bu gang dang gang 'dod pa thams cad 'dzad pa med pa'i gter bzhin du 'byung ba'i sgo gcig pu nyid ni/_kun mkhyen sangs rgyas 
[\[263b.4\]]bcom ldan 'das kyi bstan pa rin po che zhes bya ba/_rin thang gzhal du med pa'i bdag nyid can 'di kho na ste/_de nyid 'jig rten gyi khams su yun ring por gnas par byed pa'i thabs kyi khyad par gang yin pa dag la shin tu 'bad par bya dgos so/_/de ci'i phyir zhe na/_de las 
[\[263b.5\]]lag par gyur pa'am/_phul du byung ba'am/_ches mchog tu gyur pa'i bsgrub par bya ba'i dgos pa ni/_'jig rten gsum po ma lus shing lus pa med pa'i khongs na 'ga' yang yod pa ma yin pa'i phyir ro/_/de la ji ltar 'bad par bya ba'i tshul yang*/_slob dpon dbyig 
[\[263b.6\]]gnyen gyis/_de 'dzin pa dang smra byed pa/_/sgrub par byed pa kho na yin/_/zhes pa ste/_de'ang de'i rang 'grel du/_de la lung ni mdo sde dang*/_'dul ba dang*/_mngon pa rnams so/_/rtogs pa ni byang chub kyi phyogs dang mthun pa rnams te/_de ltar na dam pa'i chos ni rnam pa gnyis te zhes 
[\[263b.7\]]dang*/_lung 'dzin par byed pa dang smra bar byed pa yin no/_/rtogs pa 'dzin par byed pa ni sgrub par byed pa yin te/_de'i phyir de gnyis ji srid du gnas pa de srid du dam pa'i chos gnas par rig par bya'o zhes pa ltar lung gi chos rnams ni nyan pa dang bshad pa yang dag pa'i sgo nas gnas par 
[\[264a\]]
[\[264a.1\]]byed pa dang*/_rtogs pa'i chos ni sgrub pa lhur len gyi sgo nas gnas par byed pa'am/_yang na chos rje paN+Di tas/_des na sangs rgyas gsung rab dang*/_/mkhas pa rnams kyi bstan bcos kyi/_/tshig don la ni byin rlabs yod/_/'di 'dra nyan bshad byed 
[\[264a.2\]]pa la/_/thos pa zhes ni brjod pa yin/_/de don dpyod pa bsam pa yin/_/nan tan gyis ni de sgrub pa/_/sgom pa yin par shes par bya/_/thos bsam sgom gsum de ltar gyis/_/zhes gsungs pa ltar thos pa dang*/_bsam pa dang*/_sgom pa ste gsum gyi sgo nas 'dzin 
[\[264a.3\]]pa'am/_yang na klog pa thos bsam gyi 'khor lo dang*/_spong ba bsam gtan gyi 'khor lo dang*/_bya ba las kyi 'khor lo ste gsum gyi sgo nas 'dzin dgos shing*/_gang zhig nyan bshad bya ba'i chos de yang*/_bsregs bcad brdar ba'i gser bzhin du legs par 
[\[264a.4\]]brtags pa zhig dgos te/_'di ltar bzo mgar mkhas pas mer bsregs pa la sogs pa'i thabs kyis slad 'byin cing don du rung bar byas pa'i gser gang zhig_/tshong dus chen po la sogs pa gang du yang mi brin pa med pa de bzhin du/_nyan bshad bya ba'i chos gang 
[\[264a.5\]]gis/_mngon gyur brjod byar byed pa la mngon sum gyis mi gnod pa dang*/_lkog gyur brjod byar byed pa la rjes su dpag pas mi gnod pa dang*/_shin tu lkog gyur brjod byar byed pa la lung rang gis mi gnod pa cig dgos te/_chos mngon pa'i mdo las/_dge slong dag 
[\[264a.6\]]gam mkhas rnams kyis/_/bsregs bcad brdar ba'i gser bzhin du/_/legs par brtags la nga yi bka'/_/blang bar bya yi gus phyir min/_/zhes dang*/_'jam mgon sa skya paN+Di tas/_lung rigs rjes su gdams pa'o/_/zhes dang*/_de'i bshad par/_mdo 
[\[264a.7\]]rgyud bstan bcos dang mthun pa'i lung*/_sgra tshad dngos stobs dang mthun pa'i rigs pa/_chos nyid zab mo dang mi 'gal ba'i gdams pa'o zhes 'byung ba ltar mtshan nyid gsum mam gnyis sam gang rung cig dang ldan yang rung*/_de rnams kyi nang nas kyang yid ches pa'i lung dang 
[\[264b\]]
[\[264b.1\]]brgyud pa dri ma med pa las 'ongs pa'i gdams pa gtso che ste/_shin tu lkog gyur la spyod pa'i tshe lung nyid tshad mar yin pa'i phyir dang*/_lung don brgyud pa yang dag pa'i man ngag gi 'gros kyis brgyan pa med na nyams su mi lon pa mang du yod pa'i phyir dang*/_gang zag kha cig lung gi 
[\[264b.2\]]tshig sgra ji bzhin par zhen nas don du mi 'gyur ba yang du ma yod par bshad pa'i phyir ro/_/de lta bas na nyan pa dang bshad par bya ba'i chos ni sangs rgyas kyis gsungs/_sdud pos bsdus/_mkhas grub rnams kyis bkral/_paN+Di tas bshad/_lo tsA bas bsgyur/_bla ma brgyud pa'i man 
[\[264b.3\]]ngag dang lung gi rgyun dang ldan pa/_mkhas pa rnams la grags pa zhig dgos kyi/_de las gzhan pa'i chos la bshad sgrub byas kyang chos bzhin du mi 'gyur ba yang yod par gsungs pa'i phyir ro/_/de lta bas na deng 'dir blo dang ldan pa'i skyes bu dam pa su dag gis nyan pa dang bshad 
[\[264b.4\]]pa la sogs pa'i bya ba yang dag pa'i sgo nas gces spras su bya ba'i snying po ni/_de bzhin gshegs pa dgra bcom pa yang dag par rdzogs pa'i sangs rgyas dpag tu med pa'i ye shes dang thugs rje chen po'i dkyil 'khor yongs su rdzogs pa gang des/_sems can thams cad la 
[\[264b.5\]]phan pa'i phyir legs par bstan pa'i bdud rtsi'i btung ba ji snyed cig stsal ba thams cad kyang*/_bsgrun du med pa'i mkhyen rab dang*/_spobs pa dang*/_ting nge 'dzin dang*/_dran pa'i snyim pa dag rab tu brkyangs nas yang dag pa nyid du 'thungs pas/_chos kyi tshul thams cad la zhum 
[\[264b.6\]]pa med pa'i yon tan gyi kho lag phyogs thams cad brtas par gyur pa'i sras kyi thu bor gyur pa gang dag byon pa ste/_de'ang ston pa nyid kyis rgyal tshab chen por dbang bskur ba'i rje btsun ma pham pa dang*/_de bzhin gshegs pa thams cad kyi gsung gi gsang ba 'dzin pa dpal ldan lag na 
[\[264b.7\]]rdo rje la sogs pa sa la gnas pa'i byang chub sems dpa' sems dpa' chen po rnams dang*/_gnyis ka'i cha las rnam par grol te 'khor ba las ring du mngon par 'phags pa'i dgra bcom pa rnams dang*/_ston pa nyid kyis nges pa don gyi lung gi tshogs kyis mngon par bsngags pa'i 
[\[265a\]]
[\[265a.1\]]bstan skyong chen po/_phyi dang nang gi gzhung lugs rgya mtsho'i pha rol du son pa'i mkhas pa dang grub pa'i sa la gnas nas/_sangs rgyas bcom ldan 'das kyis legs par gsungs pa'i chos kyi phung po ji snyed pa'i tshig dang don gyi cha rnam 
[\[265a.2\]]par 'grel pa'i bstan bcos dang*/_de dag gi dgongs don gsal bar byed pa bstan bcos chen po rang rgyud du brtsams pa la bsnyengs pa mi mnga' ba'i dbang dam pa'i pha rol tu son pa/_ston pa nyid kyis phyogs bcu'i sems can gyi khams su chos kyi snang ba mi nub par bya ba'i khur 
[\[265a.3\]]yongs su gtad pa/_nyon mongs pa'i bro nad kyis kun nas gtses pa rnams skyob par nges pa'i chos kyi sman pa bla na med pa/_chos thams cad la 'jigs pa med pa'i smra spobs phun sum tshogs pa'i nga ro mthon pos lta ba ngan pa'i ri dwags thams cad ring du 'byer bar byed 
[\[265a.4\]]pa/_mi shes pa'i rab rib stug pos rnam par dpyod pa'i lta byed long ba rnams kyi dmigs bur gyur pa/_gdul bar bya ba'i blo gros kyi ku mu dA'i dga' tshal mtha' dag cig car du kha 'byed par byed pa tshig gi 'od dkar ci yang 'jo ba/_gtsug lag rab 'byams 
[\[265a.5\]]kyi don la dpyod pa'i spyan yangs pa/_smra ba'i dbang phyug_/smra ba'i rgyal po/_chos kyi gru dam pa/_chos kyi sbyin bdag chen po/_rmongs pa nges par 'jigs pa/_som nyi'i drwa ba gcod pa/_bden pa yang dag par ston pa/_chos bzhin du smra 
[\[265a.6\]]ba'i rtsom pa po tshad mar gyur pa rnams kyis/_blo dang ldan pa'i skyes bu dam pa rnams kyis bslab par bgyi ba'i gnas/_rig pa'i gzhung lugs rnam pa lnga las brtsams pa'i bstan bcos kyi rigs bsam gyis mi khyab pa zhig bzhugs pa las/_'dir 
[\[265a.7\]]bod gangs can pa'i brda'i lam du ji snyed cig bsgyur ba rnams sngon gyi mkhas pa rgya chen chos kyi spyan dang ldan pa rnams kyis phyogs gcig tu bsdebs par bstan bcos 'gyur ro 'tshal zhes yongs su grags pa 'di dag su zhig gis glegs bam du 'dri ba dang*/_nyan 
[\[265b\]]
[\[265b.1\]]bshad la sogs pa'i rgyun la brten nas/_bcom ldan 'das shAkya'i rgyal po'i bstan pa rin po che 'jig rten gyi khams su yun ring por 'tsho zhing gzhes pa'i gsos sman bla na med pa nyid du 'gyur ba la sogs pa'i dgos pa dang phan yon dpag tu med pa'i lung dang 
[\[265b.2\]]rigs pa'i dag byed lha'i bu mos shin tu 'jebs pa'i lhung lhung gi sgra snyan 'bum du 'byin bzhin par bla na med pa'i byang chub tu rtse gcig pas 'dun pa'i sems kyi rgya mtsho gang la mnga' ba de nyid du gzhol zhing bab pa la brten nas rgya chen spyod pa'i legs byas kyi rlabs 
[\[265b.3\]]phreng gi lce zhags srid pa'i rtse mo'i bar du lud par 'phyur ba'i ngo mtshar gyi ltad mo ci yang byung ba nyid do/_/'dir smras pa/[ (*]mngon gnas gsum gyi gsal byed las bya ba brjod bgod pa'i gsal byed/[)]par sbrul lo sa gzhi chu gter las/_/gdon pa gang tshe khyab 'jug phag pa'i gzugs/_/rtsod pa'i dus 'dir rgyal bstan bskyong ba'i tshe/_/
[\[265b.4\]]thub pa'i phrin las de yang mi bdag tshul/_1_/[(*]bai darba ba'i mdzes pa bsngags pa la sbyar ba/[)]rigs rus gang du dran dbang grub pa'i bdag_/dpa' mdzangs ldan pa sngon gyi skyes bu yis/_/'bab stegs byin gyis brlabs pa de nas bzung*/_/lha bzhin 'jig rten 
[\[265b.5\]]'di na bsngags pa thob/_2_/[(*]srid min gyi dpe/[)]ga pur btung ba la brten tsha ba'i yams/_/dpal gyi dum bu las ni dri ngan bzhin/_/rigs kyis mngon par mtho ba'i skye ba las/_/ma rabs kun spyod mi 'byung khyad par chos/_3_/[(*]kun du phan par byed pa/[)]snying brtses mnga' 'bangs 
[\[265b.6\]]thams cad bde ba la/_/'god pa'i mi bdag mchog cig 'gro ba 'dis/_/smon lam dbyangs su len tshe 'jig rten khams/_/kun du phan byed mchog 'di skal bas thob/_4_/bsod [(*]mtha' dag gi gzugs can/[)]nams zla ba tshes pa'i 'od 'thung bas/_/snga na med pa'i 
[\[265b.7\]]dge mtshan ku mu dA'i/_/'dab stong rab tu rgyas pa'i ngo mtshar gyis/_/chab srid yangs pa'i dga' tshal mdzes par byas/_5_/[(*]rab rtog 'dra ba'i sgra can/[)]e ma skabs gsum bdag por 'os pa'i bu/_/sa stengs rgyan du thob pas 'tsheng ngo zhes/_/nor 'dzin 
[\[266a\]]
[\[266a.1\]]dga' bas rang lus 'dod pa dgu'i/_/'byung gnas sprul pa'i dga' ston 'gyed pa 'dra/_6_/[(*]ldan pa'i gzugs can/[)]lang tsho'i me tog dus su dgod pa dang*/_/'grogs pa'i yi ge rtsis dang 'gyed stobs dang*/_/'phong skyen lnga dang ger ling rtsen pa sogs/_/
[\[266a.2\]]sgyu rtsal bung ba'i rtse 'jo ci yang bsgyur/_7_/[(*]rkang pa bzhi ka'i thog mar yod pa bar chod pa'i zung ldan/[)]dge bar goms pa rnams kyi bag chags mthu/_/dge ba'i bshes kyis 'phel ba'i tshul rtogs nas/_/dge ba'i blo gros shing rta bzung ba des/_/dge ba'i 'byung gnas mang po skyabs su thob/_8_/[(*]nang shes byed kyi rgyu/[)]khyim gyi nyes 
[\[266a.3\]]pa dran pas bzhin gnag pa/_/lang tsho las byung gtam la ma 'dzum zhing*/_/'dod lha'i sgyu 'phrul kun du ma khugs par/_/tshigs gsum rim par bzlas pa'i brtul zhugs bzung*/_9_/[(*]rmad byung gi dpe/[)]sbrang rtsi'i bcud bzang 'khyil 
[\[266a.4\]]pa'i pad+ma dkar/_/bslab pa'i gnas kyis mnyen byas nyid yin na/_/srid zhi'i 'byor pa rdzogs pa'i sdom brtson gyi/_/zhi dul yon tan 'jal ba'i dpe ru byed/_10_/[(*]sbyar ba'i dpe rgyan/[)]ris bral sems can kun gyi re ba dag_/bde bar 'gengs pa gang gi rin thang ni/_/gzhal bar ches 
[\[266a.5\]]dka' byang chub sems dpa' yi/_/tshul khrims dbang gi rgyal po bzhin du bzung*/_11_/[(*]bar chod pa'i zung ldan/[)]rdo rje 'chang ba las byung cho ga yis/_/rdo rje'i pho brang mchog tu legs bcug nas/_/rdo rje gsum gyi bdag nyid smin byas pa'i/_/rdo rje'i dam tshig 'dzin pa'i skal bas brgyan/_12_/[(*]rgyu las 'bras bu snga ba can/[)]rnam 
[\[266a.6\]]'dren skye dgu'i bla ma nyid dang de sras sa la gnas pa'i bdag nyid chen po rnams/_/zhing rab sbyong dang sems can yongs su smin pa'i spyod pa dpag med bskal pa'i sngon du spyad/_/slad nas rang gi rnam par 'phrul pas gzhung lugs kun gyi thos pa mi dman rgyud 
[\[266a.7\]]la bsags/_/rtsod pa'i dus su dam pa'i chos tshul stobs kyis skyong ba'i dus la bab na rgyal srid byed/_13_/[(*]dngos po'i dpe/[)]skabs gsum bdag po'i stobs dang 'byor pa dag_/sa la 'phos lta'i rdzong chen drug gsum gyis/_/mtshon pa'i bod chen spyi yi rje bo ru/_/rgyu skar 
[\[266b\]]
[\[266b.1\]]dbus su rgyu skar bdag po bzhin/_14_/[(*]'byor ba rgya che ba/[)]'di yi rkang bkod stegs bu kany+tsa na'i/_/pa drwa'i glog gi rtse 'jos dam 'khyud pa'i/_/nor bu brgya phrag 'bar ba'i me long du/_/phyogs kyi sa 'dzin 'dud pa'i bzhin ras 'char/_15_/[(*]yan lag gcig pa'i gzugs can/[)]de na kun dga'i dpal ster rgyal ba'i bstan/_/srid par 
[\[266b.2\]]bcas pa'i phrin las 'khor lo yis/_/rgya mtsho'i gos can yangs par dbang sgyur ba'i/_/sde bzhi'i bdag po nyid du gnam gyis bskos/_16_/[(*]bya ba lhan cig brjod pa/[)]gang tshe mchog gi rdo rje'i slob dpon dang*/_/lhan cig rgyal ba sras dang slob mar bcas/_/'dus 
[\[266b.3\]]pa kun gyi srid zhi'i ya mtshan ni/_/rtag tu shis pa'i dbyangs snyan mgrin pa bsgrigs/_17_/[(*]bya ba brjod pa bar gyi gsal byed/[)]der de'i gnas gsum lha yi sku gsung thugs/_/rdo rje'i rang bzhin bsgrubs pa'i spyi bo nas/_/dbang bskur rigs kyi cod paN bcing ba yis/_/bdud las 
[\[266b.4\]]rnam par rgyal ba'i go 'phang byin/_18_/[(*]rnam par rmongs pa'i dpe/[)]de tshe dpal ldan sa yi bdag po'i dpal/_/rdzogs ldan 'khor los sgyur du rnam 'khrul te/_/bi shwa karmas dgra las rgyal byed pa'i/_/'khor lo rin chen byin pa'i shes pa bsgrubs/_19_/[(*]rab rtog gi dpe/[)]gang bsams yid bzhin 
[\[266b.5\]]'jo ba khyod kyi dpe/_/nga nyid 'os snyam de tshe lag pa na/_/bzhag pa'i nor bu rin chen ci la rgyags/_/dpal de dpag bsam yongs 'du la yang yod/_20_/[(*]kun phan/[)]sdom brtson mi yi bdag por mi 'dud pa'i/_/phyogs bral khengs pa ldan pa'i skye bo'i 
[\[266b.6\]]tshogs/_/dbang byed mig zur 'khyog pos 'debs pa yi/_/grogs su btsun mo rin chen 'dzum zhing byung*/_21_/[(*]bya ba'i rang bzhin brjod pa/[)]bgyi ba kun la sgrin cing yid rab gzhung*/_/grungs pa'i mig lam de ru lkog na mo'i/_/dbyig gi rnam pa mi mthong 'ga' yang med/_/'dod don sgrub pa'i 
[\[266b.7\]]blon po rin chen mang*/_22_/[(*]ngag don gyi dpe las bzhin sgra gcig pa/[)]gzugs mdzes yan lag rdzogs pa'i gom lhod kyis/_/bsams pa'i gnas su myur skyel gnyis las 'thung*/_/ston ka'i sprin dkar g.yo ba'i phung po la/_/nyi gzhon 'od kyis 'khyud bzhin mngon par rgyu/_23_/
[\[267a\]]
[\[267a.1\](*]srid pa can/[)]'gras pa med par dbang sngon ri dang 'thab/_/snying grogs min yang rlung dang lhan cig rtse/_/bslu 'dod med par kun gyi yid 'phrog pa'i/_/rnga rngog zar bu g.yo ba'i cang shes rta/_24_/[(*]gzi brjid ldan pa/[)]dpa' rtul yan lag mchog gi lang tsho yis/_/khengs ldan ral gri bskyod pa'i 
[\[267a.2\]]dmag dpon 'dis/_/nyes bral skye bo gzhom pa'i dogs pa med/_/sdang sems 'chang ba min rnams rjes su srung*/_25_/[(*]nyams ldan las dpa' ba'i nyams dang ldan pa/[)]'chi med dpal 'byor la sdang lha ma yin/_/bsad pa khrag gis sa gzhi ma brlan par/_/kun las rgyal ba'i dpa' mtshan bkra 
[\[267a.3\]]shis rtags/_/rnam brgyad mchod pa'i yul du gyur 'di ci/_26_/[(*]rab spel gyi rgyan/[)]shAkya'i skyes mchog de yi byin rlabs kyis/_/'bab stegs legs par byas pa'i rdzas mchog brgyad/_/shis pa brjod pa'i glu dang mnyam 'grogs pas/_/lugs brgya'i mdun sa che 
[\[267a.4\]]la mnga' gsol to/_27_/[(*]gau Da ba'i mdzes pa bsngags pa la sbyar ba/[)]dkar min ngag gi nyes pa zad pa'i bka'/_/shis pa yang dag bsgrubs pa'i nyin mo nas/_/mi bdag gang gi dge ba'i phrin las ni/_/nam mkha'i pha rol bgrod pa'i bkra shis phyug_28_/[(*]bya ba lhan cig brjod pa/[)]'gro ba thams cad bde dang bde ba'i rgyur/_/dgod pa'i snying 
[\[267a.5\]]stobs brling bar bzung ba dang*/_/lhan cig shar phyogs gong ma'i las lung gis/_/lan mang dag tu rdo rje'i khams su bsgrubs/_29_/[(*]ldan pa'i gzugs can/[)]dka' lung zla 'od gsar pa'i zer gyi phreng*/_/phyogs bral sa gzhi skyong ba gzhan dang de'i/_/chab 'bangs bcas pa'i 
[\[267a.6\]]bde skyid sa mos tshal/_/'dab stong rnam par bzhad pa'i bcud du 'thung*/_30_/[(*]chos dpe/[)]rtag tu gus pas bsten dang dam tshig chu/_/'thungs pa rjes su dran pas mnyam 'grogs shing*/_/mthun pa bsgrub dang bar chad bsgral ba yi/_/las la yid ltar mgyogs pa srung ma'i tshogs/_31_/[(*]drag shul gyi nyams/[)]rab khros sdang 
[\[267a.7\]]mig blta ba'i 'gyur ba res/_/bstan dgra'i don snying dmar po rang gnas su/_/skad cig gnyis par mi tshugs kha yi sgor/_/khrag gi dba' rlabs rtse na 'phen par byed/_32_/[(*]rig byed kyi gtam rgyud las drangs pa'i khyad par la gnas pa'i don gzhan bkod pa/[)]snying rje'i bdag nyid rang don sgrub pa yi/_/zol gyis 
[\[267b\]]
[\[267b.1\]]'gro ba kun la phan pa brtson/_/rgyal po skal ldan shing rta'i dka' spyad kyis/_/gang+gA mi yul phab pa bdag don nam/_33_/[(*]mtshungs pa gsal byed kyi sgra gzhung gis zin pa'i dpe/[)]gang phyir ljongs 'dis mtshon pa'i skye bo'i tshogs/_/rgya mtsho'i rdul gyi grangs la 'phya ba yi/_/mgon du dpal dang ldan pa stobs bcu pa'i/_/chos kyi rgyal 
[\[267b.2\]]srid skyong gis mdzes par byas/_34_/[(*]rim pa can gyi rgyan/[)]mngon par 'dod pa'i 'bras bu chos dang dbyig_/'dod pa thar pa sde bzhi'i dge mtshan rnams/_/bskal pa'i char dang chu gter dpag bsam shing*/_/'bras bu phun tshogs dpyid kyi dpal la snyegs/_35_/[(*]rgyu 'gog pa/[)]khyod nyid 
[\[267b.3\]]sbyin pa'i gnas gyur thams cad kyi/_/dpal kun 'byung ba'i gnas su nges na yang*/_/ring nas sems can kun gyi nyer 'tsho ru/_/'gyur ba'i smon lam btab phyir su zhig bstod/_36_/[(*]sems med rab rtog[)]sbyin pa rnams bzhi'i dngos po'i rang dbang du/_/'dzin pa'i thag pa chad pas ches 
[\[267b.4\]]'thor ba/_/rjes su 'tshol la khyod kyi grags pa des/_/phyogs bcu kun du rgyug pas brel lam snyam/_37_/[(*]ngo mtshar phul byung*/[)]thub bstan ring du gnas byed mi bdag gi_/chos drin rnam par brdal ba'i dkyil 'khor 'di/_/rdzogs par chud pa'i stong gsum mi mjed zhing*/_/byed pa po de'i snying stobs e ma che/_38_/mi rnams 
[\[267b.5\]]nor ni phal cher bung ba'i dpal bzhin bsags la rang yang spyad pa'i skal ba phra/_/phal cher snyim par gnas pa'i chu bzhin ji tsam btsir ba de tsam 'dzad la shin tu nye/_/'di yi dpal ni rin chen gser bzhin bsod nams 'bab stegs dam pa'i rten gsum 'grub byed dang*/_/dag dang ma sbyar ba'i dge 
[\[267b.6\]]dag sbyin pa'i zhing gyur kun gyi nor mchog mi zad grags pa 'phel phyir gnas/_39_/thams cad mkhyen pa chen po nyi ma'i gnyen gyi bka' lung spyi dang bye brag gi dgongs don rnam par 'grel pa'i bstan bcos gangs can pa'i skad du 'gyur ro 'tshal gyi chos sbyin rgyun mi chad pa'i ngo mtshar 'phrul gyi phyi mo 
[\[267b.7\]]rdzogs ldan bskal pa'i bsod nams kyi sprin phung rgyas par dkrigs pa'i tshul las brtsams pa'i gtam ngo mtshar chu gter 'phel ba'i zla ba gsar pa las/_bstan pa gnas pa'i ched du dgongs 'grel par du bsgrub par bskul ba'i sarga ste lnga pa'o//_//
[\[268a\]]
[\[268a.1\]]@#/_/kalpas+yatsirAm+bupeyamar+haSh+yAshwAsAgatayAbataHkathAr+SheHkApyapatib+hAnashAsanemaMkAr+YaMkr-in+narapat+yanenasaMdz+nyaH/_
[\[268a.2\]]@#/_/[(*]mchog gi nges par bstan pa/[)]skal pa'i srid du btung bar 'os pa'i chab/_/ji snyed r-i Shi'i hub tu song ba'i gtam/_/bstan pa 'di la sus kyang ma spobs pa'i/_/bya ba mi bdag 'di yis sgrub pa ston/_/
[\[268b\]]
[\[268b.1\](*]bya ba'i rang bzhin brjod pa/[)]kun du dga' ba'i dpal ster dkon mchog gsum/_/skyabs kyi dam par brnyes pa'i brtul zhugs kyi/_/mchog gsum dgyes pa'i phrin las rgya mtsho yi/_/ska rags ldan pa mdzes byed sde bzhi'i bdag_/des ni sems can byang chub gnas 'dong ba'i/_/theg pa mi 
[\[268b.2\]]bslu nges pa dam pa'i chos/_/mchog tu legs par rtogs pa'i blo gros kyis/_/legs byas 'di yi sgo 'phar 'byed la zhugs/_/[(*]ngag don gyi dpe/[)]zla gzhon zer gyis chu yi gter bzhin dang*/_/mi sbyin skyes kyis pad+ma'i tshal la bzhin/_/gtong ba 'di yi phan yon bsam yas 
[\[268b.3\]]kyis/_/mi bdag de yi blo gros mdzes par byas/_/[(*]yan lag gcig pa'i gzugs can/[)]thub pa'i bstan pa ji srid gnas bar la/_/chos kyi sbyin pa mi zad 'byung ba'i ma/_/gang la par zhes bya ba tha snyad du/_/'phrin yig gsal ba phyogs kyi mkhas pas bris/_/[(*]bzhi ga'i thog mar yod pa chod pa'i zung ldan/[)]mi mchog chos kyi mchod sdong bla na med/_
[\[268b.4\]]mi dge'i mtshan ris dben pa'i yul dus su/_/mi mkhas bral ba'i grogs dang gtong pa yis/_/mi mthun phyogs las rgyal ba nyid du bsgrubs/_/[(*]rnam par rmongs pa'i dpe/[)]ya mtshan gtam du gleng la dbyangs can ma/_/'di na mchis zhes byis 
[\[268b.5\]]pa'i blo 'khrul te/_/rgyud mang sgra dang bsres pa'i chos 'chad pa/_/blta 'dod 'di na yang dang yang rgyu'o/_/spyi don drug pa bskul ba mi ldog ched du ji ltar par du bsgrub pa la/_gang du bsgrub pa'i yul gyi khyad par/_nam zhig bsgrub pa'i dus 
[\[268b.6\]]kyi khyad par/_ji ltar bsgrub pa'i las kyi 'khor lo dang gsum las/_dang po ni spyir 'phags mchog 'jig rten dbang phyug gi gdul zhing*/_bsil ldan ston dus zla ba zhun ma'i tshon gyis lan brgyar byugs pa la co 'drir byed pa'i kha ba'i rdul dkar gyi phreng ba brtsegs pa'i sa 
[\[268b.7\]]'dzin gyi rwa bas yongs su bskor ba'i bod kha ba can gyi rgyal khams te/_de'ang mdo sde pad+ma dkar po las/_ston pa 'od ma'i tshal na bzhugs pa'i dus na/_smin mtshams kyi mdzod spu las 'od zer kha dog lnga 'phros te/_byang phyogs kha ba can gyi rgyal khams la song*/_der gzigs 
[\[269a\]]
[\[269a.1\]]te zhal 'dzum mdzad pas byang chub sems dpa' sgrib pa rnam par sel bas de'i rgyu rkyen bshad du gsol zhes zhus pa dang*/_bcom ldan 'das kyis bka' stsal pa/_rigs kyi bu dus gsum gyi sangs rgyas gang gis kyang gdul byar ma gyur pa'i gnas/_
[\[269a.2\]]'dre srin du mas gang ba'i mtha' 'khob kha ba can gyi rgyal khams der/_ma 'ongs pa'i dus su dam pa'i chos nyi ma shar ba lta bu zhig dar zhing rgyas par 'dug ste/_sems can de rnams kyang thar pa byang chub kyi lam la 'god par 'gyur ro/_/mtha' 'khob de 'dul ba'i gnyen 
[\[269a.3\]]po ni 'phags pa spyan ras gzigs yin no/_/de gang zhe na/_'phags pa spyan ras gzigs dbang phyug des/_sngon byang chub sems dpa'i spyad pa spyod pa'i tshe/_sangs rgyas stong gi spyan sngar smon lam btab ste/_bdag gis dus gsum sangs rgyas gang gis kyang zhabs kyis ma 
[\[269a.4\]]bcags pa'i gnas/_mtha' 'khob kha ba can gyi rgyal khams la yod pa'i sems can gdul dka' ba de rnams thar pa byang chub kyi lam la 'god par gyur cig_mtha' 'khob de yang bdag gis 'dul ba'i zhing du gyur cig_/bdag 'dre srin la sogs pa'i sems 
[\[269a.5\]]can de dag gi pha ma lta bur gyur cig_/'gro ba sgrol ba'i ded dpon lta bur gyur cig_/mun pa sel ba'i sgron me lta bur gyur cig_/dus gsum sangs rgyas la sogs pa de bzhin gshegs pa thams cad kyis gsungs pa'i chos thams cad mtha' 'khob kyi yul der dar 
[\[269a.6\]]zhing rgyas la yun ring du gnas par gyur cig_/sems can de rnams kyis dkon mchog gsum gyi mtshan thos te skyabs su song nas/_bde 'gro mtho ris kyi lus thob ste/_dam pa'i chos la longs spyod par gyur cig ces smon lam btab par bshad pa dang*/_za ma 
[\[269a.7\]]tog bkod pa'i mdo'i 'khor lo tha ma las/_ston pa mya ngan las 'da' bar nye ba'i tshe/_byang phyogs kha ba can gyi rgyal khams zhabs kyis ma bcags/_gsung gis ma bskyangs pa 'di rnams kyi don du bzhugs par zhu zhes gsol bas/_bcom ldan 'das kyi zhal nas/_
[\[269b\]]
[\[269b.1\]]nga'i gdul bya ni rdzogs pa yin/_da gdul byar gyur pa med pas le lo can rnams chos la bskul ba dang*/_rtag par sun 'don pa'i phyir mya ngan las 'da' ba'i tshul ston no/_/byang phyogs kha ba can gyi rgyal khams kyi sems can ni da lta dud 'gror song bas sems can 
[\[269b.2\]]mi'i ming med do/_/mun pa mun nag tu gyur pa/_shi ba thams cad kyang mi ldog pa/_mtsho la kha ba babs pa bzhin du ngan 'gro'i 'jig rten du 'gro ba yin pas/_ma 'ongs pa'i dus na nga'i bstan pa mar 'grib kyi dus su/_byang chub sems dpa' khyod nyid kyi gdul byar 'gyur 
[\[269b.3\]]gyis/_thog mar byang chub sems dpa'i sprul pas mi'i 'gro ba bskyed/_de nas zang zing gis bsdus/_de nas chos kyis bsdus/_'gro ba'i don du 'gyur ro zhes dang*/_jo bo rje lha gcig rdo rje gdan gyi nub phyogs na 'od dpag med pa'i lha khang zhig yod pa'i nang du 
[\[269b.4\]]byams snying rje byang chub kyi sems bsgom zhing bzhugs pa na/_'phags pa spyan ras gzigs kyis zhal mngon sum du bstan nas/_skyes bu dam pa legs so legs so/_/dus gsum gyi sangs rgyas thams cad kyi gsang ba'i mdzod gang yin pa de khyod kyis shes sam/_'di 
[\[269b.5\]]nas byang phyogs na nga'i zhing khams yod/_khyod kyi yi dam sgrol ma yang de na sems can gyi don mdzad cing bzhugs/_gdul bya mang po yang de na yod pas byang phyogs su song shig ces bya ba la sogs pa'i bod kyi yul 'dir 'phags pa spyan ras gzigs kyi 'dul zhing yin par 
[\[269b.6\]]lung gis bstan cing dngos su grub pa 'di ni/_bde mchog nyung ngu le'u lnga bcu rtsa gcig pa las/_bod kyi yul dang de bzhin du/_/ma la wa dang pul+li sogs/_/nyi shu rtsa bzhi'i yul yin no/_/zhes pa nyi shu rtsa bzhi'i yul gyi gsung gi 'khor lo'i nang tshan du bshad pa dang*/_
[\[269b.7\]]kye rdo rje las gnas dang sa sbyar ba'i bcu gnyis par bshad cing*/_rdo rje mkha' 'gro'i rgyud las/_bod yul du ni lhan skyes te/_/zhi zhing gsal ba'i gzugs can ma/_/chu srin rgyal mtshan lag na thogs/_/brag gi khyim la brten te gnas/_/rang byung gi ni skye gnas can/_/
[\[270a\]]
[\[270a.1\]]zhes dang*/_lha mo dri ma med pas zhus pa'i mdo las/_nga mya ngan las 'das nas lo nyis stong lnga brgya na gdong dmar can gyi yul du dam pa'i chos dar bar 'gyur ro zhes dang*/_sher rab kyi pha rol tu phyin pa brgyad stong pa'i mdo'i yul yongs su sbyong bar/_yul 
[\[270a.2\]]dbus nas lho phyogs su dar bar 'gyur ro/_/lho phyogs nas byang phyogs su dar bar 'gyur ro/_/byang phyogs nas byang phyogs su dar bar 'gyur ro zhes dam pa'i chos yongs su dar bar lung gi phreng ba mang pos mngon par bsngags pa'i ljongs 'di nyid ji ltar chags pa'i 
[\[270a.3\]]tshul ni/_thog mar dag byed kyi phung pos yongs su gtams shing bai DUr+Ya sngon po'i maN+Dal phyis pa lta bu mtshor gyur pa de rim gyis bri nas/_shug pa la sogs pa'i rtsi shing nags tshal stug pos khyab pas/_sA la'i ljongs zhes grags pa'i yul du gyur pa ste/_de'ang 
[\[270a.4\]]'jam dpal rtsa ba'i rgyud las/_nga yi dus nas lo brgya na/_/kha ba can du mtsho bri nas/_/sA la'i nags ni 'byung bar 'gyur/_/zhes so/_/der khyad par bod kyi 'gro ba chags pa'i tshul ni/_lha las phul byung gi bstod par/_khyab 'jug gis ni 'thab dka' bsad/_/
[\[270a.5\]]ces pa'i 'grel par/_'di ltar khyab 'jug gis 'thab dka' la dris pa/_dpung gi tshogs bco brgyad khyer ram/_'on te nor lha gcig pu khyer zhes dris pas/_des dpung gi tshogs rnams khyer ro zhes smras pa dang*/_des zhe 'gras par gyur nas/_khyab 'jug 
[\[270a.6\]]gis skya bseng gi phyogs byas te g.yul ngor chas pa na/_srid sgrub kyis kun du bltas te smras pa/_kho bos ni nye du'i tshogs gsod par mi nus te/_gang gi don du rgyal srid thob par 'dod pa'i nye du'i tshogs de ji ltar gsad par bya zhes smra ste/_srid sgrub 'thab pa las 
[\[270a.7\]]ldog par gyur pa dang*/_khyab 'jug gis smras pa/_khyed ni blun pa yin te/_gang gis mi ni gsad pa dang*/_/gang zhig gsod par byed pa dag_/de dag gnyis ka mi dmigs te/_/bsad dang gsod pa po yod min/_/rigs dang 'dul ba phun sum tshogs/_/bram 
[\[270b\]]
[\[270b.1\]]ze ba lang glang po dang*/_/khyi dang sme sha can dag dang*/_/mkhas pa rnams ni mnyam par blta/_/zhes bya ba la sogs pa med par lta ba'i tshigs su bcad pa mang po bstan cing*/_sna tshogs pa'i gzugs bstan pas bslus nas/_srid sgrub kyi kha lo pa rang nyid kyis byas te/_g.yul 
[\[270b.2\]]bgye bas 'thab dka'i rigs dpung gi tshogs bco brgyad dang bcas pa brlag par gyur to/_/rU pa ti zhes bya ba'i rgyal po dpung gi tshogs gcig dang bcas pa g.yul 'gyed pa'i tshe/_bud med kyi cha lugs su byas te bros nas ri kha ba can gyi khrod du zhugs te/_gnas pa'i rigs 
[\[270b.3\]]las deng sang na yang bod ces bya bar grags pa yin no zhes 'byung ba dang*/_bod kyi gtam rgyud ltar na spyan ras gzigs dbang phyug la bcom ldan 'das snang ba mtha' yas kyis byang chub sems dpa' thugs rje dang ldan pa khyod kha ba can gyi rgyal khams bya ba yod pas/_bcom 
[\[270b.4\]]ldan 'das shAkya thub pa'i gdul byar ma gyur pas sku'i zhabs kyis ma bcags/_gsung gi 'od zer gyis ma khyab/_thugs kyi byin gyis ma brlabs pas/_khyod kyis kha ba can gyi sems can rnams dang por zang zing gis bsdus/_de nas chos kyi sbyin pas thul la de rnams kyi 
[\[270b.5\]]rgyud smin par mdzod cig ces bya ba 'byung ngo*/_/de nas byang chub sems dpa' 'phags pa spyan ras gzigs dbang phyug gis pho brang ri tA la'i rtse mo rin po che sna tshogs pa'i khang [{]bzangs [,]bzang [}]nas kha ba can du gdul bya'i sems can la gzigs pas/_sangs rgyas kyi bstan pa med par 
[\[270b.6\]]mtshan mo mun pa mun rum dang 'dra bar mun nag 'thibs por 'dug pa gzigs nas/_der skyes pa'i sems can rnams mtsho la kha ba bab pa ltar yar 'thon pa med par mar ngan song du 'gro bar 'dug_/de nas thar pa med par lcags kyi za ma tog kha bcad pa 'dra bar gzigs 
[\[270b.7\]]nas der 'gro ba'i don byed pa la ni/_dus de tsam na bod khams gling dgu zhes pa/_rin po che 'od kyi gling ni stod khams gsum ste/_g.ya' ri dang*/_gangs ri'i bar na glang po che dang ri dwags rnams kyis dbang byas pa/_ru bzhi sogs pa'i gling ni bar khams gsum ste/_brag ri 
[\[271a\]]
[\[271a.1\]]dang spang ri'i shod na brag srin dang spre'u rnams kyis dbang byas pa/_rma bya 'og gling ni smad khams gsum ste/_nags tshal dang ljongs kyi dbus na bya dang srin po rnams kyis dbang byas pas sems can mi zhes bya ba'i ming yang ma byung ba dang*/_dud 'gro ni 
[\[271a.2\]]ha cang glen zhing gti mug pas blang dor tshul bzhin du ston pa'i yul du ma btub bo/_/des na thog mar mi'i 'gro ba bskyed par dgongs te/_'phags pa gru 'dzin gyi mgon po'i phyag g.yon pa'i 'od zer las byang chub sems dpa' spre'u'i rgyal po ha lu many+dzu zhes bya ba zhig sprul te/_
[\[271a.3\]]de la gtan khrims lnga'i sdom pa phog ste/_zab pa dang rgya che ba'i chos kyi bdud rtsi yang mang du stsal te/_byang phyogs kha ba can zhes bya ba'i rgyal khams su song la brag dum bu gcig pa la sgoms shig ces sgom byed du btang ngo*/_/des kyang rdzu 'phrul gyis bgrod pas skad cig gcig 
[\[271a.4\]]gi yun la kha ba can du phyin te/_sems rtse gcig pa'i ting nge 'dzin la mnyam par bzhag go_/ji tsam na/_rje btsun sgrol ma'i sgyu 'phrul gyi zlos gar yin pa'i brag srin mo zhig rtse dga'i bde ba rjes su dran pa'i tshul gyis rang gi rigs dang mthun par spre'u mo'i cha byad du bzung ste mdun 
[\[271a.5\]]du 'ongs so/_/'ongs nas kyang bsam gtan pa de dang dga' mgur spyod pa'i brda thabs kyi rnam pa ci yang bstan pas zhag bdun gyi bar du dus 'da' bar byas kyang de'i sems ni cung zad kyang g.yo bar ma nus so/_/spre'u mos bsams pa/_kha dog dang byad bzhin mi sdug pas lan 
[\[271a.6\]]no snyam ste/_nyin gcig bud med bzang mo mdzes shing lta na sdug pa lang tsho gzhon nur gyur pa rgyan thams cad kyis brgyan pa cig tu sprul nas/_slar yang 'dod pa'i rtse dga' la spyod pa'i brda bstan pa dang*/_spre'u de'i sems cung zad g.yos pa bzhin du de'i gdong la mig zur gtad de 
[\[271a.7\]]cung zad gnas par gyur to/_/ji tsam na des kyang glags rnyed par shes nas/_ngo tshas spangs pa bzhin du de'i gam du lhags te/_bdag cag gnyis ni mthun pa'i khyim thabs bya'o zhes lan gcig ma yin par smra bar byas so/_/spre'us smras pa/_nga ni 'phags pa spyan ras 
[\[271b\]]
[\[271b.1\]]gzigs las dge bsnyen du bslabs nas de'i bslab bya la slob pa zhig yin pas srog gi dbang po 'gags pa ni bla'i/_bslab bya 'dor ba la ni de lta ma yin no zhes so/_/der brag srin mos smras pa/_kye ma spre'u'i rgyal po bdag la dgongs shing gson/_/bdag ni las kyi 
[\[271b.2\]]dbang gis srin mo'i rigs su skyes/_/'dod chags dbang gis khyod la zhen cing chags/_/chags pa'i dbang gis khyod la bskor zhing gsol/_/bdag ni khyed dang khyim thabs mi byed na/_/tha mar srin po dag dang 'grogs nas ni/_/nyi ma re la srog chags nyi khri gsod/_/
[\[271b.3\]]nang ma re la srog chags stong stong za/_/srin mo'i phru gu mang po skyes gyur nas/_/kha ba can gyi yul phyogs 'di nyid ni/_/srin po'i rgyal khams dag tu gyur nas kyang*/_/dzam+bu'i gling kun srin pos za bar 'gyur/_/des na bdag ni 'di ru 'chi bar bgyi/_/shi nas bdag cag las kyi 
[\[271b.4\]]dbang gis kyang*/_/bdag ni mi bzad dmyal ba'i gnas su ltung*/_/sdom pa bsrungs pas mi phan khyod la sdig pa 'ong*/_/khyod kyi byang sems sdom pa'ang nyams nas 'gro/_/de bas bdag la dgongs la thugs rjes gzigs/_/zhes gdung ba'i smre sngags 'don pa dang*/_
[\[271b.5\]]mchi ma'i rgyun ni khrag gi chu gter bzhin du dbab par brtsams so/_/byang chub sems dpas bsam pa ma la 'di'i bsam pa bzhin byas na ni bslab pa dang 'gal bar 'gyur la/_cig shos de las bzlog ste bslab pa la gnas par byas na ni srin mo shi bar 'gyur gyi/_da ni 'phags pa 
[\[271b.6\]]nyid la gsol te/_des ji ltar bka' stsal pa de ltar bgyi'o snyam du rdzu 'phrul gyis ri po ta la'i gzhal med khang na 'phags pas chos kyi 'khor lo bskor ba'i drung du mngon par dong ste phyin nas gsol pa/_kye ma 'gro ba'i mgon po thugs rje can/_/bdag gi dge bsnyen 
[\[271b.7\]]sdom pa srog bzhin bsrungs lags kyang*/_/bdud kyi rigs kyi srin mo 'dod sems can/_/bdag la tho 'tsham lags sam sdom pa dbrog tu byung*/_/de la ji ltar bgyis la bdag gis sdom pa bsrung*/_/byams mgon khyed kyis bdag la gnang bar zhu/_/zhes gsol pa la/_
[\[272a\]]
[\[272a.1\]]'phags pas bka' stsal pa/_rigs kyi bu khyod kyis brag srin mo dang bza' tsho gyis shig_/bar chad du mi 'gro zhing phan pa rgya chen po 'byung ba'i grogs su 'gro ste/_ma 'ongs pa na kha ba can gyi rgyal khams su khyod kyi bu tsha rigs rgyud 'phel zhing mi'i 'gro bar gyur to/_/
[\[272a.2\]]de dag gis dam pa'i chos 'dzin par 'gyur bas na mchog tu 'gyur ro zhes dang*/_rje btsun ma sgrol mas kyang*/_de ni legs kyi des ni mi'i 'gro ba 'phel nas dam pa'i chos 'dzin pa'i rten du 'gyur ro zhes gsungs so/_/de skad thos nas slar yang kha ba can du log ste brag srin mo dang bza' tsho byas 
[\[272a.3\]]te/_dga' ba dang rtse ba dang dga' mgur spyod pa las/_zla ba dgu dang ngo bcu nas 'gro ba rigs drug nas tshe 'phos pa'i phru gu gshis mi 'dra ba drug byung ste/_lus thams cad spus khengs pa dang*/_ma srin mo yin pas mjug ma med cing gdong dmar ba/_de'ang lha las 'phos pa 
[\[272a.4\]]ni/_dal ba dang*/_yid gzhungs pa dang*/_rgyud 'jam pa/_lha ma yin las 'phos pa ni zhe sdang che ba dang 'thab pa la dga' ba/_mi las 'phos pa ni 'dod pa'i longs spyod la sred pa che ba/_dud 'gro las 'phos pa ni go ba zhan pa dang shes rab chung ba/_yi dwags las 'phos pa ni lto 
[\[272a.5\]]la zhen pa dang ser sna che ba/_dmyal ba las 'phos pa ni khro gtum che ba dang sdug bsngal la bzod sran che ba rnams byung ste/_de thams cad kyang pha la ltos nas lus la spus gang ba dang*/_ma la ltos nas mjug ma med pa dang*/_sha khrag la dga' ba dang*/_mgo la skra yod pa 
[\[272a.6\]]dang*/_smra shes pa rnams su gyur to/_/ji tsam na pha spre'u byang chub sems dpa' des lho phyogs kyi nags tshal rma bya can zhes bya ba na spre'u mang du yod pa'i zlar bskyal te bzhag go/_/ring zhig lon na de thams cad spre'u yang ma yin la/_mi yang ma yin pa kho na lnga brgya tsam 'phel 
[\[272a.7\]]nas/_rang rang gi pha ma dang mes po dag mthong ba na/_kha du ma nas lag pa gdengs pa rong rong byed cing nga la zas byin zhes slong bar byed do/_/de dag spre'u byang chub sems dpa' des mthong nas shing thog la sogs pa btus nas byin pas tshim par yang ma nus shing lus sems 
[\[272b\]]
[\[272b.1\]]shin tu gdung bar gyur pas yid la 'di ltar byed de/_nga la lus sems gdung ba 'di lta bu 'byung ba ni 'phags pa'i bka' bzhin du bsgrubs pa las byung gi khong la ni 'khrul pa ci zhig srid/_des na da ni ji ltar bgyi zhes 'phags pa nyid la zhu bar rigs so snyam nas ri bo gru 'dzin gyi gzhal 
[\[272b.2\]]med khang du phyin te 'phags pa la gsol pa/_kye ma khyim thabs bdud kyi btson rar ma shes shing*/_/bud med bdud kyi 'ching bar ma shes la/_/bu tsha 'khor ba'i bdud du ma shes pas/_/'dod pa dug gi lo mar ma rtogs te/_/snying rjes chags par gyur nas bdag bslus na/_/
[\[272b.3\]]'dod pa'i 'dam bying sdug bsngal ri yis mnan/_/nyon mongs dug 'thung las ngan rims kyis btab/_/sdug bsngal nad kyis bdag nyid mnar gyur na/_/'khor ba'i gnas su bdag nyid rang gis bcings/_/ma rig mun 'thibs rtog pa'i drwa bar chud/_/da ni ji ltar byas la bu tsha 
[\[272b.4\]]bskyong bar bgyi/_/'phags pas bka' yis gnang nas bdag la 'di ltar byung*/_/phyi ma dmyal bar ltung bar the tshom med/_/de phyir bdag la thugs rjes bskyab tu gsol/_/zhes zhus pas/_'phags pa spyan ras gzigs dbang phyug gi zhal nas/_bod kha ba can gyi 
[\[272b.5\]]yul ni mun pa'i smag rum dang 'dra/_mi ma yin gyi sems can gyi dbang byas nas nga'i gdul bya'i rten du ma gyur/_'di rnams 'gro ba mir spel la/_mtho ris dang thar pa thob pa'i ched du khyod btang ba yin/_khyod nga la the tshom dang yid gnyis ma byed cig_/khyod kyang sdug bsngal 
[\[272b.6\]]bar ma byed cig_/khyod kyi bu tsha bo 'di rnams mthar mir 'gyur gyis de dus nam zhig na nga'i gdul byar 'gyur ba yin pas/_khyod la nyes pa med kyis thar pa'i cha dang mthun no/_/shin tu legs so/_/sdug bsngal bar ma sems shig_/khyod kyi rigs brgyud de rnams kyi zas 
[\[272b.7\]]skal 'di yin no gsungs nas/_nas dang*/_gro dang*/_sran ma la sogs pa'i 'bru sna bdun gnang nas 'di kha ba can gyi yul dbus su thob cig dang 'bru'i tshogs dpag tu med pa 'phel bar 'gyur ro zhes gsung zhing gser dang*/_dngul dang*/_zangs dang*/_lcags la 
[\[273a\]]
[\[273a.1\]]sogs pa rin po che'i phye ma snyim pa gang kha ba can gyi phyogs su gtor nas sa gzhi rin po che'i 'byung gnas su byin gyis brlabs te/_khyod kyi rigs rgyud 'di dag mir gyur pa'i tshe gser dngul la sogs pas kyang 'tsho zhing*/_rin po che'i 'byung khungs rnams kyang dus 
[\[273a.2\]]dus su kha bye bar 'gyur ro zhes dang*/_ljags kyi mchil ma zhig kyang kha ba can gyi phyogs su 'phangs te/_ma 'ongs pa na byang chub sems dpa'i sprul pa chos skyong ba thod brgal ba re 'byung bar 'gyur ro zhes dbugs phyung nas btang ngo*/_/spre'u byang chub sems dpas kyang kha ba 
[\[273a.3\]]can gyi yul du 'ongs te yul dbus su 'bru de dag btab bo/_/de legs par smin pa dang sprel phrug rnams la bstan te/_'di dag 'phags pas khyed rnams kyi zas skal du gnang ba yin pas 'di zo dang zhes smras pas/_yul de la zo dang du grags so/_/de nas slar 
[\[273a.4\]]yang thugs rje chen po'i phyag mthil gyi 'od zer las khye'u chung mtshan dang dpe byad du ldan pa cig sprul te/_sngar gyi mi yang min la spre'u yang min pa de rnams kyi khrod tu btang ba na/_de rnams kyis smras pa/_khyod kyi lus byad mdzes shing lta na sdug pa 'di ci las byung*/
[\[273a.5\]]khye'u chung gis smras pa/_ngas mi dge ba bcu spong ba dang*/_dge ba bcu spyad pa las byung ngo*/_/'o na bdag cag rnams la yang slobs shig dang de ltar du spyad par bgyi'o zhes gsol lo/_/de nas sprul pa'i khye'u des sprel phrug rnams la mi dge ba bcu spong ba dang*/_dge 
[\[273a.6\]]ba bcu dang pha rol tu phyin pa drug la spyad pa'i tshul rnams legs par bshad do/_/de dag gis kyang blang dor tshul bzhin du byed pa'i sgo nas bsgrubs pas/_gzugs byad je bzang du song ste mthar thams cad kyang mir gyur to/_/re zhig na de dag gcig la gcig 'jigs 
[\[273a.7\]]pa'i snang ba dang bcas mchis pa la/_mes pos che bzhi byas te zhing rnams khag bzhir bgos nas gtad pa ltar so sor gyes pas/_se dang*/_rmu dang*/_ldong dang*/_stong ste nang gi mi'u rigs bzhi'am gdung drug tu grags so/_/de ltar ji skad bshad pa lta bu'i 
[\[273b\]]
[\[273b.1\]]'phags pa spyan ras gzigs dbang phyug gi gdul zhing du gyur pa'i yul de'i gnas tshul dang ngo mtshar gyi khyad par ji lta bu zhe na/_pu rgyal bod kyi yul la bsngags pa mkha' 'gro ma rnams kyis rdo rje'i mgur du blangs pa las/_shar rdo rje gdan gyi byang phyogs na/_/gnas pu rgyal 
[\[273b.2\]]bod ces bya ba yod/_/ri mthon po gnam gyi ka ba yod/_/mtsho dma' mo g.yu mi maN+Dal yod/_/gangs dkar po shel gyi mchod rten yod/_/spang ser po gser gyi lhun po yod/_/dri zhim po sman gyi bdug spos yod/_/tshon bkra ba gser gyi me tog yod/_/dbyar bkra 
[\[273b.3\]]ba g.yu yi me tog yod/_/kye gangs ri'i mgon po spyan ras gzigs/_/gnas de na khyod kyi zhing khams yod/_/zhing de na khyod kyi gdul bya yod/_/kye gangs ri'i mgon po spyan ras gzigs/_/ri pad+ma stong ldan dbyibs legs pa/_/dus dgun gsum dkar po shel gyi 
[\[273b.4\]]mdog_/dus dbyar gsum sngon po g.yu yi mdog_/dus ston gsum ser po gser gyi mdog_/dus dpyid gsum khra bo gzi yi mdog_/mdog phun sum tshogs pa'i ri bo la/_/ltas khyad par 'phags pa'i mtshan ma yod/_/dung dkar po g.yas su 'khyil pa la/_/
[\[273b.5\]]dar dmar po rA ga'i cod paN yod/_/mi khyod kyi snyan pa phyogs bcur 'phel/_/dpal be'us ri skor brgyan pa la/_/nags bkra shis yal 'dab rgyas pa yod/_/mi khyod kyi bu slob phyogs bcur 'phel/_/ri bogs chad g.yu yi bum pa la/_/chu yan lag brgyad 
[\[273b.6\]]ldan chu mig 'bab/_/mi khyod kyi thugs rjes bsil bar byed/_/gnam sngon po g.yu bya'i gdugs su phub/_/las nyon mongs tshad pa zhi bar byed/_/mi khyod kyi dge bshes 'phel ba'i rtags/_/ri zur gsum bra gzhung gnam du mtho/_/deng mkha' 'gro'i rgyal mtshan bsgreng ba 
[\[273b.7\]]'dra/_/mi khyod kyi gnas der bstan pa spel/_/sa rtse brgyad lung pa phyogs su gyes/_/kye 'khor lo rtsibs brgyad phab pa 'dra/_/mi khyod kyi mi mthun gcod pa'i rtags/_/thang chen po'i gseb na ri chung nyal/_/mtsho chen po'i nang gi nya mo 'dra/_/mi khyod kyi spyan lnga 'phel ba'i 
[\[274a\]]
[\[274a.1\]]rtags/_/kye gangs ri'i mgon po spyan ras gzigs/_/mi khyod kyi zhing khams de na yod/_/zhing de na khyod kyi gdul bya yod/_/'bru sna tshogs smin pa'i zhing sa can/_/'bru bang mdzod rgyas pa'i rtags su bzang*/_/shing sna tshogs skyes pa nags kyi khrod/_/gnas 
[\[274a.2\]]khang [{]bzangs [,]bzang [}]'phel ba'i rtags su bzang*/_/chu mi che rgya mtsho chen po med/_/chu mi chung chu bo dpag med 'bab/_/chu snyoms pas yul mi rtag tu bde/_/kye gangs ri'i mgon po spyan ras gzigs/_/gnas de ni khyod kyi zhing khams yin/_/zhing de na khyod kyi gdul bya yod/_/
[\[274a.3\]]shar lhun po'i rtse nas nyi ma 'char/_/phyogs gzhan gsum mi nor shugs la shes/_/'char mi snga snga dus bsam gtan 'phel/_/'char mi 'phyi nyi 'od smin pa la/_/lus bag pheb bde bar spyod par byed/_/rgas mi snga pho rab mdun stangs 'phel/_/rgas mi 'phyi mdzangs 
[\[274a.4\]]ma'i las rnams 'grub/_/kye gangs ri'i mgon po spyan ras gzigs/_/yul bkra shis 'byung de khyod kyi zhing*/_/zhing de na khyod kyi gdul bya yod/_/ces gsungs pa dang*/_'brom ston pa rgyal ba'i 'byung gnas kyis stod mnga' ris nas bod ston rnams jo bo rje lha gcig 
[\[274a.5\]]spyan 'dren pa'i grogs su sbren pa'i phrin shog las/_shing rta'i dbyibs 'dra 'dzam gling gi_/bye brag brjid ldan gangs ri'i byang*/_/lo hi ta 'gram rin chen khungs/_/kha ba can zhes mang grags na/_/bla chen stobs ldan mi bsrun pa/_/bod ces bya bar gnas pa'i phyir/_/zhes 
[\[274a.6\]]dang*/_nai pa la'i rgyal po de wa lhas rang gi sras mo lha gcig khri btsun la gsungs pa/_nga yi snying dang 'dra ba'i bu mo khyod/_/bod ces bya ba khyad par 'phags pa'i yul/_/ri mtho sa gtsang gangs ri gnyan gyi mgul/_/bsil la mdzes pa lha gnas gzhal med khang*/_/ngo 
[\[274a.7\]]mtshar rmad byung phan bde 'byung ba'i gzhi/_/chu bo bzhi 'bab rtsi shing nags kyis mdzes/_/'bru sna lnga 'khrungs rin chen sna tshogs 'byung*/_/zhes dang*/_rgya nag tong 'khun rgyal pos lha gcig kong jo la bslab byar gdams pa las/_bod ces bya ba kha ba can gyi yul/_/
[\[274b\]]
[\[274b.1\]]yul la khyad par 'phags pa de yin te/_/gangs ri rang byung mchod rten ya mtshan can/_/lhun gyis grub pa'i gnas mchog dam pa ni/_/mtsho bzhi g.yu yi maN+Dal bkram pa 'dra/_/thang bzhi yid 'ong mchod pa bshams pa 'dra/_/chu bo bzhi yi 'gros bzhi'i rang bzhin can/_/ri mtho 
[\[274b.2\]]sa gtsang gangs ri gnyan gyi ljongs/_/bkra shis nyams dga' g.yung drung bris pa 'dra/_/zhes dang*/_'phrul gyi blon po mgar gyis lha gcig kong jo la 'di ltar/e ma ngo mtshar che/_/lha gcig kong jo khyed/_/bdag gi tshig la gson/_/bkra shis nyams su dga'/_/
[\[274b.3\]]bod kyi rgyal khams na/_/rin chen lnga las grub/_/rgyal po'i pho brang na/_/mi rje lha yis mdzad/_/srong btsan sgam po de/_/rigs gzugs dpal gyis brjid/_/mthong na sems yid 'phrog_/thugs rje chen po lags/_/rgyal srid chos bzhin bskyangs/_/
[\[274b.4\]]'bangs rnams bka' la nyan/_/rgyal blon 'khor 'bangs rnams/_/dga' skyid glu ru len/_/chos kyi nyi ma shar/_/dpal gyi sgron me bteg_/ri la shing sna tshang*/_/sa gzhi yangs pa la/_/'bru sna lnga yi tshogs/_/go mtshams med par skyes/_/gser dngul 
[\[274b.5\]]zangs lcags sogs/_/rin chen du ma yod/_/gnag rta lug gsum rgyas/_/dga' skyid de ltar yod/_/ces dang*/_khro phu lo tsA ba byams pa'i dpal gyis bai DUr+Ya'i tshong dus nas paN chen shAkya shrI spyan 'dren po'i pho nya paN chung dza ya shrI dang*/_wA rA Na sI ba sogs 
[\[274b.6\]]mngags pa'i dus kyi zhu yig tu/_ma ga d+hA sogs rig 'byung gnas na sdig to yi/_/dmag tshogs kyis bcom au rgyan kha che bal yul yang*/_/log spyod kyis khengs deng sang bstan srog legs gnas ni/_/bod yul 'dir zad skyes chen byang phyogs zhabs bskyod 
[\[274b.7\]]zhu/_/zhes gsungs pa ltar kha ba can gyi rgyal khams ni sa gzhi mtho zhing gtsang ba/_'chi ba med pa'i gzhal med khang du son pa ltar ha cang grang ba yang min pa'i reg pa bsil po 'jo bas snying la dga' ba ster ba/_shel dkar po dang bsil zer byed pa'i dkyil 'khor btags 
[\[275a\]]
[\[275a.1\]]pa'i phye ma dag legs par spungs pa dang 'dra ba'i gangs ri'i phreng ba mtshar du dngar bas bskor ba'i ljongs/_rtswa dang*/_shing ljon pa dang*/_gel pa dang*/_lo ma dang*/_me tog dang*/_'bras bu dang*/_'bru dang*/_sman gyi rnam pa mang po rtsi bcud che zhing dri zhim po'i 
[\[275a.2\]]tshogs kyis kun nas gtams pa/_rin po che'i rigs su gtogs pa/_gser dang*/_dngul dang*/_zangs dang*/_lcags la sogs pa sa gzhi las rang 'byung ba/_phyogs kyi dkyil 'khor thams cad du bkra shis pa'i rtags kyis nyams dga' bar byas pa/_'phags pa rigs 
[\[275a.3\]]gsum mgon gyis rnam par 'phrul pa'i lha btsan po rim par byon pa rnams kyi dge ba bcu'i khrims kyis legs par bskyangs pa/_mi dpa' zhing rta mgyogs pa la sogs pa rten dang brten pa'i yon tan 'ba' zhig gis rnam par bklubs pa/_de'i shar du rgya nag dang khri brtan/_
[\[275a.4\]]lhor rgya gar dang kha che/_nub tu stag sde gzig phan/_byang du khrom dang ge sar te brgyad kyis kun nas bsten pa'i yul ljongs gang la spyi'i ming du bod yul zhes grags so/_/gnyis pa bye brag tu chos kyi sbyin pa'i ma mo 'di gang du bsgrub pa'i gnas ni/_spyir skor gsum dang*/_ru bzhi 
[\[275a.5\]]dang*/_khams gsum mam/sgang drug tu dbye ba'i rnam bzhag byung ba ltar na/_spu rangs dang*/_mang yul dang*/_zangs dkar gsum skor gcig go_/li dang*/_bru sha dang*/_sbal te gsum skor gcig go_/zhang zhung dang*/_khri te dang*/_stod smad gsum skor gcig ste 
[\[275a.6\]]stod kyi mnga' ris skor gsum mo/_/dbus na dbu ru dang g.yo ru gnyis/_gtsang na g.yas ru dang ru lag gnyis te bar gyi dbus gtsang ru bzhi'o/_/mdo khams la smad khams btags pa khams gcig dang*/_mdo smad la dbyar mo thang btags pa khams gcig dang*/_gtsong 
[\[275a.7\]]kha la gyi thang btags pa khams gcig ste smad khams gsum du btags pa'i dbang du byas na mdo smad kyi khams dang*/_yang na rngul rdza zal mo sgang dang*/_tsha ba sgang dang*/_smar khams sgang dang*/_spo 'bor sgang dang*/_dmar rdza sgang dang*/_mi nyag rwa ba sgang ste smad kyi mdo khams 
[\[275b\]]
[\[275b.1\]]sgang drug ni bod chen po'i rgyal khams su grags pa las/_zal mo sgang dang*/_yang tshe ring gnam gyi mthongs nas bskos pa'i stobs kyi 'khor los sgyur ba jing gir gan gyis/_chos kyi rgyal po dpal sa skya pa 'phags pa blo gros rgyal mtshan dpal bzang po pa la dbang yon 
[\[275b.2\]]rim pa gsum phul ba'i dang po la khri skor bcu gsum phul ba dang*/_bar pa la chos dung dkar po rgyang grags kyis gtsos pa'i bod chol kha gsum phul ba dang*/_rjes ma la bla ma'i bka' bzhin du rgya'i mi yur chen po phul ba las/_bar pa chol kha gsum zhes bya ba'i tha snyad 
[\[275b.3\]]gdags gzhi yang*/_mnga' ris gung thang nas sog la skya bo'i bar la dbus gtsang dam pa chos kyi chol kha dang*/_sog la skya bo nas rma chu khug pa'i bar la mdo stod mgo nag mi'i chol kha dang*/_rma chu khug pa nas rgya mchod rten dkar po'i bar la mdo smad ger ling rta'i chol kha ste 
[\[275b.4\]]gsum po 'di la zhing gcig tu brtsis pa yin te/_de'ang hor se chen rgyal po'i mnga' 'og tu zhing bcu gcig yod pa las/_'dir chol kha gsum du zhing gcig cung zad ma lang na'ang*/_bla ma bzhugs pa'i gnas yin pa dang bstan pa dar ba'i gnas yin pas gzhan las khyad par 
[\[275b.5\]]'phags par dgongs nas zhing gcig tu brtsis nas phul bar grags so/_/de ltar ji skad bshad pa'i chol kha gsum las chol kha phyi ma bod dang bod chen po gnyis las/_bod chen por grags pa'i sa'i thig le gang yin pa ste/_de'ang 'di ltar gang dag 'das pa dang*/_ma byon 
[\[275b.6\]]pa dang*/_da ltar byon pa'i sangs rgyas bcom ldan 'das gang ji snyed cig byon pa dang*/_'byon par 'gyur ba thams cad kyang yid kyi srub shing dpung dang bcas pa'i g.yul las rnam par rgyal ba'i go 'phang bla na med pa yang dag par rdzogs pa'i byang chub kyi snying po mngon du bgyid 
[\[275b.7\]]pa dang bgyi bar 'gyur ba/_dus dang gnas skabs thams cad du yang mi shigs rdo rje chen po'i khams su byin gyis brlabs pa'i gnas/_gling rnams kyi nang nas ches khyad par du 'phags pa/_dzam+bu rkang 'thung gi rgyal mtshan gyis nye bar spud cing*/_shing de'i 'bras bu legs par 
[\[276a\]]
[\[276a.1\]]smin pa chur lhung ba'i sgra las nye bar drangs te/_dzam+bu gling zhes bya ba'i yul dbus gyur 'chang gi lte ba 'phags yul rdo rje'i gdan no/_/de nas gnod sbyin gyi rgyal po'i phyogs su dpag tshad brgya phrag gcig gzhal ba'i nor 'dzin dga' ma'i bzhin gyi dkyil 'khor 
[\[276a.2\]]rnam par yangs pa ga la bar/_nges pa'i don du bskal pa dpag tu med pa nas stobs dang mi 'jigs pa la sogs pa thun mong ma yin pa'i yon tan gyi rtsal ma lus pa rdzogs par gyur kyang*/_dus 'dir 'gro ba thun mong ba dag gi snang ngo ru/_dper na nam mkha' dwangs pa'i 
[\[276a.3\]]dus kyi zla ba'i dkyil 'khor gcig nyid ma g.yos bzhin du/_chu'i snod che chung ji snyed pa de snyed kyi grangs dang mnyam pa'i gzugs brnyan 'gog pa med par ston pa de bzhin du 'phags pa rigs gsum mgon po'i rnam par 'phrul pa'i sgyu 'phrul gyi rol rtsed/_'od gsal lha'i 
[\[276a.4\]]rigs kyi shing sA la chen po'i pang par rgyun mi chad pa nyid du skye ba len cing*/_sangs rgyas bcom ldan 'das kyi lugs mchog dri ma dang bral ba gang dag bzhugs pa ma lus pa legs par bzung nas/_mkhas pa'i phrin las rnam pa gsum gyi sgo nas/_phyogs kyi dkyil 'khor ma 
[\[276a.5\]]lus pa yang dag pa'i 'byor pa bla na med pas snang bar byed do/_/rab tu snang bar byed do/_/kun du rab tu snang bar byed cing byin gyis brlabs pa'i gdan sa chen po dpal sa skya'i dgon pa zhes yongs su grags pa/_mkhas shing grub pa'i sa la gnas pa grangs med pa'i bsti gnas 
[\[276a.6\]]su gyur pa'i bod yul dbus kyi rdo rje'i gdan chen po/_'phags yul gyi grub pa'i dbang phyug thams cad kyi 'khor los sgyur ba 'jigs bral dpal ldan chos skyong chen po'i zhabs kyis/_sems can rgya mtsho'i khams su nyin lan gsum dang mtshan lan gsum du gzigs nas 
[\[276a.7\]]bdag gi skal ba dang ldan pa'i gdul bya su zhig ni yongs su smin par bgyi/_su zhig ni rnam par grol ba'i lam du bkri bar bgyi/_su zhig ni byang chub kyi snying po la dgod par bgyi/_su zhig ni sems can gyi don du bskul bar bgyi snyam pa rtse gcig tu dgongs te/_sku dngos 
[\[276b\]]
[\[276b.1\]]su byon nas gdan sa chen po de nyid du phebs pa na/_der legs pa'i rten 'brel phun sum tshogs pa 'dzom par brten/_sa 'di thams cad nga la dbang ba yin no zhes gsungs shing bdag gir mdzad cing byin gyis brlabs pa'i gnas de nyid/_lha dang bcas pa'i skye dgu ma lus pa'i 
[\[276b.2\]]mchod sdong phul du byung ba'i rang bzhin du bzhugs so/_/slar yang gdan sa chen po de nyid nas kyang*/_me lha'i mtshams su zhag gi phung po gsum tsam zhig bskal ba na/_'chi ba med pa'i yul gyi dum bu mi'i yul na 'phos pa lta bu'i ngo mtshar dang ldan pa'i nor 'dzin ma'i cha 
[\[276b.3\]]gling zhes bya ba gang yin pa de nyid yod do/_/de yang chu bo chen po bzhi las 'bri zhes bya ba'i chu klung gser dang ldan pa'i rgyun chen po dang*/_shar zla'i chu klung chen po gnyis nor rgyas kyi bu sa'i steng na gya gyur 'phyan zhing dal gyis 'ongs pa na/_slar yang rgya mtsho chen po'i rang gnas 
[\[276b.4\]]rjes su dran te de nyid du 'jug pa bzhin du dal gyis 'bab pa'i bar na chud cing*/_yul gyi dge bcu dang bkra shis pa'i ltas bzang thams cad ma tshang ba med pa zhig ste/_ji skad du/_zhing sa khang sa sa yi dge_/khang rdo 'thag rdo rdo yi dge_/'thung chu yur chu chu yi dge_/khang 
[\[276b.5\]]shing bud shing shing gi dge_/gam 'brog rkyang 'brog rtswa yi dge_/zhes bshad pa lta bu'i yul gyi dge bcu dang*/_khyad par sa phyogs 'dir mkhas pa dang btsun pa dang grub pa'i dbang phyug gi sa la gnas pa'i bstan 'dzin gyi skyes bu nyi zla ltar yongs su grags pa mang po'i zhabs 
[\[276b.6\]]kyi 'khor los bcags shing byin gyis brlabs pa dang*/_sa skyong chen po yab mes sras dang bcas pa rnams kyis sngon gyi bskal par legs byas rgya mtsho lta bu bsags pa'i mthu dang*/_dge ba bcu dang mthun pa'i bka' khrims kyis chab 'bangs thams cad chos bzhin du bskyangs pa 
[\[276b.7\]]dang*/_'gro ba rgya mtsho'i tshogs rnams kyang mi dge ba'i las rngam chen bsags pa nyung zhing*/_spyi mthun du dge ba'i rtsa ba bsags pa'i stobs bdo bar gyur pa'i bdag po'i 'bras bu legs par smin pa'i sa phyogs phun sum tshogs pa zhig tu gdon mi za ste/_gzhan du na mi dge ba spyad 
[\[277a\]]
[\[277a.1\]]pa'i bdag po'i 'bras bur/_rin chen phreng bar/_sa gzhi gzi chung sa char mang*/_/rdul 'khrigs dri nga mtho dma' can/_/tsha sgo can dang dus log dang*/_/'bras bu phra kha chung ngu'ang med/_/ces gsungs shing dge ba spyad pa'i 'bras bu ni de las ldog ste 'byung bar 
[\[277a.2\]]gsungs pa bzhin du/_ljongs 'di'i 'dzin ma'i dkyil 'khor gyi tha gru rnam par yangs pa dang*/_gzi che zhing snum bag dang ldan pa/_dam pa'i chos dang srid kyi gtsug lag rab 'byams kyi longs spyod dang dge legs thams cad lhun gyis grub pa'i tshul du 'byung ba'i sgo chen po 
[\[277a.3\]]cig tu nges pa'i phyir ro/_/khyad par yul phyogs 'di na dge zhing bkra shis pa'i rtags dang dbyibs legs shing lta na sdug pa dge legs kyi ltas bzang thams cad rang byung du grub pa yod do/_/de'ang 'di ltar sngon gyi bskal par byung ba'i 'khor los sgyur ba'i rgyal po rnams kyi legs 
[\[277a.4\]]byas kyi bgo skal du thob pa'i rgyal srid rin po che rnam pa bdun dang*/_bsod nams brgya pa'i gzugs sku mtshan bzang po sum cu rtsa gnyis dang dpe byad bzang po brgyad cus brgyan pa la yongs su tshang ba'i bkra shis kyi rtags rnam pa brgyad de/_de dag gi gzugs brnyan ci rigs 
[\[277a.5\]]pa rnams kyang*/_ljongs 'di'i phyogs kyi 'khor lo kun tu lhun gyis grub pa'i tshul gyis tshang ste/_de yang ji ltar zhe na chos dang srid pa'i dge legs dang dpal 'byor gyis bsdus pa'i sde bzhi'i 'bras bu phun sum tshogs pa dag gi 'byor pa ma tshang ba med pas mngon par gtams pa'i 
[\[277a.6\]]ngo mtshar 'dzad pa med pa'i phung po ma lus pa yongs su chud par dka' ba'i dogs pa mang pos yid kyi dbang po kun nas bslangs te/_gser ldan dga' ma rang gi lus 'di pad+ma 'dab ma brgyad pa shin tu rgyas shing rnam par yangs pa'i dkyil 'khor chen po nyid du sprul pa snyam byed pa'i 
[\[277a.7\]]sa gzhi'i khyon thams cad tha gru rnam par yangs shing*/_phyogs thams cad nas khod mi snyoms pa med pa/_sems can kun gyi nyer 'tsho'i gzhir gyur pa ni/_'di lta ste/_sa gzhi gang las rin po che gser dang*/_dngul dang*/_bai DUr+Ya dang*/_dung dang*/_man shel la sogs pa'i rin po che du 
[\[277b\]]
[\[277b.1\]]ma'i 'byung gnas su gyur pa/_'bru'i rigs su gyur pa so ba dang*/_nas dang*/_gro dang*/_sran ma dang*/_til dang*/_yungs kar la sogs pa ched du btab pa dang*/_ched du btab pa ma yin par 'khrungs pa'i lo thog dang snye ma dang*/_'bras bu la sogs pa bza' ba dang bca' ba'i rigs 
[\[277b.2\]]rnam pa sna tshogs pa dag skye zhing*/_skyes pa de rnams kyang rang rang gi dri dang ro dang nus pa dang*/_bcud phun sum tshogs pa dang ldan pa mang po rang dbang du 'byung ba'i sa gzhi rin po che dgos 'dod thams cad yid bzhin du 'byung ba de lta bu dag yod do/_/ji skad bshad pa'i sa gzhi rin po che gang la 
[\[277b.3\]]brten nas phyogs dang phyogs bral gyi kho ra khor yug rnams su ri bo'i phreng ba mdzes shing lta na sdug pa/_dbyibs legs pa mtshar du dngar ba dag yod de/_de'ang 'di ltar lha'i nor bu rin po che rgyu bai DUr+Ya'i rang bzhin las grub pa/_dpag tshad gcig gi khor yug tu snang ba'i 'od zer gyi drwa ba dkrigs 
[\[277b.4\]]pa/_rnam pa zur brgyad dang ldan pa gang las ji ltar 'dod pa'i dgos 'dod thams cad 'bad pa med par 'byung ba de gcig pu'i rnam pa'am/_de lta bu mang du brtsegs shing phyur bur spungs pa dang 'dra ba'i spang ri dang*/_nags ri dang*/_brag ri brtsegs mar yod pa rnams ni/_rin po che mar 
[\[277b.5\]]ka ti dang*/_an+da rnyil dang*/_mthon ka dang*/_mthon ka chen po'i kha dog gi dpal la cung zad sdang ba snyam byed pa'i rtswa sngon po gsar par skyes pa dang*/_ldum bu dang*/_lo 'dab dang*/_myu gu gzhon nu'i tshogs stug por skyes pa/_de dag gi ro dang nus pas rta dang phyugs kyi rigs dang*/_ri dwags 
[\[277b.6\]]kyi rigs rnam pa sna tshogs pa dag gis srog gi dbang po yongs su bsrung ba dang*/_yid la re ba'i shing rta thams cad 'gengs par byed pa'i yon tan dang ldan pa'o/_/gzhan kha cig na ni bud med rin po che mdzes shing lta na sdug pa/_de'i lus la lha'i gos dang*/_lha'i nor bu rin po che bai DUr+Ya 
[\[277b.7\]]dang*/_in+d+ra nI la dang*/_mu tig dang*/_dung dang*/_man shel dang*/_byi ru la sogs pa'i rin po che sna tshogs pa'i rgyan gyis brgyan pa las sil khrol gyi sgra snyan par 'byin cing*/_sngo bsangs sgra'i lan bu mdzes pa g.yo ba dang 'dra ba'i skyed mos tshal dang*/_sman ljongs dang*/_nags tshal 
[\[278a\]]
[\[278a.1\]]stug po rnams te/_de dag ni spang ljang margad kyi kha dog 'dzin pa'i rtsi shing dang*/_lo 'dab dang*/_ldum bu'i tshogs mang po skyes pa/_ut+pal la sogs pa'i me tog rnam pa sna tshogs pa bkra bas mdzes par byas pa/_rtsi sman gyi bye brag mang po ro dang bcud dang dri zhim po mchog 
[\[278a.2\]]tu rgyas pa'i tshogs kyis yongs su khebs par skyes pa dag la ser bu bsil zhing yid du 'ong ba langs pa dag gis bsnun pa na rnga yab ltar g.yob cing*/_de dag gi dri zhim po rnams ring du khyer ba/_de'i yon tan dang ro bcud bzang po dag rjes su dran pa'i bung pa mang po dag nye bar lhags nas 
[\[278a.3\]]mgrin pa'i gling bu rab tu snyan pa'i glur bsgyur ba/_gos bzang ltar 'jam pa'i lo ma dang ku su ma dang 'bras bu g.yur du za bas dud par gyur pa'i ljon shing gi nags tshal rab tu 'khrigs pa rnams kyi khrod na/_spre'u rnams kyi gar bsgyur ba dang*/_'dab chags ko ki la la sogs pa skad 
[\[278a.4\]]snyan pa rnams kyi rol mo 'khrol ba snyam byed pa/_sa phyogs la lar ni dpa' zhing mdzangs pa'i blon po rin po che yan lag mchog gi gzugs dang ldan pa la dar ljang gu'i smad g.yogs dang*/_kA shi ka'i ras kyis stod g.yogs byas pa/_dbu la dar dkar po dri ma med pa'i la thod bcings 
[\[278a.5\]]pas mdzes par byas pa dang 'dra ba'i ke la sha'i ri bo'i phreng ba rnams ni/_bgrod pas dub pa'i 'gron pa rnams kyi tsha ba'i gdung ba 'jil bar byed pa'i rlung gi bsil yab yid du 'ong ba dag g.yob pa dang*/_dngul chu'i reg pa ltar bsil ba'i chu gtsang ma'i rgyun 'bebs pa la brtson pa/_
[\[278a.6\]]res 'ga' ni na bun gsar pa yid du 'ong ba lang ling 'khrigs pa'i stod g.yogs kyis bsgrib pa'i thabs la brtson par byed do/_/kha cig ni skye ba lnga pa'i chos dung kha dog dkar zhing g.yas su 'khyil ba la stong 'khun gyi gan mdzod nas 'phos pa'i dar ljang ser gyi sham bur 'phyang 
[\[278a.7\]]ba'i brtul zhugs la gnas pa ni/_gangs ldan gyi ri bo rnams rang gi lang tsho dang kha dog rgyas pas nor bu chu shel dang*/_zla ba dag pa dang*/_ston ka'i sprin dkar brtsegs pa rnams kyi mdzes sdug dang ngo mtshar dag la co 'drir rtsom par byed do/_/skabs kha cig tu ni rin po che'i 
[\[278b\]]
[\[278b.1\]]gdugs mchog dri ma med pa dbyibs legs pa lta na sdug pa/_rin po che'i tog gi 'od zer 'phro ba/_khor yug kun du rin po che'i rgyan gyi drwa ba dang drwa ba phyed pa rnam par dpyangs pa gang zhig_/gser ldan dga' ma rang gi lus la drod kyi gdung ba rgyas pa gang dag 'phrog par byed pa'i ched du/_bla 
[\[278b.2\]]ma nyid na legs par phub pa lta bu'i rin po che'i lhun po/_me tog gi rigs rnam pa mang po gcal du bkram pa ltar skyes pa lhun chags shing kun nas zlum por gyur pa shin tu mtho bas/_phrag pa na nor bu chu shel gyi dbang po 'char zhing*/_nor bu chu shel gyi 'od zer ring po'i lam du snang bas/_
[\[278b.3\]]tsha ba'i gdung ba mtha' dag bsil bar byed pa dag yod do/_/de las gzhan pa'i phyogs 'ga' zhig na ni/_dper na gnyis 'thung gi dbang po 'dul mkhan mkhas pa'i thabs kyis dul bar byas pa/_gser gyi drwa ba dang*/_gser gyi pad+ma dang*/_nor bu dang*/_mu tig gi tshom bu can gyi 
[\[278b.4\]]chun 'phyang gis mdzes par byas pa la 'dod pa'i yon tan mi dman pa'i khur dang ldan pa gang dag_/bdag po la 'dud cing bag phebs par gnas pa'i rnam pa dang rjes su mthun pa'i ri bo 'ga' zhig brjid cing lhun chags pa/_rgyab dang spyi bo mtho zhing sna lag legs par brkyangs pa 
[\[278b.5\]]la sogs pa'i rnam pa dang ldan pa/_de'i ngos logs kyi skabs rnams su/_grong dang*/_grong khyer dang*/_spyil bu dang*/_bya skyibs dang*/_nags tshang tshing dang*/_me tog rnam pa sna tshogs pas kun nas bkra bar gyur pa'i skyed tshal yi gar 'ong ba can dang ldan pa mang po khor yug 
[\[278b.6\]]tu 'khod pa/_logs 'ga' zhig na ni dpa' zhing rtul phod pa'i dmag mi rin po che stobs dang kho lag yongs su rdzogs pa ya lad bgos nas ral gri dang*/_shag+ti dang*/_ru mtshon rnon po la sogs pa lag char bsrel zhing*/_mthun pa'i phyogs dang legs pa'i phyogs rnams la 
[\[278b.7\]]rtag tu tho btsam zhing bsdo ba'i dgra bo rnams ni skad cig tsam gyi yun du gson par gnas su ci zhig rung zhes 'jigs pa'i nga ro dang bcas te/_khong nas 'khrugs pa'i ba spu rnam par gzings pa dang 'dra ba'i brag ri rdo rje'i rang bzhin du brtsegs pa/_'jigs shing skyi g.ya' ba/_'byung 
[\[279a\]]
[\[279a.1\]]po'i 'dab chags mang pos mi snyan pa'i gdangs kyi nga ro mthon por sgrogs pa la sogs pa mi sdug pa'i nyams kyi khyad par ci yang ston pa'i rwa bas bskor ba/_de dag tu skyes pa'i tsher ma can gyi ljon pa'i nags rum stug po rnams ni/_yal ga'i lag pa 'khyog 
[\[279a.2\]]po dag brkyangs nas g.yul gyi dga' ston la chags pa ltar 'khod pa/_de dag dang ngang tshul mthun pa'i stag dang*/_gzig dang*/_dom dang*/_dred dang*/_gsa' dang*/_dzam+bu ka la sogs pa'i srog chags mche ba'i mtshon cha dang ldan pa mang pos rgyu 'grul byed pa/_ngang tshul de 
[\[279a.3\]]las ldog pa'i brag ri 'ga' zhig dag ni/_dper na rin po che'i rgyal mtshan mtho zhing lta na sdug pa/_kau sham+bI'i ras sam/_wA rA Na sI'i ras phun sum tshogs pa/_kha dog mi 'dra ba mang po brtsegs pa'i lhab lhub khor yug tu dpyangs pa/_de la yid bzhin gyi nor bu rin po che 'od zer 
[\[279a.4\]]stong gi drwa ba dkrigs pa'i dpal dang ldan pa gang zhig_/mthun pa ma yin pa'i phyogs las rnam par rgyal ba'i dga' ston gyi rgyan du bslangs pa ji lta ba de ltar gnas pa'i brag ri dang*/_nags ri dang*/_spang ri dang*/_kai la sha'i ri rnams gad pa bang rim gyi rnam par brtsegs pa de nyid 
[\[279a.5\]]kyis nam mkha' 'bigs byed kyi ri bo'i khengs pa yang thung ngur byed pa'i rang bzhin can te/_de'i phrag na ni nyin mor byed pa'i dkyil 'khor yang ngal bsor spyod pas phyogs kyi mtshan ma dag kyang ma 'khrul bar ston par byed do/_/phyogs mtshams tha dad pa mang po na ni/_rta mchog rin 
[\[279a.6\]]po che'i kha dog rma bya'i mgrin pa ltar rab tu sngo ba/_gang dag muk+ti ka'i sga srab dang rgyan gyi rnam pa mang pos spras pa'i dril chung gi phreng ba rnams ni phan tshun 'thab pa'i kha nas sgra snyan par 'khrol ba dang chab cig tu dri gzhon gyi 'tshubs ma'am/_glog gi gya gyu la'ang sma 'bebs ster ba'i gom 
[\[279a.7\]]stabs stong du bsgyur ba la mi mkhas pa med pa de bzhin du/_chu klung dang*/_chu phran dang*/_'bab chu dang*/_gtsang chab bsil ma'i rgyun gtsang ma dwangs shing dri ma med pa mang po rtag par gzhol zhing 'bab/_kha cig ni dus su bab ste/_de dag las mang po zhig ni skyes bu chen po mtshan 
[\[279b\]]
[\[279b.1\]]gyis kun nas brgyan pa'i thugs ka na dpal gyi be'u 'od 'bar ba'i rnam par snang ba de lta bu'i ri mo dag la legs par 'dri ba'i tshul gyis 'bab/_kha cig ni dga' ba 'khyil ba'am g.yung drung ris kyi ri mo 'dri ba'i tshul gyis 'bab ste/_thams cad kyang lbu ba dkar po puN+Da rI ka'i 
[\[279b.2\]]phreng ba 'grems pa bzhin du/_yid 'ong lhung lhung snyan pa'i chab sgra rtag tu sgrog pas/_drang srong bsam gtan la gnas pa'am/_chags bral dka' thub brtan pa rnams kyi snying la yang rab tu sim pa'i bde ba ster nus pa mang po zhig ste/_de dag kyang dbyar skyes sman gyi nags 
[\[279b.3\]]tshal stug pos yongs su khebs pa'i ri klung dang*/_ri sul dang*/_ri shod yangs pa rnams na ci bder rgyu ba dag yod do/_/kha cig dag na skyes bu chen po'i spyan dang mtshungs pa'i nya'i rgyal po lus thams cad gser gyi kha dog can la/_mig dag kyang gser gyi mdog tu snang ba/_
[\[279b.4\]]lus la mdzes pa'i ri mo mang pos khyab pa de ni 'phags pa rdzu 'phrul rnam pa gsum gyi bdag nyid can bzhin du/_res 'ga' ni chu'i kha ru ci bder 'phyo zhing*/_res 'ga' ni chu'i gting du 'gro ba la chags thogs med pas rgya mtshor byings pa'i sems can mang po 'dzin par byed pa 
[\[279b.5\]]dang*/_pha rol tu sgrol bar byed pa'i mnyes gshin pa ste/_de'i dpal dang rjes su mthun par thang mnyam pa g.yu'i rgya mtsho 'khyil pa lta bur yod pa'i dkyil nas/_ha cang yang mtho ba ma yin pa'i spang ri gser gyi nya mo nyal ba ltar yod pa la dri zhim po'i sman dang ldum bu'i rigs 
[\[279b.6\]]mang du skyes pa/_me tog kha yongs su bye ba 'dab ma dang ge sar thams cad gser gyi kha dog 'dzin pa stug pos khyab pas mdzes par byas pa ste/_der bshul ring gi lam gyis dub pa'i 'gron pa gang dag ngal bsor spyod cing dga' ba'i ro la spyod pa'i yul du gyur pas sam/_yang 
[\[279b.7\]]na 'bab chu'i rgyun chen po dal gyis 'bab na/_skabs la lar rgyun srol gyi dbar las kha gnyis su gyes nas 'bab pa ste/_de'i bar du chud par gyur pa'i bza' shing gi rwa ba dang*/_skyed mos tshal yid du 'ong ba/_rtswa dang shing ljon pa mang du skyes pa dag ste/_gang gis chur lhung 
[\[280a\]]
[\[280a.1\]]ba rnams ni 'dzin par byed la/_pha rol dang tshu rol nas lhags pa rnams la bde ba'i ngal bso ster bar bgyid pas/_der yang legs pa'i ltas dang bcas pa'i sa phyogs su brtag par byar mi btub pa'i skyon 'ga' yang yod pa ma yin no/_/kha cig tu ni 
[\[280a.2\]]lha'i 'khor lo rin po che rtsibs dang myu khyud dang bcas pa/_lha dang lag 'gro'i yul nas 'ongs pa'i rin po che dkar po dang*/_sngon po dang*/_ser po dang*/_ljang gu la sogs pa kha dog sna tshogs pa'i phras kun nas spras pa/_skye bo ma lus pa'i yid rang dbang du sdud par 
[\[280a.3\]]byed pa la dbang ba gang yin pa de ni nor 'dzin gyi bu mo'i lag pa na thogs pa dang 'dra ba'i sa gzhi lag mthil ltar khod mi snyoms pa med pa snum zhing gzi mdangs che ba/_phal cher na ni dbyar skyes myu gu'i tshogs kyis khyab pas mnan na nem pa bteg na phar ba'i reg bya phun 
[\[280a.4\]]sum tshogs pa dang ldan pa/_khor yug nas bskor ba'i ri bo'i tshogs phreng du bstar ba rnams kyi mtha' bsnol ba'i mtshams nas/_lung pa pad+ma'i 'dab ma ltar yangs pa/_phyogs phyogs su song ba/_de dag gi bar skabs rnams su yang yul dang*/_yul gru dang*/_ljongs 
[\[280a.5\]]dang*/_grong dang*/_grong khyer dang*/_tshong 'dus dang*/_rgyal po'i pho brang dang*/_gtsug lag khang dang*/_mchod rten dang*/_kun dga' rwa ba rnams kyi gang ba ste/_dper na g.yu'i maN+Dal ngos mnyam pa yid du 'ong ba zhig la skyes bu mkhas pas me tog gi tshom bu bkram pa lta bu 
[\[280a.6\]]dag yod do/_/de dag thams cad kyang bde ba dang 'byor pa lo legs pa/_skye bo mang po dang mis kun du gang ba/_de dag gi nyen skor rnams su kun gyi nyer 'tsho'i gzhir gyur pa'i zhing sa shin tu gshin pa mang po ste/_de dag las dus dus su myu gu dang*/_sdong bu dang*/_lo ma dang*/_
[\[280a.7\]]'bras bu phun sum tshogs pa dang ldan pa'i 'bru'i rigs rnam pa sna tshogs pa dang ldan pa dag 'byung ste/_de dag gi ro dang bcud dang nus pa phun sum tshogs pa dag gis skye bo'i tshogs chen po de dag sdud par byed/_dga' bar byed/_mgu bar byed/_'tsho bar byed/_srung 
[\[280b\]]
[\[280b.1\]]bar byed do/_/'bru'i bang mdzod rnams kyang dngos po de dang de dag gis rab tu rgyas par byed do/_/rgyu de dag gis ni sems can dpag tu med pa bkres pa'i sdug bsngal gyi 'jigs pa dang*/_phongs pa'i sdug bsngal gyi 'jigs pa dang*/_rgud pa'i sdug bsngal gyi 'jigs pa dang*/_
[\[280b.2\]]mu ge'i sdug bsngal gyi 'jigs pa ste/_'jigs pa de dag gi rgyun yang gcod par byed pa dag yod do/_/des na sa phyogs dge ba'i mtshan mar rdzogs pa gang gis mthun pa'i phyogs thams cad rang dbang du sdud par byed cing*/_cig shos mthun pa ma yin pa'i phyogs thams 
[\[280b.3\]]cad gcod par byed pa'i phyir 'khor lo rin po che nyid dang chos mtshungs pa yin no/_/gzhan yang rin po che'i gter gyi bum pa bzang po zhes pa nang bcud du rin po che'i gter mang pos yongs su khengs pa/_gang zhig thob par gyur na ni skyes bu de'i yid la ji ltar re ba'i shing rta ma lus 
[\[280b.4\]]pa mngon par 'dod pa'i 'bras bu de dang de dag gis bde bar 'gengs pa la rtsol ba dang tshegs che ba la ma ltos par 'bad med lhun gyis grub pa'i tshul gyis 'byung ba'i yon tan dang ldan pa zhig ste/_de dang rjes su mthun par sdom brtson sa gzhi skyong ba'i tshul bzung ba'i bla ma chen po 
[\[280b.5\]]'di nyid sku mched yab mes dang bcas pas yongs su bsrungs pa'i rgyal srid rnam par yangs pa'i dkyil 'khor chen po ste/_der 'khod pa'i yul dang yul gru chen po rnams kyi rgyal phran dang*/_mdun na 'don dang*/_sde dpon dang*/_khyim bdag dang*/_grong khyer gyi skye bo la sogs pa 
[\[280b.6\]]rnams kyis bdag gir byas pa'i pho brang dang*/_dkor khang dang*/_mdzod dang*/_'bru'i bang ba dang*/_phyugs kyi rwa ba rnams na/_rang rang gi yul nas byung ba dang*/_yul khams gzhan nas byung ba'i rin po che'i rigs dang*/_'bru'i rigs dang*/_bza' ba dang bca' ba'i rigs dang*/_bgo ba 
[\[280b.7\]]dang rgyan gyi rigs dang*/_bzhon pa dang bkol spyad bya ba'i rigs rnam pa sna tshogs pa ste/_mdor na nor dang 'dod pa'i 'bras bus bsdus pa'i dpal dang 'byor pa dang longs spyod dang*/_dbang phyug phun sum tshogs pas mngon par gtams shing*/_'dod dgu phun sum tshogs pa thams cad 
[\[281a\]]
[\[281a.1\]]kyi 'byung gnas su gyur pa'o/_/de la brten nas skye 'gro thams cad kyi bsam pa thams cad yongs su rdzogs par byed pa'i rgyur 'gyur bas/_rin po che'i gter gyi bum pa dang mtshungs pa'i bya ba ma lus pa byed pa'i phyir ro/_/khyad par mchog gi sprul pa'i sku pad+ma ka ra'i lung 
[\[281a.2\]]bstan gyi rnga bo ches lan du mar bsngags pa'i rtsod bral grub pa'i 'khor los sgyur ba chen po lcags zam pa'am/_thang stong rgyal po'am/_brtson 'grus bzang po zhes mtshan gyi rnam grangs gsum dang ldan pa/_lung dang rtogs pa'i yon tan mi zad pa'i mdzod du gyur pas 'byung ba bzhi'i yul la 
[\[281a.3\]]thogs rdugs med par 'gro zhing*/_rdzu 'phrul gyi cho 'phrul mang po bstan pas 'gro ba rgya mtsho dad pa'i zhing sa gshin par byas nas/_der dge ba'i sa bon rma med pa 'debs pa'i sgo nas sems can gyi don la zhugs pa na/_dus gsum rnam par snang ba'i ting nge 'dzin la snyoms par 
[\[281a.4\]]zhugs nas/_'jig rten gyi khams su bltas pas/_phan pa dang bde ba'i bdud rtsi zad mi shes pa'i 'byung khungs su gyur pa/_dam pa'i chos kyi zla ba 'di ni gang du 'grib par 'gyur/_gang du 'phel bar 'gyur/_gang du gnas par 'gyur/_gang du yang dag par brtan par 'gyur snyam du 
[\[281a.5\]]dgongs pa na/_ljongs 'dir dge legs kyi mtshan ma phun sum tshogs pa thams cad ngom pa bzhin du mchis pa de legs par gzigs so/_/gzigs nas kyang ji skad du/_rgya mtsho chu srin rnams kyi gnas/_/dus rlabs yol bar 'gyur yang srid/_/gdul bar bya ba'i sras rnams la/_/sangs 
[\[281a.6\]]rgyas dus las yol ba med/_/ces 'byung ba ltar sems can la snying brtse ba'i grogs kyis legs par bskul nas ljongs 'dir sku dngos su byon nas zhabs kyi 'khor los bcags/_gtsug lag khang dang dgon pa 'debs pa la sogs pas sangs rgyas kyi bstan pa'i rgyal mtshan dam pa btsugs so/_/
[\[281a.7\]]de nas brtsams te gong du smos pa'i bstan 'dzin gyi skyes bu dam pa rim par byon pa rnams kyis zhabs kyis bcags shing phrin las kyi rgyun mi nub pa skal ldan shing rta'i rgyun chen po bzhin du gnas par mdzad pa'i gdan sa chen po dpal lhun grub steng gi chos grwa chen po zhes grags snyan sprin gyi rnga gsang 
[\[281b\]]
[\[281b.1\]]lhang nger ldir ba gang la/_dkar po'i phyogs su mngon par 'dun pa'i lha dang mir bcas pa'i mdongs mtha' rnams ni kun nas dga' ba'i sgro gshog zlum por phub pa'i gar stabs stong du bsgyur bas brel bar bgyid pa de nyid yod do/_/de lta bu'i gnas de na yod pa'i gtsug lag khang bsam grub mthong 
[\[281b.2\]]grol zhes bya ba gang zhig legs par bltas na 'phags yul rdo rje'i gdan gyi dri'i gtsang khang chen po yang 'di las lhag pa ci zhig snyam pa de nyid yod de/_de'ang rnam pa ni ji lta bu zhe na/_lha'i bzo bo las sna tshogs pa'i lag pa'i zlos gar gyis rin po che pad+ma rA ga'i pha gu brtsegs pa las byas pa lta 
[\[281b.3\]]bu'i stegs bu dang*/_ba gam dang*/_mda' yab dang*/_lan kan dang*/_sgo dang*/_sgo khang dang*/_rta babs rnams kyis mdzes par byas pa/_bai DUr+Ya mthing ga'i chu gter chen po bskyil pa lta bu'i khyams kyi dkyil 'khor sngo zhing dwangs pa la brtan pa'i ka ba brgya phrag gcig gis bteg pa'i gdung dang*/_gdung 
[\[281b.4\]]phran dang spang leb rnams legs par bkod pa/_logs thams cad nas mi mnyam pa med par shin tu mtho zhing zur bzhi dang ldan pa/_btso ma gser gyi rang bzhin las grub pa'i rgya phub dang tog dang*/_rgyal mtshan dang nam mkha' lding dang me long dang yid bzhin gyi nor bu rnams las shin tu 'bar ba'i 'od 
[\[281b.5\]]zer gyi drwa ba ring du 'phro ba/_chu srin kum+b+hi ra'i mche ba'i phrag nas nye bar 'thon pa'i rin po che'i dpyangs thag la 'khyud nas shin tu snyan pa'i sgra 'byin par byed pa'i g.yer ka'i phreng ba dang dril bu dang zla ba rlung gis bskyod pa rnams kyis phyogs thams cad nas mdzes par dpyangs pa/_phyi rol du nI lot+pal dang 
[\[281b.6\]]puN+Da rI ka dang ban+d+hu dzI ba ka yi kha dog can gyi khang pa dang*/_khang phran dang*/_dri'i gtsang khang dang*/_rig sngags 'chang ba rnams kyi sgrub khang dam pa dag gis kun nas bskor ba'i dbus su dper na rin po che pad+ma rA ga'i mchod sdong dang*/_thun mtshams kyi sprin dang*/_pad+ma dmar po'i nags tshal dang*/_byi ru'i 
[\[281b.7\]]lhun po rnams la slar yang nyi ma 'char ka'i 'od zer gyi phung pos lan stong du dkris pa bzhin du lham mer 'bar ba/_nang na de bzhin gshegs pa sras dang bcas pa'i sku brnyan lugs su blugs pa dang*/_'bur du bzhengs pa dang*/_ri mor bris pa dang*/_glegs bam gyi tshogs grangs med pa rnams 
[\[282a\]]
[\[282a.1\]]mchod pa'i yo byad bsam gyis mi khyab pa'i bkur sti dang bcas te bzhugs pa/_de'i phyi dang nang gi khyams gtsang ma dang*/_kho ra khor yug kun du sgo gsum bag dang bcas shing spos mchog ha ri tsan+dan gyi dri bsung mngar po ring du 'thul ba'i dge slong gi dge 'dun gyi tshogs mang pos sde 
[\[282a.2\]]snod gsum dang rgyud sde bzhi'i gzhung lugs kyi tshig dang don gyi cha rnam par bkrol zhing bgro bar byed/_mnyan par byed/_klog par byed/_'dzin par byed/_'chad cing ston par byed/_kha ton du byed/_tshul bzhin du nyams su len par byed pa'i sgo nas lung gi chos kyi tshul mang po ni yun du gnas par 
[\[282a.3\]]byed do/_/rtogs pa'i chos kyi tshul mang po ni rgyud la mngon du byed do/_/de lta bu'i tshul gyis de bzhin gshegs pa dgra bcom pa yang dag par rdzogs pa'i sangs rgyas kyi lugs bzang dri ma med pa nyid phyogs du ma nas dar zhing rgyas par byed pa dag yod do/_/de dang zung du 'brel ba'i rgyal khab dam pa 
[\[282a.4\]]mi mthun pa'i phyogs las rnam par rgyal ba zhes bya ba shin tu brling zhing mtho ba zur bzhi dang ldan pa la stegs bu dang ba gam dang sgo dang rta babs rnams kyis mdzes par byas pa la nor bu chu shel dang*/_in+d+ra nI la dang*/_pad+ma rA ga rnams so sor bzhu ba'i kha dog can gyi tshon ris rim par byugs 
[\[282a.5\]]pas dbang po'i gzhu'i mdzes pa la co 'drir byed pa/_ngos rnams na mun pa sel bar byed pa'i skar khung dam pa rin po che'i sgron ma bteg pa lta bu mang po la kha dog sna tshogs pa'i tshon gyis mdzes pa/_nang gi khyams thams cad du 'phrul gyi byed pos mngon par bskrun pa dang 'dra ba'i ka ba 
[\[282a.6\]]mang pos bteg pa'i gdung dang*/_gdung phran rnams kyis legs par bres pa la brten pa'i steng thog rim par phub pa la mthon ka chen po'i mda' yab dang pu shus brgyan pa/_nyi ma 'char ka'i 'od mdangs phun sum tshogs pa la 'gran zlar byed pa'i gser btso ma'i rang bzhin can gyi 'gan ji ra chen 
[\[282a.7\]]po dang rgyal mtshan dang me long dang dril bu g.yer kha'i phreng ba rnams kyis spras pa dag yod do/_/phyi rol na me tog gi ldum ra dang*/_bza' shing gi rwa ba dang*/_skyed mos tshal dang*/_shing ljon pa'i grib bsil snum po 'bab pa'i spang ljong rtswa sngon dang*/_ldum bu dang*/_me tog dang*/_sman gyi lo 'dab stug 
[\[282b\]]
[\[282b.1\]]pos khebs pa'i skabs 'ga' zhig nas/_reg pa shin tu bsil ba'i chu rgyun gtsang ma yid 'ong snyan pa'i chab sgra 'byin bzhin pa 'bab pa dang bcas pa'i skyed tshal gyi phreng bas kun nas bskor ba yod do/_/pho brang gi nang dang khor yug gi rim pa rnams su dge slong gi dge 'dun mang po 'du ba'i gtsug lag 
[\[282b.2\]]khang dang lha khang dang mgon khang mang po rnams su/_dkon mchog gsum gyi rten gsum ngo mtshar dang byin rlabs kyi gzi 'od rab tu 'bar ba bgrang gis mi lang ba rnams kyi mdun na mchod par phul ba'i yo byad kyi rnam pa ni/_me tog dang*/_bdug pa dang*/_mar me dang*/_dri mchog dang*/_zhal zas dang*/_rol mo'i bye 
[\[282b.3\]]brag mang po dang*/_gzhan yang stong 'khun gyi rgyal po'i gan mdzod las thon pa'i bzang gos dang*/_dar gyi bye brag shin tu rnyed dka' zhing rin thang che ba gya nom pa dag las grub pa'i bla re dang*/_rgyal mtshan dang*/_'phur ma dang*/_'phan dang*/_snyan shal la sogs pa mchod pa'i yo byad bsam 
[\[282b.4\]]gyis mi khyab pa'i bkur sti dang bcas pa ste bzhugs pa'i gzhal med khang mang po dang*/_mi'i bdag po dang*/_mdun na 'don dang*/_mi dpon dang*/_las gnyer ba rnams kyi bsti gnas dang*/_mdun gros kyi gnas dang*/_rgyal po'i dkor khang dang*/_gan mdzod dang*/_mdzod phal pa dang*/_'bru'i bang 
[\[282b.5\]]ba rnams kyi khang bzang dang*/_khang pa brtsegs pa dang*/_khang lcog rnams kyis kun nas mdzes par byas pa dag yod do/_/de dag kyang 'byor zhing rgyas pa sde bzhi'i 'bras bu phun sum tshogs pa'i 'byung gnas chen po nyid du nges pa ni/_'di ltar nor dang 'dod pa'i sde rnam pa gnyis kyis bsdus pa'i 
[\[282b.6\]]'byor pa la dbang thob cing*/_zang zing gi sbyin pa rgyun mi chad par 'byung ba'i sgo chen po brgya phrag stong du ma dus cig car du yongs su bye ba lta bu yod de/_ji ltar zhe na/_rgyal khab chen po 'di nyid kyis mtshon pa'i mnga' 'og tu gtogs pa'i grong dang grong khyer dang grong rdal dang tshong 'dus rnams 
[\[282b.7\]]nas 'byung ba dang*/_de dag las gzhan pa'i phyogs dang phyogs bral gyi tshong 'dus chen po rnams nas 'byung ba dang bcas pa'i 'dod pa dgu'i longs spyod dang dpal 'byor phun sum tshogs pa dag 'byung ba ni 'di lta ste/_nor bu rin po che bai DUr+Ya dang*/_tog gi blo gros dang*/_in+da nI la dang*/_mu tig dang*/_pad+ma 
[\[283a\]]
[\[283a.1\]]rA ga dang*/_ke ta ka dang*/_spug dang*/_karte ka dang*/_shel dang*/_nya phyis dang*/_dung dang*/_me shel dang*/_chu shel dang*/_rgyal po 'khyil ba dang*/_pe ro tsa dang*/_byi ru dang*/_mchong la sogs pa rin po che'i rigs su gtogs pa rnams so/_/gzhan yang rnga dang*/_rdza rnga 
[\[283a.2\]]dang*/_rnga zlum dang*/_cang te'u dang*/_rol mo dang*/_dung dang*/_sil snyan dang*/_gling bu dang*/_pi wang dang*/_sgra brnyan la sogs pa rol mo'i rigs su gtogs pa dang*/_'bras dang so ba dang*/_nas dang gro dang*/_sran ma dang til dang*/_khre dang yungs kar la sogs pa 'bru'i rigs su gtogs 
[\[283a.3\]]pa dang*/_dkar gsum dang mngar gsum dang*/_shing thog dang*/_'bru'i rigs la sogs pa bza' ba dang bca' ba'i rigs su gtogs pa rnams dang*/_kha dog sna tshogs pa'i gos bzang po dang*/_dar dang ras zung dang*/_ras yab dang*/_ther phrugs la sogs pa bgo ba dang rgyan gyi 
[\[283a.4\]]rigs su gtogs pa nye bar spyad pa'i yo byad kyi rnam pa mang po dang*/_ar+d+ho ka'i phur ma dang*/_rta dang*/_dre'u dang*/_gnag phyugs la sogs pa nye bar mkho ba'i rigs su gtogs pa ma tshang ba med pa dag yod do/_/mdor na chen po dang bar ma dang dman pa'i skye 'gro thams cad rang rang gi mngon 
[\[283a.5\]]par 'dod pa bzhin du bcang bar rung ba'i zang zing gi longs spyod zad mi shes pa la dbang 'byor pa'i tshul ni/_sngon gyi sbyin pa dpag tu med pa'i dpal las legs par 'khrungs pa'i rgyal po chen po rnam mang thos kyi bu'i 'byor pa dang mnga' thang la 'gran par bzod pa'i ngo mtshar gyi phung po ci 
[\[283a.6\]]rigs pa yongs su rdzogs pa yod do/_/de lta bu'i 'byor ba'i tshogs chen po de dag kyang skye bo phal gyi chos lugs bzhin du mchog gi go 'phang du 'dzegs par byed pa'i lam yang dag pa bzhin du/_rtag tu gces par bsrung bar mi byed par yongs su btang ba la mkhas pa'i sgo nas/_
[\[283a.7\]]bsod nams kyi zhing bla na med par gyur pa rnams la mchod pa'i ched du btang ba dang*/_rgyal ba sras dang bcas pa rnams kyi sku dang gsung dang thugs kyi rten phan bde kun gyi rtsa lag tu gyur pa mang po bzhengs pa'i rgyur btang ba dang*/_dge 'dun gyi gtsug lag khang brtsigs pa'i rgyur btang ba dang*/_
[\[283b\]]
[\[283b.1\]]las byed rnams kyi drin gzo'i yon 'bul du stob pa dang*/_mchod pa'i yo byad bsgrubs pa'i zong du btang ba la sogs pa dge ba'i rtsa ba kho na'i ched du gtong ba la snying stobs kyi rgya mtsho nam yang bri ba med par sbyin pa'i sgo chen po 'byed par byed do/_/de'ang 'di ltar/_bza' ba 'dod pa rnams 
[\[283b.2\]]la ni bza' ba dang*/_bgo ba 'dod pa rnams la ni bgo ba dang*/_rgyan gyi bye brag 'dod pa rnams la ni rgyan gyi bye brag dang*/_mkho ba'i yo byad 'dod pa rnams la ni mkho ba'i yo byad dang*/_ja dang gser dang dngul 'dod pa rnams la ni ja dang gser dang dngul/_bzhon pa dang gnag phyugs 'dod pa 
[\[283b.3\]]rnams la ni de dang des tshim par byed pa ste/_mdor na sems can rang rang gi yid la ci dang ci 'dod pa'i re ba thams cad yongs su rdzogs par byed pa'i longs spyod zad mi shes pa'i 'byung gnas su gyur pa'i phyir ro/_/der ma zad 'jig rten gyi 'byor pa ma lus pa gcig tu spungs kyang*/_
[\[283b.4\]]gang gi snang ba'i zegs ma phra mo re res kyang zil gyis gnon cing mog mog por byed pa ni dam pa'i chos kyi 'byor pa bla na med pa ste/_de yang chos dang thar pa'i sde rnam pa gnyis kyis bsdus pa'i 'byor pa la dbang zhing chos kyi sbyin pa rgyun mi chad par 'byung ba'i sgo chen po bye ba phrag brgya 
[\[283b.5\]]dus cig car du dbye ba lta bur yod de/_de'ang ji ltar zhe na/_bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kyis legs par gsungs pa'i lung gi chos sde snod gsum dang rgyud sde bzhi'i bdag nyid can de'i dgongs don rnam par 'grel ba'i 
[\[283b.6\]]bstan bcos dang bcas pa gangs can gyi skad du 'gyur ro 'tshal gyis mtshon pa'i chos kyi sbyin pa'i ma mo rgya chen po 'di dag bsgrubs so/_/ji ltar bsgrub pa de dag thams cad kyang gegs med pa nyid du mthar phyin nas/_phyogs bcur dam pa'i chos kyi snang ba chen po bkye ba'i sgo nas 'gro ba rgya 
[\[283b.7\]]mtsho'i rgyud la dge ba'i rtsa ba bla na med pa'i 'byor pa dam pa deng nas brtsams te rdzogs pa'i byang chub kyi bar du zad mi shes pa'i rang bzhin can la sbyor ba 'di dag lags so/_/de'ang glegs bam tsam du ma zad bshad sgrub kyi rgyun chen po'ang yod de/_ji skad smos pa rnams kyis 
[\[284a\]]
[\[284a.1\]]mtshon pa'i bstan 'dzin gyi skyes bu shes bya'i gnas kyi gtsug lag thams cad la mi 'jigs pa'i mkhyen rab dang*/_spobs pa dang*/_gzungs dang*/_ting nge 'dzin gyi sgo mang po la dbang 'byor ba/_dam pa'i chos thams cad kyi 'byung gnas su gyur pa'i 
[\[284a.2\]]mang du thos pa rnams kyis rnam par dkar ba'i phrin las rnam pa gsum gyi sgo nas chos kyi snang ba chen po phyogs thams cad du bkye ste/_skye dgu thams cad kyi re ba'i yol go ma lus pa thos pa mchog gi 'byor pa bla na med pas phyur bur 'gengs par byed do/_/de la brten nas rang gis nus na 
[\[284a.3\]]thar pa dang thams cad mkhyen pa'i 'bras bu yang ring por ma yin par lag rtser gnas pa lta bur gyur pa yod do/_/des na chos dang srid pa'i dpal 'byor ma lus pa'i 'byung khungs su gyur pas na 'byor pa rgyas pa dang*/_phyi nang kun du mchog dang phal pa'i mi dang skye bo'i tshogs kyis 
[\[284a.4\]]yongs su gang ba ste/_de las bla'i mchod gnas su gyur pa ni phyi dang nang gi yon tan gyi nor bus phyug pa'i bla ma dang*/_slob dpon dang dge slong gi dge 'dun zhi zhing dul ba'i yon tan gyi tshogs bzung ba mang po dag yod de/_de dag 'ga' zhig ni klog pa thos bsam gyi 'khor lo la 
[\[284a.5\]]gnas/_'ga' zhig ni spong ba bsam gtan gyi 'khor lo la gnas pa'i tshogs dang*/_rgyal po'i 'khor du bsnyen par 'os pa ni dpa' zhing mdzangs la rtul phod pa/_chos dang srid pa'i gtsug lag gi gzhung rab 'byams la rnam par dpyod pa'i blo gros kyi rtsal rab tu rdzogs nas/_mgrin 
[\[284a.6\]]pa longs spyod kyi 'khor lo'i rtsa 'khor rnam par grol ba'i lam nas legs bshad gtam gyi ngo mtshar dang mtshar sdug zad mi shes par 'jo bas/_skye bo mang po yid kyi brtan pa rang dbang du 'phrog par bzod pa'i mdun na 'don dang*/_mi dpon dang*/_las byed dang*/_gtso bo dang*/_
[\[284a.7\]]tshong dpon dang*/_bya ma rta dang*/_khyim bdag dang*/_ljongs kyi skye bo dang*/_gzhan yang mchog dang phal pa'i bzo'i gnas dang*/_rig pa'i gnas kyi gtsug lag rab 'byams rnams la gzhan dring mi 'jog pa'i blo gros dang ldan pa'i tshogs mang pos yongs su gang ba'o/_/gzhan 
[\[284b\]]
[\[284b.1\]]yang dga' ston dang ngo mtshar ba'i ltad mo'i gnas su gyur pa'i gtam brjod pa dang*/_bzhad gad byed pa dang*/_glu len pa dang*/_zlos gar bsgyur ba dang*/_mig 'phrul ston pa dang*/_pi wang brdung ba dang*/_gling bu bsgyur ba dang*/_khar rnga dang sil khrol 'khrol ba la mkhas pa 
[\[284b.2\]]dang*/_bus pa srang bar na rtse ba'i bar rnams te/_de dag thams cad kyang srang dang*/_srang bar dang*/_bzhi mdo dang*/_sum mdo rnams su rang rang gi bya ba de dag gis 'tsho bar byed pa dag kyang yod do/_/de ltar sde bzhi rnam par rgyas pa'i dge mtshan gyi phung pos gong nas gong du 
[\[284b.3\]]mngon par mtho bar gyur pa'i gdan sa dpal lhun grub steng gi chos grwa chen po zhes bya ba/_sngon gyi skyes bu mkhas pa skye ba nas skye ba'i phreng bar shes par bgyi ba rig pa'i gnas kyi gzhung lugs mtha' dag la sbyangs pa rgya mtsho'i pha rol du son pa gtsug lag rab 'byams kyi yul 
[\[284b.4\]]la blta bar byed pa'i rnam par 'byed pa'i mig dbang shin tu dag par gyur pa/_chos kyi tshul thams cad mgrin pa rnam par yangs pa'i 'khor lo'i sbubs nas 'dren pa la bsnyengs pa dang bag tsha ba mi mnga' ba'i ngag gi dbang phyug grub pa mang pos sdeb legs tshig gi me tog ma lus pa 
[\[284b.5\]]gcig tu spungs nas mngon par bsngags pa'i me tog gi sil ma mang pos yang dag par 'thor bar byed pa'i gdan sa/_bskal pa bgrang du med pa'i ring nas sems can thams cad la phan par sgrub pa'i dam bca' dbrog tu med pa'i khur chen po khyer ba'i byang chub sems dpa' 
[\[284b.6\]]sems dpa' chen po rnams kyis bsams bzhin du skye ba nye bar len pa'i zhing dam pa/_dus gsum gyi de bzhin gshegs pa thams cad kyi phrin las las rnam par 'phrul pa'i smra ba'i khyu mchog chen po rnams kyis mi nub chos kyi rgyal mtshan dam pa brtan par 'dzugs pa'i khang 
[\[284b.7\]{]bzangs [,]bzang [}]chen po/_srid pa'i sdug bsngal chu srin ma ka ra'i mche ba ltar gzings pa las ring du brgal ba'i ngur smrig 'chang ba rnams kyis ngal 'tshor spyod pa'i dga' tshal/_lha dang*/_mi dang*/_lha ma yin dang*/_dri za dang*/_lto 'phye dang*/_srul po dang*/_lus srul po la sogs 
[\[285a\]]
[\[285a.1\]]pa'i 'jig rten pa thams cad kyis gtsug gi nor bus gus par bsten cing mchod pa'i yul du gyur pa'i gtsug lag khang chen po bsam 'grub mthong grol zhes bya ba dang*/_de dang zung 'brel du yod pa'i lha'i pho brang dam pa/_sngon gyi bsod nams dpag tu 
[\[285a.2\]]med pas nye bar bskyed pa'i mi'i lha/_che zhing mtho ba shing sA la chen po lta bu'i rigs mchog ma nyams pa rnams kyis srid pa nye bar len pa'i gnas/_gzhal du med pa'i stobs dang thugs brtse chen po lhan cig tu 'grogs pa'i phrin las kyi zla 'od dkar po gang gis chab 'og tu 
[\[285a.3\]]'khod pa'i 'gro ba dang*/_byang phyogs kyi 'dzin ma'i dum bu rnam par yangs pa'i khyon thams cad du 'khod pa'i skye 'gro ma lus pa dang bcas pa rnams la/_snga na med pa'i bde skyid kyi kun+da'i dga' tshal shin tu rgyas par byed pa'i mi bdag chen po rnams 'tsho gzhes su bzhugs 
[\[285a.4\]]pa'i rgyal po'i khab dam pa mi mthun pa'i phyogs las rnam par rgyal ba zhes/_gang gi yi ge dam pa phyogs bcu'i 'gro ba yongs kyi thos pa 'dzin pa'i bcud len du rtag par rgyu ba'i 'byung gnas su gyur pa'i bsti gnas chen po gang yin pa de ni/_snga na med pa'i legs byas kyi 
[\[285a.5\]]mchod sdong chen po 'di nyid gang du sgrub pa'i gnas so/_/gnyis pa nam bsgrub pa'i dus bshad pa la/_ston pa'i bstan pa gnas pa'i tshad bshad pa/_de las chos sbyin 'di'i phyi mo bsgrub pa'i dus bkar ba'o/_/dang po la'ang bshad pa'i tshul so sor 'god pa dang*/_sgra ji bzhin 
[\[285a.6\]]pa'i lung ngos bzung ba'o/_/dang po la spyir bdag cag gi ston pa bcom ldan 'das shAkya'i gtso bo'i lung dang rtogs pa'i bstan pa rin po che ni/_nges pa'i don du gsang sngags rdo rje theg pa'i dpa' bo dang rnal 'byor ma bsam gyis mi khyab pa rnams kyis rtag tu srung bar byed pas 
[\[285a.7\]]rgyun chad med par 'byung bar gsungs pa la sogs pas nam yang nub pa med pa'i rang bzhin du bzhugs pa de lta na'ang*/_gdul bya thun mong ba rnams kyi snang ngo ru bstan pa rin po che ji tsam gnas pa'i tshad la ring thung sna tshogs su gsungs pa las/_bstan pa lo stong phrag gcig tu 
[\[285b\]]
[\[285b.1\]]gnas par bshad pa ni/_'dul ba lung phra mo las/_kun dga' bo bud med rnams legs par gsungs pa'i chos 'dul ba la rab tu ma byung na ni da dung nga'i bstan pa lo stong tshang bar nyes pa med cing cang nyams pa med par gnas par 'gyur ro zhes dang*/_ji ltar khyod kyis sangs rgyas kyi 
[\[285b.2\]]zhing phun sum tshogs pa la ser ba bab pas lo stong tshang bar gnas pa'i yun thung ngur lhag ma tsam du byas so zhes dang*/_yang bcom ldan 'das kyi bstan pa yun ji srid cig gnas par 'gyur/_gnas brtan gyis smras pa/_lo stong ngo zhes pa'i 'grel pa slob dpon tshul khrims 
[\[285b.3\]]bskyangs kyis mdzad pa las lo stong zhes bya ba ni gnas brtan gyi lo stong gi bar du bstan pa nyams pa med cing ral ba med par gnas par 'gyur ro zhes dang*/_slob dpon dbyig gnyen gyis mngon pa mdzod kyi rang 'grel las/_lung 'dzin par byed pa ni smra bar byed pa'o/_/rtogs 
[\[285b.4\]]pa 'dzin par byed pa ni sgrub par byed pa yin te/_de'i phyir de gnyis ji srid du gnas pa de srid du dam pa'i chos gnas par rig par bya'o/_/de dag kyang lo stong du gnas so zhes bshad do/_/gzhan dag na re/_rtogs pa ni de lta bu yin gyi/_lung ni yun ring du gnas so zhes zer ro 
[\[285b.5\]]zhes rang nyid kyi bzhed pa la lo stong du gnas par bshad pa dang*/_chos mngon pa mdzod kyis mdo'i 'grel pa bal po zhi gnas lhas mdzad par gser phreng can gyi rtogs brjod du drangs pa las kyang*/_btsun pa mdang bdag mtshan mo'i rmi lam na rmi lam thun bcu mthong ste/_btsun pa glang po 
[\[285b.6\]]che chen po skar khung nas byung ba la mjug ma thogs pa dang*/_skom pa ma yin pa rnams kyi phyi bzhin du khron pa gda' ba dang*/_phye bre gang dang mu tig bre gang brje ba dang*/_tsan+dan shing tha mal ba la 'tshong ba dang*/_kun dga' rwa ba me tog dang 'bras bu phun sum tshogs la/_me tog dang 
[\[285b.7\]]'bras bu phun sum tshogs pa de ni thams cad ma byin par len pas phrogs pa dang*/_glang po che chung ngus spos kyis glang po che bsdigs pa dang*/_spre'u mi gtsang bas 'bags pas gzhan la skud pa dang*/_spre'u rgyal por dbang bskur ba dang*/_snam bu gcig mi bco brgyad kyis bgos pa la 
[\[286a\]]
[\[286a.1\]]snam bu yang de bzhin du gnas pa dang*/_skye bo phal po che'i tshogs 'dus te tshig ngan brjod cing chad pa dang gnod pa byed pa bdag gis mthong ngo*/_/mthong nas bdag rgyal srid las nyams pa'am/_srog gi bar chad du 'gyur du 'ong zhes bdag rengs shing 
[\[286a.2\]]'jigs pa dang skrag par gyur to/_/de nas yang dag par rdzogs pa'i sangs rgyas 'od srungs kyis 'di skad ces bka' stsal to/_/rgyal po chen po ma 'jigs shig_/rgyu 'di las khyod rgyal srid las nyams pa dang*/_srog gi bar chad du mi 'gyur gyi ma 'jigs shig_/de ci'i phyir na/_
[\[286a.3\]]rgyal po chen po gang khyod kyis glang po che skar khung nas byung ba la mjug ma thogs pa mthong ba de ci'i snga ltas she na/_ma 'ongs pa na skye dgu'i tshe lo brgya thub pa'i dus na/_shAkya thub pa zhes bya ba'i de bzhin gshegs pa dgra bcom pa yang dag par rdzogs pa'i sangs rgyas 'byung bar 
[\[286a.4\]]'gyur te/_de'i nyan thos dag rang gi skye bo gnyen bshes rgya chen po spangs nas rab tu byung ste/_de ltar rab tu byung nas gtsug lag khang la khyim gyi 'du shes skye bar 'gyur zhing*/_de nas ser sna kun du brten cing lan mang du byas pas lus zhig ste shi ba'i 'og tu ngan song ngan 'gro 
[\[286a.5\]]rnams su ltung zhing skye bar 'gyur ba de'i snga ltas yin no/_/rgyal po chen po khyod kyis skom pa ma yin pa rnams kyi phyi bzhin du khron pa gda' ba rmi lam du mthong ba de ci'i snga ltas she na/_de'i nyan thos dag bram ze dang khyim bdag rnams la chos ston pa de dag nyan par mi 'dod cing gnas par 
[\[286a.6\]]'gyur ba de'i snga ltas so/_/rgyal po chen po khyod kyis phye bre gang dang mu tig bre gang brje ba rmi lam du mthong ba de ci'i snga ltas she na/_de'i nyan thos phye tshol ba'i phyir dbang po dang stobs dang byang chub kyi yan lag la sogs pa'i rin po che yang dag par gsal bar byed de/_de'i snga ltas 
[\[286a.7\]]so/_/rgyal po chen po khyod kyis tsan+dan shing tha mal par 'tshong ba rmi lam du mthong ba de ci'i snga ltas she na/_de'i nyan thos dag lus ma bsgoms pa 'byung bar 'gyur zhing*/_tshul khrims ma bsgoms pa dang*/_sems ma bsgoms pa dang*/_shes rab ma bsgoms pa dag 'byung bar 
[\[286b\]]
[\[286b.1\]]'gyur la/_lus ma bsgoms pa dang*/_tshul khrims ma bsgoms pa dang*/_sems ma bsgoms pa dang*/_shes rab ma bsgoms pas mu stegs kyi bstan pa 'dzin cing sangs rgyas kyi gsung rab dang mnyam par byed par 'gyur te/_de'i snga ltas so/_/rgyal po chen po khyod kyis kun 
[\[286b.2\]]dga' rwa ba me tog dang 'bras bu phun sum tshogs pa dag ma byin par len pas phrogs pa rmi lam du mthong ba de ci'i snga ltas she na/_de'i nyan thos khyim la brten te dge 'dun gyi me tog dang 'bras bu btsongs shing btsongs te bzung nas 'tsho ba'i phyir sems pa dag 'byung bar 'gyur te/_
[\[286b.3\]]de ni de'i snga ltas so/_/rgyal po chen po gang khyod kyis glang po chung ngus spos kyi glang po chen po skrag par byed pa rmi lam du mthong ba de ci'i snga ltas she na/_de'i nyan thos tshul khrims 'chal ba sdig pa'i chos can dag 'byung bar 'gyur te/_des gang dag dge slong tshul khrims dang 
[\[286b.4\]]ldan pa yon tan dang ldan pa/_des shing dge ba de dag bskrad nas gnas gzhan na gnas par 'gyur te/_de ni de'i snga ltas so/_/rgyal po chen po khyod kyis spre'u mi gtsang bas 'bags pa gzhan la skud pa rmis pa de ci'i snga ltas she na/_de'i nyan thos sdig pa'i chos can tshul khrims 
[\[286b.5\]]'chal pa de dag gis dge slong tshul khrims dang ldan pa yon tan dang ldan pa des shing dge ba'i chos can dag la mi bden pa'i skyon 'gel bar 'gyur te/_de'i snga ltas so/_/rgyal po chen po khyod kyis spre'u rgyal por dbang bskur ba rmis pa de ci'i snga ltas she na/_de'i dus na ma ning yang 
[\[286b.6\]]rgyal po byed par 'gyur te/_de'i snga ltas so/_/rgyal po chen po khyod kyis snam bu gcig mi bco brgyad kyis bgos la snam bu yang de bzhin du gnas pa rmi lam du mthong ba de ci'i snga ltas she na/_de'i bstan pa kha bco brgyad du gyes par gyur la rnam par grol ba'i snam bu ni ral bar mi 'gyur 
[\[286b.7\]]te/_de'i snga ltas so/_/rgyal po chen po khyod kyis gang skye bo phal po che'i tshogs 'dus shing tshig ngan brjod de/_chad pa dang gnod pa byed pa rmi lam du mthong ba de ci'i snga ltas she na/_de'i bstan pa lo stong du gnas shing ngan par smra ba dang chad pa byed pas nub par 'gyur te zhes dang*/_de 
[\[287a\]]
[\[287a.1\]]bzhin du mdo sde bskal pa bzang po las kyang*/_mchog tu dga' ba'i rgyal po nga skyes pa'i yul ni grong khyer ser skya zhes bya'o/_/rigs ni rgyal rigs so/_/gdung ni gau ta ma'o/_/'od ni 'dom gang ngo*/_/yab ni zas gtsang zhes bya'o/_/yum ni sgyu 
[\[287a.2\]]'phrul ma zhes bya'o/_/sras ni sgra gcan 'dzin zhes bya'o/_/rim gro pa ni kun dga' bo'o/_/shes rab can gyi mchog ni nye rgyal zhes bya'o/_/rdzu 'phrul can gyi mchog ni pang na skyes zhes bya'o/_/'dus pa dang po la ni dge slong stong nyis brgya lnga bcu'o/_/sku tshe'i tshad ni lo brgya'o/_/
[\[287a.3\]]dam pa'i chos ni lo lnga brgya'i bar du gnas so/_/lo lnga brgya'i bar du ni dam pa'i chos ltar snang ngo*/_/sku gdung ni rgyas par 'gyur ro zhes pas dam pa'i chos lo lnga brgya dang dam pa'i chos kyi gzugs brnyan lo lnga brgya ste stong phrag gcig tu gnas par gsungs pa dang*/_gzhan yang 
[\[287a.4\]]mdo sde las brgya par/_bcom ldan 'das kyis lha'i dbang po brgya byin dang*/_rgyal po chen po bzhi la bka' stsal pa/_dbang po dag de bzhin gshegs pa ni ring por mi thogs par phung po'i lhag ma med pa'i mya ngan las 'das pa'i dbyings su mya ngan las 'da' bar 'gyur gyi/_nga yongs 
[\[287a.5\]]su mya ngan las 'das pa'i 'og tu khyed kyis bstan pa srung bar gyis shig_/dbang po dag lo stong 'das pa'i 'og tu bstan pa nub tu cha ba'i tshe/_'jig rten chos ma yin pa shas che zhing dge ba bcu'i las kyi lam yongs su nyams par 'gyur ro zhes dang*/_blo gros mi zad pas bstan pa'i 
[\[287a.6\]]mdo'i 'grel pa dbyig gnyen gyis mdzad pa las kyang*/_slad ma'i dus lnga brgya tha ma la zhes bya ba ni de bzhin gshegs pa'i chos 'phel ba dang 'grib pa'i tshul bstan pa'i phyir gyi khyad par brjod pa'o/_/de yang dper na mi'i tshe lo brgya thub pa la lo lnga bcu'i bar du ni 'phel ba'i dus 
[\[287a.7\]]te/_lus dang*/_shes rab dang*/_rtsal la sogs pa 'phel zhing skye ba'o/_/de ltar lo lnga bcu 'das nas de'i phyi ma'i lnga bcu ni 'grib pa'i dus te/_lus dang*/_shes rab dang*/_rtsal la sogs pa shin tu nyams shing bri nas tha mar rga shi la thug ste zad par 'gyur ro/_/de bzhin 
[\[287b\]]
[\[287b.1\]]du sangs rgyas shAkya thub pa'i bstan pa la 'bras bu thob pa dang*/_shin tu rgyas pa'i dus ni lo stong zhig dzam+bu'i gling na gnas so/_/de'i phyed du bgos te lnga brgya snga ma ni 'phel ba'i dus su bzhag la/_lnga brgya phyi ma ni 'grib pa'i dus su bzhag go_/'phel ba ni lo brgyad cu'i bar du 
[\[287b.2\]]shAkya thub pa mya ngan las ma 'das te/_de'i dus su byang chub sems dpa' dang nyan thos la sogs pa 'phags pa phyogs bcu nas dge ba'i rtsa ba smin te lhag ma rnams kyang shin tu lhag par rnam par grol/_gzhan lha dang mi la sogs pa yang de bzhin gshegs pa nyid kyis bkas 
[\[287b.3\]]bstan cing mngon sum du yongs su smin te/_yongs su bkrol bas lhag par 'bras bu 'thob bo/_/de nas sangs rgyas mya ngan las 'das nas kyang lo lnga brgya snga ma 'das kyi bar du ni byang chub sems dpa' dang*/_nyan thos chen po dag sangs rgyas kyi bstan pa rnams shin tu 
[\[287b.4\]]'dzin cing dzam+bu'i gling na khyab par grangs mang du gnas te/_de dag gis kyang lha dang mi la sogs pa shin tu tshad med pa yongs su smin pa dang*/_yongs su grol bar byas te 'bras bu thob par gyur to zhes dang*/_de bas na lnga brgya snga ma ni dus bzang po ste/_dus de la ltos nas 
[\[287b.5\]]khyad par smras pa ni lnga brgya phyi ma zhes bya'o/_/de lta mod kyi lnga brgya phyi ma'i dus de na yang lo lnga brgya'i bar du ni byang chub sems dpa' dang*/_nyan thos la sogs pa 'phags pa grangs mang du dzam+bu'i gling na gnas te/_de dag gis kyang lha dang mi la sogs pa shin tu tshad med pa yongs 
[\[287b.6\]]su smin pa dang*/_yongs su bkrol te 'bras bu thob par byas so/_/de ltar 'bras bu thob pa la sogs par gyur kyang*/_lnga brgya snga ma dang sbyar na de'i dus ngan pa'i phyir lnga brgya phyi ma zhes smos te/_lnga brgya phyi ma'i 'go nas sangs rgyas kyi chos nam dzam+bu'i gling na med par ma gyur gyi 
[\[287b.7\]]bar du lnga brgya phyi ma zhes bya ba'i dus su bsdu'o/_/lnga brgya phyi ma'i dang po tshun chad dus ngan par bzhag mod kyi/_'on kyang lo lnga brgya'i bar du ni dus ngan pa'i nang nas kyang 'bras bu thob pa ni shin tu mi dka' ba'i phyir/_dus ngan pa'i yang ngan pa khyad par du smos pa'o/_/lnga brgya phyi ma'i lo 
[\[288a\]]
[\[288a.1\]]'das phyin chad nas chos med kyi bar du dus ngan pa'i yang ngan par bzhag mod kyi/_de'i tshe na yang brtson 'grus dang nan tan byas nas 'bras bu mi thob pa yang ma yin/_byang chub sems dpa' dang*/_nyan thos 'ga' tsam zhig 'jig rten du mi 'byung ba yang ma 
[\[288a.2\]]yin no zhes pa ste de ltar bshad pa de rnams kyis ni bdag cag gi ston pa'i bstan pa rin po che 'di nyid lo stong phrag gcig tu gnas par bstan pa yin no/_/yang bstan pa lo chig stong dang chig brgyar gnas par bshad pa ni/_mdo mya ngan las 'das pa lo chen gyi 'gyur las/_kun 
[\[288a.3\]]dga' bo nga yongs su mya ngan las 'das nas lo brgya phrag dang po la ni bstan pa la chos bla mar byed par 'gyur ro/_/nga'i nyan thos rnams kyang chos kyi kun dga' rwa ba la dga' ba dang ldan par gnas par 'gyur zhing shes pa la mkhas pa dang*/_shes rab dam pa dang ldan pa'i rang bzhin du 
[\[288a.4\]]'gyur ro zhes bya ba la sogs pa nas/_kun dga' bo nga yongs su mya ngan las 'das nas lo stong chig brgya na/_dge slong tshul khrims 'chal ba rnams 'byung bar 'gyur ba ni 'khor dang g.yog mang bar 'gyur ro/_/tshul khrims dang ldan pa rnams ni 'khor nyung zhig g.yog nyung 
[\[288a.5\]]bar 'gyur ro zhes pa'i bar gyi rgya cher bstan pas/_bstan pa nam zhig nub pa'i mtha' gsal bar ma bstan na yang*/_gnas pa'i yun ni lo stong phrag gcig dang chig brgyar gsal bar bstan no/_/yang bstan pa lo grangs stong phrag gcig dang sum brgyar gnas par bshad pa ni/
[\[288a.6\]]ting nge 'dzin mchog dam pa'i mdo las/_lo stong phan chad sum brgya tshun chad ni che thang du 'khrugs te nga'i nye gnas rnams lus la chos gos gyon kyang shing kha la 'phan rnying btags pa dang 'dra ste gzi byin med ces sogs kyis ni bstan pa lo stong dang sum brgyar gnas pa'i tshad du bstan pa 
[\[288a.7\]]shugs las 'byung ngo*/_/de bzhin du bstan pa lo grangs chig stong dang lnga brgyar gnas par bshad pa'ang yod de/_snying rje pad+ma dkar po'i bam po bcu pa bram ze rgya mtsho'i rdul gyis smon lam chen po lnga brgya las/_bdag yongs su mya ngan las 'das pa'i dus kyi tshe/_rang gi sku 
[\[288b\]]
[\[288b.1\]]gdung bdag nyid kyis yungs 'bru'i tshad tsam du gcog par 'gyur zhing*/_sems can rnams la snying brtse ba'i slad du bdag ni slad kyis yongs su mya ngan las 'da' bar gyur cig_/bdag yongs su mya ngan las 'das nas kyang lo stong du dam pa'i chos gnas par gyur cig_/
[\[288b.2\]]yang lo lnga brgyar ni dam pa'i chos kyi gzugs brnyan gnas par gyur cig ces dang*/_mdo de'i bam po bcu gcig pa las/_snying rje chen po dang ldan pa khyod bskal pa chen po bzang po la 'jig rten gyi khams mi mjed der/_skye dgu tshe lo brgya nyi shu thub pa na/_de bzhin gshegs pa 
[\[288b.3\]]shAkya thub pa zhes bya bar 'gyur te/_lo bzhi bcu rtsa lngas sangs rgyas kyi mdzad pa de lta bu mang po mtha' dag byed par 'gyur ro/_/skyes bu dam pa khyod bla na med pa'i yongs su mya ngan las 'das nas kyang dam pa'i chos lo stong lhag par gnas par 'gyur ro zhes pas bstan pa dam pa'i 
[\[288b.4\]]chos dang dam pa'i chos kyi gzugs brnyan dang bcas par lo phyed nyis stong gi yun du gnas par gsungs pa'i phyir ro/_/gzhan yang lo nyis stong du gnas par bshad pa ni/_zla ba'i snying pos zhus pa'i mdo las/_nga mya ngan las 'das nas dam pa'i chos kyi gzugs brnyan la 
[\[288b.5\]]nyis stong du gnas par 'gyur ro zhes dang*/_nga mya ngan las 'das pa'i 'og tu lo lnga brgya'i bar du nga'i bstan par spyod pa'i sems can rnam par grol ba mang du 'gyur/_de nas lo lnga brgya'i bar du ting nge 'dzin spyod pa mang du 'gyur/_rgyal po dang sems can phal pa dam pa'i chos la dad cing*/_
[\[288b.6\]]spyod pa yang phyir zhing nyung bar 'gyur ro/_/de nas lo lnga brgya'i bar du dam pa'i chos ston cing sems can 'dren pa dang thar bar byed pa'i slob dpon mang du 'byung*/_nyan thos kyi dgra bcom pa ni nyung bar 'gyur ro/_/rgyal po dang sems can phal gyis nyan pa tsam du zad kyis nyams 
[\[288b.7\]]su len cing mi spyod pa'o/_/brtson 'grus ni mi byed/_'bri bar 'gyur ro/_/de nas lo lnga brgya'i sum brgya ni dam pa'i chos spyod pa'i lha klu la sogs pa sems can srung ma rnams mi gnas shing*/_sems can chos la ma dad par 'gyur/_sems can chos spyod pa rnams kyang chos kyi 
[\[289a\]]
[\[289a.1\]]gzhung bzhin mi spyod/_brtson 'grus chung bas grub pa yang nyung bar 'gyur/_kha dog bzhi dang bzhi las gyur pa yang dri dang ro la sogs pa chung bar 'gyur/_mi nad phyugs nad dang mu ge yang 'byung bar 'gyur ro/_/lo nyis brgya la dge slong yang chos bzhin mi spyod/_
[\[289a.2\]]'jig rten gyi khe dang grags pa tshol zhes bya bas ni bstan pa lo nyis stong du gnas par bshad pa yin no/_/de las gzhan dag tu ni lo phyed dang sum stong du gnas pa'ang slob dpon ka ma la shI las mdzad pa'i 'phags pa rdo rje gcod pa dbu ma'i tshul du rgya cher 'grel pa las/_lnga brgya tha 
[\[289a.3\]]ma zhes bya ba la/_/brgya phrag lnga'i tshogs ni lnga brgya ste/_/bcom ldan 'das kyi bstan pa lnga brgya phrag lnga'i bar du gnas zhes grags pas de'i phyir tha ma zhes bye brag tu mdzad de/_de'i tshe snyigs ma lnga po dag shes che ba'i phyir ro/_/dam pa'i chos rab tu rnam par 'jig pa ni mos pa dang*/_
[\[289a.4\]]klog pa dang*/_kha ton byed pa dang*/_lung nod pa dang*/_'chad pa dang*/_nyan pa dang*/_sems pa la sogs pa nyams pa'o zhes dang*/_slob dpon 'jigs med 'byung gnas sbas pas thub pa dgongs pa'i rgyan las/_bcom ldan 'das shAkya thub pa'i dam pa'i chos yun ji srid du gnas 
[\[289a.5\]]par 'gyur zhe na/_lnga brgya pa tha ma ji srid bar ro/_/brgya phrag lnga rnams 'dus pa ni lnga brgya pa'o/_/tha ma ni lnga brgya pa lnga pa ste/_lnga brgya pa lngar dam pa'i chos gnas par 'gyur ro zhes pa'i gsung las te/_dam pa'i chos nub pa ni sgrub pa yongs su nyams pa'o zhes kha cig go/_/
[\[289a.6\]]gzhan rnams ni de bzhin gshegs pa'i dam pa'i chos gnas pa'i dus ni lo stong phrag lnga rnams te/_de rnams brgya phrag lnga lnga rnams kyis phye bar byas pa ni lnga brgya pa bcu rnams su 'gyur ro/_/dus bcu rnams te/_sngon la re zhig rtogs pa'i dus dang sgrub pa'i dus dang lung gi dus 
[\[289a.7\]]zhes pa gsum mo/_/slar yang so sor rnam pa gsum ste dgra bcom pa dang*/_phyir mi 'ong ba dang*/_rgyun du zhugs pa dang*/_lhag mthong dang*/_ting nge 'dzin dang*/_tshul khrims dang*/_chos mngon pa dang*/_mdo sde dang*/_'dul ba'i sde snod kyi dus te dgu po rnams grangs ji lta bar lnga brgya pa 
[\[289b\]]
[\[289b.1\]]dgu rnams la'o/_/bcu pa'i dus ni rtags tsam ste 'di nyid lnga brgya pa tha ma'o zhes smra'o zhes gsungs pas bstan pa lo phyed dang sum stong du gnas pa dang lnga stong du gnas pa gnyis ka smos so/_/'bum TIka dang*/_yum gsum gnod 'joms dang*/_'phags pa ting nge 'dzin gyi 
[\[289b.2\]]rgyal po'i mdo'i 'grel pa rnams las bstan pa lo lnga stong du gnas par bshad de/_de dag gi lung ni 'og tu 'chad par 'gyur ro/_/'phags pa dga' ba'i bshes gnyen gyi rtogs brjod las/_gnas brtan yun ji srid cig gi bar du bcom ldan 'das shAkya thub pa'i dam pa'i chos 
[\[289b.3\]]gnas par 'gyur/_des smras pa/_bzhin [{]bzangs [,]bzang [}]dag dogs pa med kyis mya ngan dang smre sngags ma 'don cig_/de ci'i phyir zhe na/_bcom ldan 'das yongs su mya ngan las 'das pa'i dus kyi tshe gnas brtan chen po bcu drug gi lag tu dam pa'i chos gtad par 'gyur te/_sbyin bdag dang sbyin 
[\[289b.4\]]pa po'i sbyin pa yongs su dag par bya ba'i phyir ro zhes dang*/_ma 'ongs pa na mtshon gyi bskal pa byung ba 'das nas mi rnams dge ba bcu dang ldan pas tshe slar 'phel te/_lo brgyad cu thub pa na ston pa'i nyan thos de dag yang phyir la dzam+bu'i gling du byon nas dam pa'i chos yang dag par ston 
[\[289b.5\]]par byed cing rab tu 'byin par byed do/_/ji srid skye dgu rnams kyi tshe lo drug brgya par gyur pa de srid du bcom ldan 'das shAkya thub pa'i bstan pa dam pa'i chos gnas par 'gyur te/_mi rnams kyi tshe lo bdun brgya par gyur pa na nyan thos de dag gis gang sa'i steng 'di na bcom ldan 'das shAkya 
[\[289b.6\]]thub pa'i bstan pa'i tshogs ji snyed pa de dag gcig tu bsdus nas rin po che sna bdun gyi mchod rten gcig byas te kun nas bskor nas skyil mo krung bcas te 'dug nas 'di skad ces bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya 
[\[289b.7\]]thub pa de la 'dud pas phyag 'tshal lo zhes brjod de/_phyag byas nas phung po lhag ma med pa'i yongs su mya ngan las 'das pa'i dbyings su yongs su mya ngan las 'da' bar 'gyur ro/_/rin po che sna bdun gyi mchod rten de yang nub nas 'og gi gser gyi sa gzhi gang yin pa de la gnas so/_/
[\[290a\]]
[\[290a.1\]]de nas bcom ldan 'das shAkya thub pa'i bstan pa dam pa'i chos nub par gyur to/_/de nas de'i rjes la rang sangs rgyas bye ba phrag bdun 'jig rten du 'byung ngo*/_/de nas mi rnams tshe lo brgyad khri par gyur pa na de bzhin gshegs pa dgra bcom pa yang dag par rdzogs 
[\[290a.2\]]pa'i sangs rgyas byams pa 'jig rten du 'byung ngo zhes bya bas ni yar 'phel gyi tshe lo bdun brgya par gyur pa de srid du ston pa'i bstan pa 'di nyid gnas par bshad do/_/gnyis pa de ltar bshad pa'i tshul de dag las bstan pa dam pa'i chos lo stong du gnas pa dang*/_stong dang chig 
[\[290a.3\]]brgyar gnas pa dang*/_stong dang sum brgyar gnas pa dang*/_stong dang lnga brgyar gnas pa dang*/_nyis stong du gnas pa dang*/_nyis stong lnga brgya'i bar du gnas pa ste de las ring du mi gnas par gsungs pa rnams ni drang don dgongs pa can du gsal te/_dgongs gzhi ni 'bras bu'i 
[\[290a.4\]]dus kyi bstan pa dang sgrub pa'i dus kyi bstan pa tsam la dgongs so/_/tshe lo bdun brgya pa'i bar du gnas par gsungs pa ni/_de bzhin gshegs pa'i sku gdung dang glegs bam la sogs pa ni ring du gnas pa tsam la dgongs so/_/dgos pa ni nyis stong lnga brgya'i bar tsam las 
[\[290a.5\]]mi gnas par bshad pa ni/_gdul bya rnams skyo ba bskyed de chos la bskul ba'i phyir ro/_/ha cang ring bar gnas par bshad pa yang*/_zhum pa gzengs stod de bshad pa dang*/_sgrub pa la sogs pa la rtsom pa chen pos 'jug pa'i phyir te/_dngos la gnod byed ni/_lha mo dri ma med pa'i 
[\[290a.6\]]'od lung bstan pa'i mdo las/_nga yongs su mya ngan las 'das nas lo nyis stong lnga brgya na gdong dmar can gyi yul du dam pa'i chos dar bar 'gyur ro zhes ston pa mya ngan las 'das nas lo phyed dang sum stong nas gdong dmar can gyi yul du dam pa'i chos dar bar lung bstan pa la sogs 
[\[290a.7\]]pa dang 'gal ba'i phyir ro/_/de bas na bstan pa dam pa'i chos lo lnga stong du gnas pa gsungs pa ni nges pa'i don gyi tshig yin no/_/de yang ji ltar zhe na/_'di ltar slob dpon daMSh+T+ra se nAs mdzad pa'i 'bum TIka le'u las/_de la phyi ma'i dus lnga brgya tha ma zhes bya ba ni/_de bzhin 
[\[290b\]]
[\[290b.1\]]gshegs pa mya ngan las 'das pa'i 'og tu lo lnga stong gi bar du dam pa'i chos gnas par 'gyur te/_lo lnga stong la lo lnga brgya phrag bcu yod de/_de la lnga brgya dang po la dam pa'i chos spyod pa rnams phal cher dgra bcom pa'i 'bras bu thob par 'gyur/_lnga brgya gnyis pa la phal cher 
[\[290b.2\]]phyir mi 'ong ba'i 'bras bu thob par 'gyur/_lnga brgya gsum pa la lan cig phyir 'ong ba dang*/_rgyun du zhugs pa'i 'bras bu thob par 'gyur ba mang ste/_lnga brgya phrag gsum po de dag gi tshe ni chos rtogs shing 'bras bu thob pa mang ba'i tshigs zhes bya'o/_/lnga brgya bzhi pa la ni lhag mthong gi 
[\[290b.3\]]shas che zhing shes rab rno ba mang ngo*/_/lnga brgya lnga pa la zhi gnas kyi shas che ste/_ting nge 'dzin bsgom pa mang ngo*/_/lnga brgya drug pa la ni tshul khrims dang ldan pa mang ste/_lnga brgya phrag gsum po de dag gi tshe ni zhi gnas dang lhag mthong bsgom zhing tshul khrims dang ldan pa mang bas sgrub pa dang 
[\[290b.4\]]ldan pa'i tshigs zhes bya'o/_/lnga brgya bdun pa la chos mngon pa dar bar 'gyur/_lnga brgya brgyad pa la mdo sde dar bar 'gyur/_lnga brgya dgu pa la 'dul ba dar bar 'gyur te/_lnga brgya phrag gsum po de dag la bcom ldan 'das kyi zhal nas gsungs pa'i sde snod gsum la brten cing 
[\[290b.5\]]lung la spyod pa mang bas lung gi tshigs zhes bya'o/_/lnga brgya bcu pa la sde snod gsum yang btsan par mi byed/_chos spyod pa rnams kyang gzhung las 'byung ba bzhin du legs par nyams 'og tu mi chud de/_mtshan ma tsam zhig spyod pa mang bas mtshan ma tsam gyi tshigs zhes bya ste/_
[\[290b.6\]]de la lnga brgya phrag bcu'i tha ma 'di la phyi ma'i dus lnga brgya tha ma zhes bya'o zhes te/_de la'ang 'bras bu thob pa mang ba'i tshigs gsum dang*/_sgrub pa dang ldan pa'i tshigs gsum dang*/_lung gi tshigs gsum dang*/_mtshan ma tsam gyi tshigs zhes tha snyad du mdzad pas lo lnga stong du 
[\[290b.7\]]gnas par gsungs pa dang*/_slob dpon 'jam dpal grags pas mdzad pa'i ting nge 'dzin rgyal po'i mdo'i 'grel pa grags pa'i phreng ba las kyang*/_brgya phrag lnga bsdus pa ni lnga brgya ste/_de bzhin gshegs pa'i dam pa'i chos gnas pa'i dus lo lnga stong gnas so zhes zer ro/_/lo lnga 
[\[291a\]]
[\[291a.1\]]stong la lnga brgya lnga brgya tha dad du byas pa'i dbang du byas nas lnga brgya phrag bcur 'gyur bas dus bcur 'gyur te/_re zhig dang por ni mngon par rtogs pa'i dus yin no/_/de nas bsgrub pa'i dus so/_/de nas lung gi dus zhes bya bas dus gsum mo/_/de la 
[\[291a.2\]]mngon par rtogs pa'i dus kyang gsum du 'gyur te/_dgra bcom pa'i dus dang*/_phyir mi 'ong ba'i dus dang*/_rgyun du zhugs pa'i dus so/_/bsgrub pa'i dus kyang rnam pa gsum du 'gyur te/_lhag mthong gi dus dang*/_ting nge 'dzin gyi dus dang*/_tshul khrims kyi dus so/_/lung 
[\[291a.3\]]gi dus kyang gsum du 'gyur te/_chos mngon pa'i sde snod kyi dus dang*/_mdo sde'i sde snod kyi dus dang*/_'dul ba'i sde snod kyi dus so/_/de ltar dus dgu dang*/_rtags tsam 'dzin pa'i dus dang bcur 'gyur ro/_/de la dus re re la yang lo lnga brgya lnga brgyar 'gyur te/_de ltar dus bcu la lnga brgya phrag bcu yin 
[\[291a.4\]]pas lo lnga stong du 'gyur ro/_/de la lnga brgya phrag dang po la ni dgra bcom pa'o/_/gnyis pa la ni phyir mi 'ong ba'o/_/gsum pa la ni rgyun du zhugs pa'o/_/bzhi pa la ni lhag mthong ngo*/_/lnga pa la ni ting nge 'dzin no/_/drug pa la ni tshul khrims so/_/bdun pa la ni chos mngon 
[\[291a.5\]]pa'o/_/brgyad pa la ni mdo sde'o/_/dgu pa la ni 'dul ba'o/_/lnga brgya phrag bcu pa la ni rtags tsam mo/_/de lta bu la lnga brgya tha ma zhes bya'o/_/lnga brgya zhes bya ba kha cig gzhan du 'don te/_lnga brgya zhes bya ba ni ring po bor ba'o zhes zer ro/_/gzhan dag ni 'di skad smra ste/
[\[291a.6\]]mi rnams ni tshe tshad lo brgya yin no/_/de la dang po'i lo lnga bcu la ni kha dog dang*/_gzugs dang*/_stobs dang*/_shes rab la sogs pa 'phel bar 'gyur ba yin no/_/phyed phyi ma'i lnga bcu la ni de dag rim gyis 'grib par 'gyur ba yin no/_/de bzhin du 'jig rten thams 
[\[291a.7\]]cad kyi dus kyi tha ma la bab pa'i tshe phyed phyi ma'i lnga bcu'i tha ma la bab pa 'dra bar tha mar gyur pa dam pa'i chos nub par 'gyur ba'i dus kyi tshe mngon par rtogs pa nub par 'gyur ba'i dus na mngon par rtogs pa yod par mi 'gyur ro/_/lung gi chos kyang 'dri ba dang*/_'drir 'jug pa 
[\[291b\]]
[\[291b.1\]]dang*/_klog pa dang*/_'don pa la sogs pa la nyon mongs pa dang*/_grogs ngan pa la sogs pas kun nas dkrugs pas 'jig rten rnams 'jug par mi 'gyur ro/_/de lta bur gyur pa ni nub pa'o zhes mngon par rtogs pa'i dus gsum dang*/_sgrub pa'i dus gsum dang*/_
[\[291b.2\]]lung gi dus gsum dang*/_rtags tsam 'dzin pa'i dus zhes lnga brgya phrag bcur gsungs pa dang*/_yum gsum gyi rgya cher bshad pa las kyang de dang mthun par bshad do/_/des na de bzhin gshegs pa'i bstan pa lo lnga stong du gnas pa las lo stong phrag re la lnga brgya lnga brgya'i 
[\[291b.3\]]dbang du byas na lnga brgya phrag bcur 'gyur ro/_/de la lnga brgya dang po dang gnyis pa dang gsum pa rnams la rim pa ltar dgra bcom pa dang*/_phyir mi 'ong ba dang*/_rgyun du zhugs pa mang du 'byung bas/_dus de dag la dgra bcom pa'i dus dang*/_phyir mi 'ong ba'i dus dang*/_rgyun du zhugs pa'i 
[\[291b.4\]]dus zhes bya ste khong du chud pa'i dus gsum mo/_/de nas lnga brgya bzhi pa dang*/_lnga pa dang drug pa rnams la'ang rim pa bzhin du lhag mthong dang*/_ting nge 'dzin dang*/_tshul khrims dang ldan pa mang du 'byung bas/_lhag mthong gi dus dang*/_ting nge 'dzin gyi dus dang*/_tshul khrims 
[\[291b.5\]]kyi dus zhes bya ste sgrub pa'i dus gsum mo/_/de nas lnga brgya bdun pa dang brgyad pa dang dgu pa rnams la'ang rim pa bzhin du chos mngon pa dang*/_mdo sde dang 'dul ba ston pa mang du 'byung bas/_mngon pa'i dus dang*/_mdo sde'i dus dang*/_'dul ba'i dus zhes bya ste lung gi dus 
[\[291b.6\]]gsum mo/_/de nas lnga brgya bcu pa la ni rab tu byung ba'i rtags tsam las lta spyod rnal ma dang mi ldan pa mang du 'byung bas/_rtags tsam 'dzin pa'i dus te 'di la lnga brgya pa zhes 'dod de/_de ltar na bskal pa bzang po'i rnam par 'dren pa bzhi pa 'di'i bstan pa lo lnga stong du gnas pa 
[\[291b.7\]]sgra ji bzhin pa'i don du gnas pa ni mkhas pa phal cher mi bzhed pa med pa'i phyir ro//_//gnyis pa de las chos sbyin 'di'i phyi mo bsgrub pa'i dus bkar ba la/_mkhas pa gzhan gyi bzhed pa ltar bkar ba dang*/_rang nyid 'dod pa'i rjes su 'brangs nas bkar te bshad pa'o/_/dang 
[\[292a\]]
[\[292a.1\]]po ni/_de ltar bstan pa'i gnas tshad lo lnga stong du bshad pa de las sngon du ji tsam zhig 'das par gyur pa'i dus na/_deng gi bstan bcos 'gyur ro 'tshal gyi chos sbyin gyi ma mo 'di bsgrubs pa yin zhe na/_bshad par bya ste/_de la thog mar grangs su rtsi bar byed pas 
[\[292a.2\]]lor 'jog pa'i rgyu mtshan cung zad bshad na 'di lta ste/_dam pa'i chos 'dul ba'i lugs ltar na/_mngon pa mdzod las/_skad cig ma brgya nyi shu la/_/de yi skad cig de dag kyang*/_/drug cu la ni thang gcig go_/yud tsam nyin zhag zla gsum ni/_/gong nas gong du sum cur 
[\[292a.3\]]'gyur/_/zhag gi thub dang bcas pa yi/_/zla ba bcu gnyis la lo gcig_/ces dang*/_'jig rten gzhag pa las/_'di lta ste bud med bal 'khal pa 'bring gis ha cang yang mi ring ha cang yang mi thung bar snyod pa de tsam gyi yun ni skad cig gi tshad yin no/_/de lta bu'i skad cig 
[\[292a.4\]]brgya nyi shu la de'i skad cig go_/de'i skad cig de lta bu drug cu la thang gcig go/_/thang gcig de lta bu sum cu la yud tsam gcig go/_/yud tsam de lta bu sum cu la nyin zhag gcig go/_/de sum cu la zla ba gcig go_/zla ba sum cu la lo gcig go zhes dang*/_gso ba rig 
[\[292a.5\]]pa'i rgyud bzhi las/_skad cig la sogs thang gcig yud tsam la/_/nyin zhag zla ba dus dang lor 'gyur te/_/zhes dang*/_zla zer las/_pus mo g.yas pa'i lha nga ni/_/lag rtse'i bskor ba'i bar dang ni/_/mig 'byed 'dzum dang mnyam pa yi/_/yun ni grangs kyi tshad du bshad/_/
[\[292a.6\]]ces pa ltar skyes bu dar la bab pa zhig gis se gol gtogs pa'i yun la bzhed pa dang*/_don la sems kyi rnam par rtog pa skad cig ma gcig yin la/_de brgya nyi shu la de'i skad cig ma dang*/_de'i skad cig ma sum cu la thang gcig go/_/de sum cu la yud tsam mo/_/de 
[\[292a.7\]]sum cu la nyin zhag gcig go/_/de sum cu la zla ba gcig go/_/de gnyis la dus gcig go/_/dus drug la lor brtsi ba dang*/_yang de dbugs kyi sgo nas brtsi ba ni/_shig la sogs pa phra mo dang*/_mi dang*/_yi dwags chen po dang*/_lha dang*/_lha ma yin dang*/_nus 
[\[292b\]]
[\[292b.1\]]pa'i ming can 'og min pa dang*/_gtso bo'i ming can srid rtse ba rnams te/_'gro ba bdun gyi dbugs sum brgya drug cur chu tshod gcig go/_/dbugs nyi khri chig stong drug brgya la zhag gcig go/_/de sum brgya drug cu ni rang rang gi lo yin pas mi'i chu tshod gcig la srog chags phra mo'i lo gcig ste/_
[\[292b.2\]]nyin zhag gcig la lo drug cur phyin par 'gyur ba dang*/_yi dwags chen po ni/_'jig rten gdags pa las/_mi rnams kyi nyin zhag gsum cu gang yin pa de ni yi dwags rnams kyi nyin zhag gcig ste zhes dang*/_mngon pa mdzod las/_mchog ring bskal pa'o yi dwags rnams/_/zla ba nyin zhag gi lnga brgya/_/
[\[292b.3\]]zhes dang*/_bshes pa'i spring yig las/_lnga stong dag dang khrir yang 'chi mi 'gyur/_/zhes yi dwags chen po rnams kyi zhag gcig la nyin zhag sum cur 'gyur ba la sogs pas 'gro ba bdun po rang rang gi lo grangs bgrang lugs mi 'dra bar 'gyur zhing*/_de dag gi los gzhal na/_mi lo gcig 
[\[292b.4\]]la phra mo'i lo nyis khri chig stong drug brgya'o/_/yi dwags chen po'i zhag bcu gnyis so/_/lha'i nyin zhag gcig go/_/lha ma yin gyi chu tshod gcig go/_/nus pa'i ming can nam/_'og min pa'i dbugs gcig go/_/gtso bo'i ming can nam srid pa'i rtse mo ba'i dbugs nyis khri chig stong drug brgya'i 
[\[292b.5\]]cha gcig rnams dang*/_gza' brgyad po rang rang gi rgyu skar gyi 'khor lo 'khor ba'i yun tshad rang rang gi zhag tu byas pa'i zhag phyed gnyis la mi lo brgya 'byung ngo*/_/de yan mi lo sa ya gnyis dang bzhi 'bum la sogs pa gtso bo'i 'pho chen gcig gi yun du gsungs pa sogs mang du snang 
[\[292b.6\]]ba las/_'dir mdor bsdus snying po ni/_dus kyi 'khor lo las/_rgyal po lo ni mtha' dag rjes su nyin zhag dus sbyor chu tshod dag dang chu yi srang rnams te/_/zhes dang*/_phyag rgya chen po thig le las/_thog mar 'byung dang rngubs pa'i grangs/_/nyis khri dang ni chig stong dang*/_/de bzhin grangs ni brgya phrag drug_/
[\[292b.7\]]nyin dang mtshan mor nges par rgyu/_/zhes dang*/_rje ngor chen thams cad mkhyen pas/_de ltar sna sgo gnyis nas 'byung ba'i rlung*/_/ldang 'jug gnas gsum bsdoms pa zhag re la/_/nyis khri chig stong drug brgya rtag par rgyu/_/de ltar 'ong ba'ang snga ma'i bag chags ni/_/sems la gnas pa lus la smin pa 
[\[293a\]]
[\[293a.1\]]ste/_/de yi dbang gis phyi rol dus sogs snang*/_/zhes skyes bu nad med cig gi dbang du byas nas/_nyin zhag phrugs gcig la sna sgo gnyis nas rlung ldang 'jug gnas gsum bsdoms pa nyis khri chig stong drug brgya rgyu ste/_de ltar 'ong ba'i 'thad pa'ang tshe rabs snga ma'i phyi rol 
[\[293a.2\]]gyi bag chags sems la gnas pa nang du lus la smin cing*/_de'i dbang gis phyi rol gyi yul rnams snang bar gsungs so/_/des na nang rlung gi dbang las phyi rol gyi chu srang dang chu tshod la sogs pa'i dus rnams 'byung ba yin zhing*/_de dag rtogs byed dus kyi 'khor lo pa'i ri mo ba rnams kyang rags par mi nad 
[\[293a.3\]]med kyi dbugs 'byung 'jug gnas gsum gcig tu byas pa drug la srang dang*/_de drug cu la chu tshod dang*/_de drug cu la nyin zhag dang*/_nyin zhag bco lnga la phyogs dang*/_phyogs gnyis la zla ba dang*/_zla ba gnyis la dus drug gi gcig dang*/_zla ba gsum la dus bzhi'i dus gcig dang*/_zla ba bzhi la 
[\[293a.4\]]dus gsum gyi dus gcig dang*/_zla ba drug la bgrod par 'jog cing*/_bgrod pa gnyis la ni lo gcig ces bshad do/_/de lta bu'i lo'i skad dod la legs par sbyar ba'i skad du war+Sha zhes 'byung zhing*/_de la'ang yang bgrang dang*/_bgrang bya dang*/_bgrang gzhi dang*/_rang skyob dang*/_'dor byed ces bya ba 
[\[293a.5\]]rnams ni ming gi rnam grangs te/_'chi ba med pa'i seng ges/_yang bgrang bgrang gzhi rang skyob dang*/_/'dor byed ces bya lo yi ming*/_/zhes so/_/de lta bu 'jal byed lo'i grangs kyi nges pas gtan la dbab pa la/_'phags pa'i yul gyi mkhas pa chen po dpal ldan a ti sha'i bzhed pas/_bdag cag gi ston pa 
[\[293a.6\]]yang dag par rdzogs pa'i sangs rgyas shAkya thub pa 'di nyid zhing 'di'i gdul byar gyur pa rnams dam pa'i chos kyis 'dul ba dus la bab par mkhyen nas mchog gi sprul pa'i skur byon pa na/_shing mo glang gi lo la sku bltams nas/_sa mo phag la mngon par rdzogs par sangs rgyas pa dang*/_shing pho spre'u'i gnam 
[\[293a.7\]]lo'i ston zla tha [{]chungs kyi [,]chung gi [}]yar ngo'i tshes brgyad la mya ngan las 'das par 'dod de/_de ltar na ston pa mya ngan las 'das nas deng gi dus kyi chos kyi sbyin pa'i ma mo 'di'i dbu dang por tshugs pa'i bar la lo grangs sum stong dang brgyad brgya sngon du 'das par grub bo/_/'di la 'gos lo gzhon nu dpal gyis lugs 
[\[293b\]]
[\[293b.1\]]'di ni stod lungs pa jo bo tshul khrims bya ba'i 'dod pa yin gyi/_jo bo'i bzhed pa ma yin no zhes kyang gsungs so/_/kasmi ra'i ma hA paN+Di ta shAkya shrI'i lugs la ni/_ston pa 'di nyid me mo sbrul gyi lo la sku bltams shing*/_me pho byi ba'i lor mya ngan las 'das par 'dod pa yin te/_de ltar na ston pa mya ngan las 
[\[293b.2\]]'das nas 'di'i bar la bgrang gzhi nyis stong dang nyis brgya bdun cu rtsa dgu sngon du brgal bar shar ro/_/'di la chos rje sa skya pa'i zhal nas/_lugs de ni rgya gar na nyan thos sen+d+ha ba rnams dus brjod pa'i tshe/_ston pa 'das nas lo 'di song zhes nub re zhing brtsi ba zhig yod pa la/_de'i lugs ma ga d+hA'i byang chub 
[\[293b.3\]]chen po'i sku gzugs de/_slob dpon mtho btsun grub rje dang bde byed bdag pos mdzad par bzhed nas/_tsan+dan gyi lde gu spungs pa na rang byung du 'khrungs pa'i dus de nas bzung ba'i dus tshigs 'khrul te/_ston pa 'das nas lo 'di song zhes brtsis pa de'i rjes su 'brangs nas/_rgya bal kha che'i paN+Di ta phal 
[\[293b.4\]]cher bzhed kyang yid brtan par mi bya'o zhes bya ba la sogs pa gsungs so/_/deng sang yongs su grags che ba pad+ma dkar po'i zhal lung gi rjes su 'brangs nas legs par bshad pa'i bstan bcos chen po bai DUr+Ya dkar po ste/_de las byung ba'i lugs ltar na sa mo lug gi lo'i chu stod zla ba'i tshes bco lnga la 
[\[293b.5\]]bdag cag gi ston pa 'di nyid yum gyi lhums su zhugs pa nas deng gi chos kyi sbyin pa 'di brtsams pa'i bar la lo nyis stong dang drug brgya dgu bcu rtsa brgyad 'das shing*/_drag po lcags sprel gyi gnam lo'i sa ga zla ba'i bzang po gnyis pa'i tshes la zla skar rgyal la bab pa'i dus su sku bltams nas zla ba'i phung po 
[\[293b.6\]]nyis stong drug brgya dang dgu bcu rtsa bdun sngon du brgal ba dang*/_shing rta sa ga zla ba'i tshes bco lnga la mngon par rdzogs par sangs rgyas nas/_lo de'i chu stod zla ba'i tshes bzhi la lnga sder bden pa bzhi'i chos kyi 'khor lo bskor nas lo nyis stong dang drug brgya drug cu rtsa gsum 'das pa dang*/_dpa' bo lcags 
[\[293b.7\]]'brug gi nag pa zla ba'i tshes bco lnga la lho phyogs shrI d+ha n+ya ka Ta kar/_sangs rgyas kun gyi gsung gi gsang ba 'dzin pa po lag na rdo rje nyid mi'i dbang po'i tshul bzung ba'i chos rgyal zla ba bzang po la sogs pa'i skal bar ldan pa'i gdul bya rnams la/_bden don yan lag bcu gnyis pa dam pa dang po'i 
[\[294a\]]
[\[294a.1\]]sangs rgyas zhes bya ba'i rgyud kyi rgyal po gsungs nas/_lo de nyid kyi sa ga zla ba'i tshes bco lnga la mya ngan las 'da' ba'i tshul bstan nas bgrang bya nyis stong drug brgya dang bcu bdun 'das pa dang*/_shing sprel gyi lo la sangs rgyas snang ba mtha' yas kyi gsang ba gsum po gcig tu bsdus 
[\[294a.2\]]pa'i rang gzugs/_snyigs ma'i dus 'dir gsang sngags rdo rje theg pa'i nye lam las/_gsang sngags rnying ma'i theg pa zab mos 'dul bar gyur pa'i skal ldan gyi gdul bya rnams yang dag pa'i lam la 'khrid par mdzad pa'i slob dpon chen po mtsho las skyes pa'i rdo rje de nyid d+ha na ko sha'i rgya mtsho'i gling ga la 
[\[294a.3\]]ba na ngo mtshar pad+ma'i gzhal med khang dam pa'i nang na brdzus te 'khrungs nas lo grangs stong phrag gnyis dang drug brgya bcu gsum mo/_/shing byi la ma hA tsi na'i yul gyi skye 'gro thams cad gtsug lag rtsis kyi bden pas 'dul bar 'gyur ba'i dgongs pa nye bar bzhag ste/_rgyal ba thams cad skyed pa'i yab 
[\[294a.4\]]gcig lhag pa'i lha mchog 'jam dpal gzhon nur gyur pa nyid gnas ri bo rtse lngar tr-ik+Sha'i shing gi lba ba las mtshan dang dpe byad kyi 'od phung stong gis dkrigs pa'i bus pa mtshar sdug gi tshul du brdzus te skye ba'i cho 'phrul bstan nas lo nyis stong dang lnga brgya bdun cu rtsa gsum sngon du 'das par grub bo/_/gzhan 
[\[294a.5\]]yang dus kyi 'khor lo'i rgyud 'grel las 'byung ba'i rtsis kyi lo dag dang bstun pa'i sangs rgyas bstan pa'i rtsis sa skya lo tsA ba la sogs pa'i mkhas pa chen po rnams kyis mdzad pa las ni/_thub pa'i dbang po don thams cad grub pa 'di nyid shing pho byi ba'i lo la sku bltams nas nyi shu rtsa dgur khab tu bzhugs 
[\[294a.6\]]pa dang*/_dka' ba spyad pa la lo drug dang*/_sum cu rtsa drug pa sa mo phag la rdo rje'i gdan du mngon par byang chub pa dang*/_brgyad cu bzhes pa chu mo lug gi nag pa zla ba'i nya la dpal ldan 'bras spungs kyi mchod rten chen por gnyis su med pa'i rgyud kyi rgyal po dang po'i sangs rgyas zhes bya ba'i rtsa ba'i rgyud kyi bdud rtsi 
[\[294a.7\]]legs par stsal nas/_lo de'i sa ga zla ba'i tshes bco lnga la mya ngan las 'das par bzhed de/_de ltar na ston pas mdzad pa'i tha ma bstan nas 'di'i bar la lo nyis stong dang drug brgya bcu gsum sngon du 'das par grub bo/_/gnyis pa ni/_dpal ldan 'jam pa'i dbyangs kyis rjes su bzung zhing byin gyis brlabs 
[\[294b\]]
[\[294b.1\]]pas phyi dang nang gi shes bya'i gnas thams cad la mi 'jigs pa'i blo gros brnyes nas smra ba'i rgyal por gyur pa chos kyi rje dpal ldan sa skya pas/_dri ma med pa'i mdo sde la sogs pa'i lung don dang legs par sbyar te yang dag par bshad pa'i lugs la/_ston pa yang dag par rdzogs pa'i sangs rgyas shAkya'i rgyal po 
[\[294b.2\]]'di nyid rab byung me yos kyi lo la/_dga' ldan 'chi ba med pa'i gzhal med khang chen po nas/_dzam+bu rkang 'thung gi rgyal mtshan dam pas nye bar mtshan pa'i zhing 'di'i gdul bar bya ba rgya mtsho chen po'i rdul gyi grangs snyed rnams ni bla na med pa'i byang chub kyi lam dam pas 'dul ba'i dus la bab par mkhyen pa na/_
[\[294b.3\]]gzigs pa rnam pa lngas gzigs te/_dpal 'byor phun sum tshogs pas mngon par gtams pa'i grong khyer chen po ser skya zhes bya bar shes rab kyi pha rol tu phyin ma'i ngo bo sgyu 'phrul lha mo'i khongs su lha rnams kyis mngon par sprul pa'i gzhal med khang dam pa ga la ba de na/_glang po che'i mchog thal kar mche 
[\[294b.4\]]ba drug dang ldan pa'i rnam pa can gyi lhums su zhugs nas/_zla ba bcu rdzogs pa stod 'grel gyi skad du rnam byung ste dbang thang dang bstun pa'i ming sa 'brug ces bya ba'i lo la 'jig rten gyi khams thams cad bkra shis pa'i ltas kyis yongs su dkrigs pa dang bcas te/_lum+bi'i tshal du yum gyi dku g.yon pa nas 
[\[294b.5\]]sgyu ma'i tshul gyis bltams nas/_deng gi dus kyi legs byas par gyi sgo chen rnam par 'byed pa'i 'go dang por tshugs pa'i bar la lo grangs sum stong dang dgu brgya bzhi bcu rtsa dgu yongs su 'das pa dang*/_dgung lo sum cu rtsa lngar son pa chu stag gi lo'i sa ga zla ba'i nya gang ba la/_sangs rgyas stong gis byang 
[\[294b.6\]]chub kyi snying po mngon du mdzad pa'i gnas ma ga d+hAr byang chub ljon pa'i drung du bla na med pa yang dag par rdzogs pa'i byang chub kyi go 'phang mngon du mdzad pa'i tshul bstan to/_/de nas kyang zhag bdun phrag bdun brgal ba'i chu stod zla ba'i tshes bzhi la gzugs khams kyi tshangs pa chen po dang*/_lha rnams kyi dbang po brgya byin 
[\[294b.7\]]gyis 'ongs te chos kyi 'khor lo bskor bar gsol ba btab nas/_wA rA Na sIr lnga sde la bden pa rnam pa bzhi'i chos kyi 'khor lo bskor ba nas brtsams te/_'jig rten gyi khams na snga na med pa'i chos kyi snang ba mtshungs pa med par bkye ba la sogs pa bgrang gzhi brgyad cur son pa me mo phag gi bar du bzhugs 
[\[295a\]]
[\[295a.1\]]te/_lo de la grong khyer rtswa can du mdzad pa'i tha ma mya ngan las 'da' ba'i tshul bstan nas lo sum stong dang brgyad brgya bdun cu tham pa sngon du brgal to/_/gzhan yang 'jam dpal rtsa ba'i rgyud las/_lo ni drug brgya dag tu 'tsho/_/zhes lung bstan pa ltar/_sa 'brug la rab tu dga' ba'i sa 
[\[295a.2\]]la gnas pa'i yon tan rgyud la 'khrungs nas bka' don mtha' dag rang dbang du 'grel ba'i shing rta'i srol 'byed chen po slob dpon 'phags pa klu sgrub bltams nas bgrang gzhi stong phrag gsum dang bzhi brgya bdun cu 'das shing*/_de bzhin du ston pa mya ngan las 'das nas lo dgu brgya lon pa na thogs med byon par 
[\[295a.3\]]rgya'i mkhan po wan brtsegs kyis mdo sde dgongs pa nges par 'grel ba'i 'grel par bstan pa bzhin du/_sa pho byi ba'i lo la ston pa'i bstan pa gsal bar byed pa'i slob dpon chen po thogs med zhabs 'khrungs nas bgrang bya stong phrag gnyis dang dgu brgya bdun bcu'o/_/dmar ser zhes pa me mo sbrul gyi 
[\[295a.4\]]lo la 'phags pa'i yul gyi mkhas pa dang grub pa'i dbang phyug chen po mtha' dag gi gtsug gi nor bu lta bur gyur pa'i shing rta chen po dpal mthu stobs kyi mgon po bi rU pa de nyid so ma pU rir sku 'khrungs yan zla ba'i phung po nyis stong dang brgyad brgya re gcig go/_/mdo las de bzhin gshegs pa mya ngan las 
[\[295a.5\]]'das nas lo nyis stong lnga brgya na bod kyi yul du dam pa'i chos dar bar thams cad mkhyen pa'i zhal gyi pad+ma kha yongs su bye ba las lung bstan rkang pa drug pa'i glur blangs pa ltar me mo yos kyi lo la bsil ldan kha ba can gyi yul 'dir lha tho tho ri gnyan btsan gyi sku'i bsod nams gzhal du med pa'i dpyangs 
[\[295a.6\]]thag la brten nas/_pho brang yum bu gla sgang du dpang skong phyag brgya pa dang tshin+d+ha ma Ni'i bskol phor la sogs pa bab ste/_sangs rgyas bcom ldan 'das kyi bstan pa dam pa'i chos kyi dbu brnyes nas bgrang bar bya ba chig stong dang sum brgya bdun cu'o/_/lcags mo glang la 'jig rten gsum gyi mchod sdong bla na 
[\[295a.7\]]ma mchis pa 'phrul snang gi gan+d+ho la chen po'i jo bo shAkya mu ni bod du phebs nas lo chig stong dang chig brgya lnga bcu rtsa drug go_/sa glang la snyigs ma'i dus kyi sems can rnams la rgyal ba gnyis pa lta bu'i thugs rje rmad du byung ba slob dpon chen po pad+mA ka ra nyid/_kha ba can gyi ljongs 'dir snga na med pa'i legs 
[\[295b\]]
[\[295b.1\]]byas kyi mdza' bo 'gugs pa la rnam par sdang ba'i lha 'dre gdug pa can rnams kyi gnyen por spyan drangs nas bgrang ba'i gzhi brgya phrag dgu dang brgyad cu rtsa brgyad do/_/lcags stag gi lo la rten dang brten pa'i ngo mtshar gzhal du med pa'i snang zhen bcom pa'i legs byas kyi zhing bla na med pa/_zan g.yang 
[\[295b.2\]]mi 'gyur lhun gyis grub pa'i gtsug lag khang chen po btab nas dgu brgya dang brgyad cu rtsa bdun no/_/chu rta la bde ldan zhing gi mgon po sangs rgyas bcom ldan 'das 'od mtha' yas pa'i gsang ba gsum gyi rnam par 'phrul pa'i zlos gar chen pos byang chub lam gyi rim pa mtha' dag gsal bar byed pa'i 
[\[295b.3\]]'phags pa'i yul gyi paN+Di ta chen po dpal ldan mar me mdzad bzang po za hor rgyal po'i sras su 'khrungs nas lo bdun brgya dang lnga bcu rtsa lnga sngon du 'das so/_/chu mo glang la zab yangs dam pa'i chos kyi sgra dbyangs snyan dgu rdzogs pa'i gdangs su rtag par rgyun mi chad par 'byung ba'i gnas su gyur pa 
[\[295b.4\]]'og min stug po bkod pa'i zhing khams gnyis pa dpal ldan sa skya zhes yongs su grags pa'i dri bsung ring du 'thul ba'i dgon pa chen po gang de bsil ldan ljongs kyi bsod nams kyi zhing du btab nas bgrang bya drug brgya dang drug cu rtsa bzhi 'das so/_/chu pho spre'u'i lo la dbang po'i phyogs kyi gru 'dzin zhing 
[\[295b.5\]]gi mgon po puN+Da rI ka 'chang ba chen po/_dang por byang chub kyi mchog tu thugs bskyed pa na/_rang gi smon lam gyi sa bon legs par btab pa rjes su dgongs bzhin du srid par skye ba'i phreng ba bzung nas/_sems can gyi don la rtse gcig tu gzhol bas 'gro ba rgya mtsho bcu gsum rdo rje 'dzin pa'i grong du 'khrid 
[\[295b.6\]]par byed pa/_rnal 'byor gyi dbang phyug rje btsun sa skya pa chen po kun dga' snying po zhes snyan pa'i ba dan srid pa gsum na gsal ba de nyid kyi gtsang la stod grom pa kha'u zhes bya bar 'khrungs nas lo drug brgya dang bzhi bcu rtsa brgyad brgal ba'i dus so/_/shing byar bskal pa bzang po 'di la 'byon 'gyur gyi 
[\[295b.7\]]rgyal ba bdun pa rab gsal nyid shAkya seng ge'i lung dang rtogs pa'i bstan pa rin po che'i dpal du 'byon pa'i paN+Di ta chen po shAkya shrI bod du phebs pa'i dus dang*/_rig pa sngags kyi mthu grub pa'i ngo mtshar dpag tu med pas 'gro ba rgya mtsho dad pa'i gnas la bkod nas hor gyi rgyal khams su yang 
[\[296a\]]
[\[296a.1\]]grags pa'i zla 'od rnam par gsal ba karma pak+shi 'khrungs pa/_gnyis ka nas lo lnga brgya dang so gsum 'das so/_/chu stag la mi nas mi'i skye ba nyi shu rtsa lnga la bar ma chad du 'jam pa'i dbyangs kyis rjes su bzung nas/_phyi dang nang gi rig pa'i gzhung lugs rgya mtsho'i pha rol du son 
[\[296a.2\]]cing*/_yang dag par smra ba'i dbang phyug chen po chos kyi rje sa skya paN+Di ta chen po de nyid 'dzam gling dam pa'i chos kyi snang byed du 'khrungs nas dgung lo lnga bcu rtsa gcig lon pa na/_'phags yul rdo rje gdan nas dpag tshad bcu drug bgrod pa mang yul skyid grong gi 'phags pa wa ti'i gtsug lag khang dang 
[\[296a.3\]]'dab 'byor ba'i gnas su/_rgya gar lho phyogs kyi cha nas 'ongs pa dbang phyug tshangs pa'i rjes su 'brang ba'i mu stegs kyi ston pa 'phrog byed dga' ba la sogs pa rig pa'i gtsug lag mang po'i mthar son nas/_sangs rgyas bcom ldan 'das kyi grub pa'i mtha' thams cad la rnam par sdang 
[\[296a.4\]]yang*/mkhas pa gzhan gyis pham par bya bar ma nus pa'i rgol ba ngan pa drug yang dag pa'i lung dang rigs pas sun phyung ste rang gi bstan pa la bcug nas/_bcom ldan 'das kyi bstan pa la ngan smras kyi rma med par mdzad nas bgrang bya lnga brgya dang lnga sngon du 'das so/_/shing mo lug gi lo la 
[\[296a.5\]]'phags pa mchog gi yon tan gyi rtsal yongs su rdzogs shing khams gsum 'gro ba'i mgon por gyur pa blo gros rgyal mtshan dpal bzang po zhes pa gang gi thugs rje rnam par yangs pa'i phrin las kyi gdugs dkar po thur ma brgya pa gcig gis shar phyogs kyi rgya mtsho'i 
[\[296a.6\]]mthar thug pa yongs su khyab pa'i bdag nyid chen po de/_stag sde rlung khung du 'khrungs nas dgung lo bcu dgu pa chu mo glang gi lo la stobs kyi 'khor los sgyur ba shar phyogs gong ma chen po'i rigs kyi cod paN gcig pur mnga' gsol te gsang chen rdo rje theg pa'i lam 
[\[296a.7\]]gyi rtsa ba dbang bskur ba legs par mnos shing*/_dbang yon du bod kyi chol kha gsum la sogs pa phul nas bod khams yongs kyi bdag po dpal sa skya par gyur nas bgrang bya bzhi brgya dang gya bzhi brgal lo/_/chu pho stag gi lo la gsung rab kun gyi bzhed don 'dab ma brgya 
[\[296b\]]
[\[296b.1\]]pa'i dga' tshal ma lus pa'i kha rnam par 'byed pa'i legs bshad nyin mor byed pa'i snang ba chen po 'degs pa la 'jigs med smra ba'i dbang phyug grub pa'i mkhas pa chen po bu ston rin chen grub bltams nas lo bzhi brgya dang bzhi bcu rtsa bdun sngon du 'das so/_/me mo 
[\[296b.2\]]bya lor zab mo stong pa nyid kyi lta ba gtan la 'bebs pa dang legs par gsungs pa dam pa'i chos 'dul ba'i bstan pa rin po che 'phel ba'i phyir/_rje btsun 'jam dpal gzhon nur gyur pa ngur smrig 'chang ba chen po'i gar gyis mngon par rtsen pa rje btsun blo bzang grags pa 
[\[296b.3\]]de nyid mdo smad btsong kha'i yul du sku bltams nas lo sum brgya dang brgyad cu'o/_/shing mo glang lor dzam+bu'i gling gi yul dang*/_yul gru dang*/_ljongs dang*/_grong khyer la sogs pa 'dzin ma'i dkyil 'khor phal mo che dag rdzu 'phrul mchog gi rkang pa'i bgrod pas rnam par 
[\[296b.4\]]bcags shing byin gyis rlob pa dang*/_khyad par yul ljongs 'di na sangs rgyas bcom ldan 'das kyi bstan pa dam pa'i chos bshad pa dang sgrub pa'i phrin las kyi rgyun bzang po rtag par gnas pa'i chos kyi grwa chen po lhun grub steng 'di dang por 'debs pa'i thugs rje mtshungs 
[\[296b.5\]]pa med pa grub pa'i dbang phyug chen po thang stong rgyal po 'khrungs nas bgrang ba'i gzhi sum brgya dang lnga bcu rtsa dgu sngon du brgal lo/_/sa glang lor rje btsun blo bzang grags pas stobs bcu mnga' ba'i bstan pa dar ba dang*/_'gro ba'i legs byas kyi phung po spel ba'i ched du ston pas cho 'phrul 
[\[296b.6\]]bstan pa'i dus chen la lha sar smon lam gyi 'du ba chen po tshugs pa dang*/_chos 'dul bslab pa'i gzhi rnyog pa med pa la 'bad pa lhur byed pa 'phags pa'i dge 'dun gyis bsten pa'i gnas mchog chos grwa chen po ri bo dga' ldan gyi dgon pa btab nas lo sum brgya dang nyer brgyad 'das so/_/rnga chen chu 
[\[296b.7\]]khyi'i lo la kun mkhyen chos kyi rgyal po kun du dgyes par skyed pa'i 'chad rtsod rtsom pa'i phrin las rnam par dag pas/_snyigs ma'i dus 'dir sangs rgyas bcom ldan 'das kyi lung dang rtogs pa'i bstan pa rin po che la rgyal ba gnyis pa'i bya ba yang dag par byas pa'i rgyal tshab kyi skyes bu 
[\[297a\]]
[\[297a.1\]]sa gsum gyi khongs na mtshungs pa med pa rdo rje 'chang kun dga' bzang po zhes yongs su grags pa de nyid dpal ldan sa skyar ngo mtshar bye ba'i ltas kyi phung po dang chab cig tu bltams nas/_sku las skyes pa'i 'od dang 'od zer gyi phreng ba mang pos mur thug pa med 
[\[297a.2\]]pa'i 'jig rten gyi khams rgyas par dkrigs te/_'phro 'du 'od zer gyi pho nya mang pos gzhan don dang por mdzad pa nas brtsams te lo grangs sum brgya dang lnga bcu rtsa bzhi yongs su brgal ba'i dus so/_/sa mo bya lor skye dgu rgya mtsho'i las nyon gyi sgrib pa ma lus pa sbyong ba'i gnyen 
[\[297a.3\]]por gyur pa/_sde snod rin po che rnam pa gsum gyi bshad pa dang sgrub pa'i bya ba gang+gA'i lha mo'i rgyun dang 'dra ba'i 'byung gnas su gyur pa/_bod yul dbus kyi rdo rje'i gdan dam pa shrI e waM chos ldan gyi gan+d+ho la chen po khang tshan gyi gtsug lag khang dang bcas pa legs par btab nas 
[\[297a.4\]]bgrang bya brgya phrag gsum dang nyag ma brgyad 'das so/_/me mo sbrul gyi lor mkhyen rab rdzogs pa'i sangs rgyas nyid dang dbyer mi phyed cing*/_de'i bka' don rab 'byams kyi brjod par bya ba ma lus pa sdeb legs tshig gi rgyud [{]mangs [,]mang [}]snyan dgu rdzogs par sgyur ba'i lam nas 'dren pa 
[\[297a.5\]]la 'jigs pa med par smra ba'i rgyal po 'jam pa'i dbyangs dkon mchog lhun grub pa dpal ldan sa skyar 'khrungs nas lo nyis brgya dang bzhi bcu sngon du brgal lo/_/chu khyir snyan brgyud bstan pa'i bdud rtsi'i chu klung mtha' dag mkhyen rab rnam par yangs pa'i gsus bar bzung nas/_
[\[297a.6\]]legs par gdams pa'i chu klung gi rgyun chen po bye ba brgya stong 'bebs shing gsang chen bstan pa'i srog zung 'tsho bar byed pa tshar chen rdo rje 'chang blo gsal rgya mtsho 'khrungs nas lo nyis brgya dang sum cu rtsa lnga'o/_/me 'brug gi lo la yongs su grags pa'i bstan 'dzin gyi skyes bu chen 
[\[297a.7\]]po rim par byon pa rnams kyis chos kyi 'khor lo bskor zhing*/_sum ldan rdo rje 'dzin pa'i dge slong gi dge 'dun rgya mtsho'i rdul dang mnyam pas bstan pa'i bya ba dri ma med pas/_mi nub chos kyi rgyal mtshan dam pa mgon po byams pa'i bstan pa ma shar gyi bar du brtan par 'dzugs pa'i chos 
[\[297b\]]
[\[297b.1\]]grwa chen po sde dge lhun grub steng gi gan+d+ho la bsam 'grub mthong grol chen po bzhengs nas bgrang bya brgya phrag gcig dang nyer gcig go_/sa khyi'i lo la 'khor 'das thams cad gnyis su med pa'i ye shes 'od gsal bde ba chen po'i rang bzhin du shar ba sde dge grub thob kun dga' rgya mtsho 
[\[297b.2\]]dge ba'i zhing du gshegs nas bdun cu rtsa dgu/_me mo lug la bsod nams kyi gom rlabs chen pos 'dzin ma'i dkyil 'khor yangs pa la mnga' mdzad pa sa skyong byams pa phun tshogs bde bar gshegs nas lo bdun bcu tham pa 'das so/_/shing yos kyi gnam lo tshes bar phyi nang 
[\[297b.3\]]rig pa'i gtsug lag rgya mtsho 'dzin cing*/_mtshungs pa med pa'i stobs kyi 'khor los sgyur ba khri chen sangs rgyas bstan pas sde dge'i gdan sa'i khri bskyangs nas zla ba'i phung po drug cu rtsa gnyis so/_/sa yos kyi lo la de nyid sku mched rnams kyi thugs bskyed rmad du byung ba'i shing rtas/_
[\[297b.4\]]e waM chos ldan gyi dgon pa nas/_phyi tha snyad rig pa'i gzhung lugs thams cad dang nang mdo sngags bstan pa'i bdag po chen po 'jam pa'i dbyangs sangs rgyas phun tshogs pa bod chen po'i yul ljongs 'dir spyan drangs te bstan pa dam pa'i sgron ma mngon par bteg nas lo sum cu rtsa 
[\[297b.5\]]brgyad brgal lo/_/rnam rgyal zhes pa chu mo sbrul gyi lo la bskal pa dpag tu med pa'i legs byas kyi 'bras bu mtha' dag smin pas/_stobs bcu mnga' ba'i bstan pa rin po che la sman pa'i bya ba lhag par byas pa'i sde dge rgyal po bstan pa tshe ring de nyid sde bzhis mngon par mtho ba'i 
[\[297b.6\]]gdan sa'i khri la phebs nas sa'i steng thams cad chos dang mthun pa'i phrin las kyis bskyangs pa'i thog ma nas lo nyi shu rtsa lnga'o/_/sa skyong bsod nams ldan pa de'i bla'i mchod gnas su rje btsun e waM pa chen po'i bstan pa'i rgyal srid mthon po la mkhas pa'i phrin las kyi 'khor 
[\[297b.7\]]los sgyur ba'i gdan rabs sum cu pa rdo rje 'chang bkra shis lhun grub grags pa'i rgyal mtshan dpal bzang po pa mdo smad kyi phyogs 'dir sa pho spre'u'i lo la spyan drangs nas zla ba'i phung po dgu sngon du song ngo*/_/sa mo bya lor dpal ldan 'jam pa'i rdo rje gang de 'od gsal 'chi ba med pa'i 
[\[298a\]]
[\[298a.1\]]rigs kyi skye bar bzung nas lus med thul ba mchog gi lung rtogs pad+ma'i dga' tshal mtha' dag cig car du bzhad pa mi'i nyi ma chen po dpal sa skya pa ngag dbang kun dga' blo gros bkra shis grags pa'i rgyal mtshan dpal bzang po zhes sa'i steng na grags 
[\[298a.2\]]pa'i zla ris rnam par gsal ba 'di nyid/_deng gi lha dang bcas pa'i skye dgu ma lus pa'i mgon du rgyal bu don thams cad grub pa bzhin du dge legs kyi mtshan ma 'bum gyi tshogs dang lhan cig tu bltams nas bgrang gzhi bkra shis pa'i grangs dang mnyam pa brgal lo/_/
[\[298a.3\]]chu glang gi lo la mi bdag chen po yab sras rnams kyi thugs bskyed phul du byung bas/_bcom ldan 'das thub pa'i dbang po'i bka' gangs can gyi brdas drangs pa mtha' dag gi ngo mtshar bar gyi legs byas rgya chen po gang de rgyal khab 'di nyid du mngon par bsgrubs nas/_'jig 
[\[298a.4\]]rten gyi khams su chos kyi gtong ba mi zad pa'i sgo thog mar phye ba nas bgrang gzhi chu bo'i grangs kyis sngon du 'das so/_/shing stag la dus gsum gshegs pa'i rgyal ba rab 'byams kyi gsang ba rnam gsum gcig tu bsdus pa'i sgyu 'phrul gyi rnam par rol pa chen pos sems 
[\[298a.5\]]can gyi khams su bla na med pa'i byang chub kyi sa bon rma med par 'jog pa la 'gran zlas dben pa'i mkhyen rab dang thugs rje chen po dang nus pa bsam gyis mi khyab pa'i bdag nyid mkhan chen thams cad mkhyen pa dpal ldan chos skyong bkra shis grags pa'i rgyal mtshan dpal bzang po 
[\[298a.6\]]'di nyid/_rgyal ba kun dga' bzang po'i zhabs stegs mi 'jigs bzhi ldan gyi rtags su seng ge'i khri mtho ba gang la phebs nas zla ba'i phung po rtse mo'i grangs dang mnyam pa sngon du brgal zhing*/_me mo sbrul lor bod chen por grags pa'i sa'i steng gi dkyil 'khor phal che ba 
[\[298a.7\]]dag_/dam pa'i chos tshul dge ba bcu dang mthun pa'i phrin las dang*/_stobs kyi 'khor los mnga' bsgyur ba la mi 'jigs shing*/_khyad par shar phyogs gong ma chen po'i las lung gi bkod pa btsan pos bod chen ljongs kyi skye 'gro spyi'i rje bor mnga' gsol ba'i sde dge sa 
[\[298b\]]
[\[298b.1\]]skyong chen po bstan pa tshe ring zhes grags pa'i rnga chen phyogs brgyar ldir ba de nyid kyis/_ya rabs kyi ngang tshul bzang po nam yang mi gtong zhing bye brag tu gsang chen rdo rje theg pa'i dbang bskur gyi dam tshig rdo rje'i rwa ba gnyen po las mi 'da' ba rnams kyi nang nas ches mchog tu gyur pa ni/_
[\[298b.2\]]bla ma'i bka' lung gus pas mnyan pa dang*/_mnyen pa'i don tshul bzhin du bsgrubs pa'i dam bca' las mi 'da' ba ni bsngags 'os thams cad kyi nang nas kyang ches mchog tu gyur pa nyid du lung dang rigs pa dang man ngag gi gtan tshigs mang po thugs la sim par brten/_skabs 
[\[298b.3\]]der mkhan chen rdo rje 'chang chen po bkra shis lhun grub grags pa'i rgyal mtshan dpal bzang po pa'i bka' lung gis ji ltar bskul ba zhal gyis 'ches te/_kun mkhyen nyi ma'i gnyen gyi bka' lung spyi dang bye brag gi tshig don rnam par 'grel ba'i bstan bcos 'gyur ro 'tshal gyi chos 
[\[298b.4\]]sbyin chen po 'di nyid par du bsgrubs pa'i 'go tshugs tsam zhig mdzad do/_/de nas brtsams te kun mkhyen chos kyi rgyal pos legs par gsungs pa'i chos kyi tshul mtha' dag 'jig rten gyi khams su ring por brtan par byed pa'i bka' khrims dang phrin las kyi 'khor lo nor 
[\[298b.5\]]'dzin ma'i dkyil 'khor yangs par 'gro ba la brdzi ba med pa'i sdom brtson rgyal po'i tshul bzung ba'i sde dge bla ma kun dga' phrin las rgya mtsho'i sde zhes yongs su grags pa 'di nyid/_dus der gdan sa'i khri la dngos su phebs zin pa med na'ang sdom brtson bla ma rang gi bla na med 
[\[298b.6\]]pa'i byang chub kyi spyod pa mthar phyin par bgyi ba dang*/_bcom ldan 'das de bzhin gshegs pa dgra bcom yang dag par rdzogs pa'i sangs rgyas thub pa'i dbang po'i bstan pa yongs su rdzogs pa/_phyogs dang phyogs bral gyi kho ra khor yug tu ma khyab pa med par brdal 
[\[298b.7\]]bar bgyi'o snyam pa rtse gcig pa'i snying stobs kyi rgya mtsho chen po rnam par rgyas shing*/_spro ba mchog gi dba' rlabs srid pa'i rtse mo'i bar du lud pa snyam bgyid pas 'jig rten gsum gyi mchod sdong bla na med par gyur pa'i rten bzhengs 'di'i thog mtha' bar gsum du 'grub par 
[\[299a\]]
[\[299a.1\]]byed pa'i bdag po'i rkyen sbyar ba 'dis mtshon te/_dpal sa'i dbang phyug sde dge sa skyong zhes mtshan gyi rol mo phyogs mtha' nas phyogs mthar khyab cing*/_rnam 'dren bzhi pa'i bstan pa bla ma nas bla mar 'degs pa'i bya ba yang dag par byas pa'i 
[\[299a.2\]]yab mes gong ma rnams kyi bstan jus chen po gang zhig dgung du bteg pa na/_yangs pa'i rgyal khams thams cad du phan bde'i grib ma tsan+da na'i reg pa ltar bsil bar 'bab pa 'di nyid kyi bya ba'i khur chen po bzhes pa'i thog mar gyur pa'i gsar tshes kyi gnam lo/_/ston 
[\[299a.3\]]pa yang dag par rdzogs pa'i sangs rgyas thub pa'i dbang po'i zhal gyi lung dang mngon par rtogs pas bsdus pa'i bstan pa yid bzhin gyi nor bu rin po che/_'jig rten gsum gyi phan pa dang bde legs ma lus pa 'byung ba'i sgo gcig pur gyur pa gang zhig_'dzam bu'i gling 
[\[299a.4\]]'dir lo lnga stong du gnas par mkhas pa rnams la rab tu grags shing lung don rnam par dag pas gsungs pa de las/_ston pa thub pa'i dbang po me phag gi lo la mya ngan las 'das pa'i lugs kyi dus de nas brtsams/_deng mi bdag chen po 'dis thugs bskyed dang snying stobs rmad du 
[\[299a.5\]]byung ba'i mthu chen pos mngon par bsgrubs pa'i legs byas kyi phung po/_rtag tu chos kyi sbyin pa rgyun mi chad par byed pa'i 'phrul gyi ma mo 'di'i 'go brtsams pa yan chad du 'bras bu'i dus gsum dang*/_sgrub pa'i dus gsum ste sum stong dang*/_lung gi dus gsum 
[\[299a.6\]]las mngon pa'i dus kyi lnga brgya phrag gcig 'das nas/_mdo sde'i dus kyi lnga brgya phrag gcig las kyang sum brgya bdun bcu tham pa ste/_thams cad bsdoms pa la ni sum stong dang brgyad brgya bdun cu tham pa sngon du 'das so/_/de'i lhag mar gyur pa ni brgya phrag gcig dang 
[\[299a.7\]]sum cu tham pa dang*/_'dul ba'i dus kyi lnga brgya phrag gcig dang*/_rtags tsam 'dzin pa'i dus kyi lnga brgya phrag gcig ste/_ma 'ongs pa na bstan pa rnal ma'i lhag ma drug brgya dang sum cu yod pa dang*/_rtags tsam 'dzin pa lnga brgya phrag gcig dang bcas na stong phrag 
[\[299b\]]
[\[299b.1\]]gcig dang chig brgya sum cu tham pa mchis so/_/de ltar sngon du 'das pa'i phyi ma gsar tshes kyi gnam lo de la/_dus 'khor ba'i rab byung bcu gnyis pa'i nang gses kyi 'bod phyogs/_'phags pa'i yul gyi skad rigs rnam pa bzhi las saM skr-i ta'i skad du sing+ga la ste/_stod 
[\[299b.2\]]'grel las 'byung ba'i bod skad du bsgyur ba dmar ser can du grags pa/_gtsug lag spor thang gi lugs dang mthun par shar phyogs ma hA tsi na'i yul du ting zir 'bod pa gang yin pa ste/_de'i srog ni 'od kyi nor can rab tu 'bar ba'i drod kyis 'tsho bar byed cing*/_lus kyi 
[\[299b.3\]]khams ni 'od srungs byin gyi rang bzhin du brtan par byas pa/_dbang thang ni pad+ma rA ga'i tshon gyis btsos pa'i bgo ba stug pos legs par bklubs pa/_klung ni in+d+ra nI la'i kha dog can gyi chu dar dri ma med pa'i ska rags kyis mdzes par byas pa/_pho brang gling dgu pa'i dbus su klung 
[\[299b.4\]]gi kha dog dang mthun pa'i me long gnas pas 'byung ba chen po sum ldan du gyur pa/_srog dang dbang thang tha dad par ma gyur pa'i kha yan gyi lo dang*/_lha'i bla ma'i klung dang ldan pa ste/_gang la dbang thang dang bstun pa'i ming gi bye brag la ni me mo sbrul zhes 'bod pa'i gnam lo gang 
[\[299b.5\]]yin pa de nyid do/_/de la'ang nyin mor byed pa lho dang byang du bgrod pa gnyis las ni gnod sbyin gyi bdag pos legs par bsrungs pa'i phyogs ga la ba de na mngon par rgyu bas dkar po'i phyogs kyi bya ba thams cad la dge bar ster ba/_zhag gi phung po bcu gnyis las ni dz+ye twA ste 
[\[299b.6\]]snron gyis yongs su nya ba'i zla ba'o/_/dus bzhi las ni gnyis su med pa'i dus kyi 'khor lo'i lugs la dbyar 'bring po nyin mor byed pa rags par yar ngo sngon du 'gro ba 'khrig pa'i khyim/_zhib par khyu mchog gi khyim du spyod pa'i dus so/_/gso ba rig pa dang hor lugs rjes su 
[\[299b.7\]]mthun pa'i zhag gi phung po lnga par 'dod cing*/_gtsug lag spor thang gi lugs kyi ston rwa ba/_phug khyung mkhas pa de'i rjes su 'brang ba dang bcas pa'i nag rtsis rnam par dag pa'i lugs la shing sprel che ba/_hor lugs la sogs pa'i nag rtsis pa phal che bas chu rtar 
[\[300a\]]
[\[300a.1\]]bzhed pa'i zla ba ste/_de la yang phyogs ni rnam pa gnyis su mchis pa las dkar po'i phyogs kyi rdzogs pa gsum pa la bab pa/_dus 'khor ba'i lugs kyi tshes la 'char ba'i dbyangs kyi yi ge ni la'o/_/gsal byed kyi yi ge rags pa ni Ta la'o/_/'byung ba ni 
[\[300a.2\]]sa'i khams so/_/'dod pa'i yon tan ni dri nyid do/_/bcom ldan 'das thal ba'i dbang po'i lugs kyi dbyangs kyi yi ge ni o'o/_/gsal byed kyi yi ge ni ha'o/_/'byung ba ni kun la khyab pa nam mkha'i rang bzhin no/_/'dod pa'i yon tan gyi yul ni sgra nyid do/_/gnyis ka 
[\[300a.3\]]mthun pa'i dar gud ni smin pa'o/_/nyi ma ni shing gi khams dang ldan pa'i sgra brgya pa nyid do/_/spar kha dang sme ba dag ni dwa dang yab lha gdal drug go/_/res gza' ni mdza' lha'i grogs po ste/_de'ang rags par gud pa dang zhib par spyi lugs kyi gyod pa ste/_de nyid rnam 
[\[300a.4\]]par dag pa grub pa'i rtsis kyi lugs la rgyu skar gyi lha mo a nu rA d+ha'i dga' ston la bsu zhing*/_chu tshod phyogs kyi grangs dang mnyam pa'i yun la 'chi ba med par 'grub pa'i sbyor bas rnam par rtse ba'o/_/dge legs sgrub pa la dge ba shas che ba 'phel ba'i nyi ma yod pa/_gza' 
[\[300a.5\]]dang skar ma'i sbyor 'phrod nyi shu rtsa brgyad mchis pa las gzhon gyi 'phrod dang*/_khams kyi sbyor ba rnam pa bcu las lang tsho'i sbyor ba dang ldan pa'o/_/zla skar gyi longs spyod de las yongs su brgal ba na/_bsdus pa'i rgyud kyi rjes su 'brang ba byed rtsis dang gnyis ka mthun 
[\[300a.6\]]par snron gyi dga' ma dang res gza' lhag pa lhan cig tu tshogs nas bkra shis nyi ma'i dga' ston bzang po la ci dgar longs su spyod pa'o/_/rnam pa gcig tu na bya rog gi 'phrod dang khams kyi sbyor ba ni lang tsho dang*/_byed pa bcu gcig las ni snga char biSh+Ti dang*/_phyi char sa bon 
[\[300a.7\]]gdab pa'o/_/rten cing 'brel bar 'byung ba rnam pa bcu gnyis las ni skye mched nyid do/_/gzhan yang dus tshod sa'i khams las grub pa'i 'brug gis rnam par rtse ba la sogs pa dge legs 'dzom pa'i dus phun sum tshogs pa ste/_'di dag ni kun mkhyen nyi ma'i gnyen gyi 
[\[300b\]]
[\[300b.1\]]bka' lung rnam par 'grel ba'i bstan bcos ji snyed pa rnams chos kyi sbyin par spel ba'i ma mo 'di dag nam zhig 'go brtsam pa'i dus phun sum tshogs pa nyid do/_/gsum pa par du ji ltar sgrub pa'i tshul la/_'go 'dzin bkod pa'i nyer bsdogs dang*/_bya ba las kyi 'khor 
[\[300b.2\]]lo gnyis las/_dang po ni/_byang chub sems dpa'i spyod par 'jug pa las/_gzhan la gzhan bskul 'debs mkhas shing*/_/ma bcol phan par byed pa'i ngag_/gus pas spyi bor blang bgyis te/_/rtag tu kun gyi sgron mer gyur/_/zhes pa ltar brtsam par bya ba 
[\[300b.3\]]gang yin pa de las nyog tu mi 'gro ba dang*/_byas pa'i rjes su sgros gtsang ba la sogs pa 'go 'dzin gyi bkod pa'i nyer bsdogs kho na la rag las pas/_de'ang gza' skar dang dus tshes phun sum tshogs pa'i nyin de la/_dpal mi'i dbang phyug chos rgyal chen po yab 
[\[300b.4\]]sras rnams gdan 'dzom par bzhugs pa'i dgongs pa gcig pas/_bka' lung gi bkod pa gnyen po dzam+bu chu bo'i gser gyi cod paN dang 'dra bar rab tu lci zhing gzi brjid che ba dag gi bkod pa 'di ltar stsal te/_de yang spyir tshul 'di dag sgrub pa la gtong ba mi zad nam 
[\[300b.5\]]mkha' mdzod kyi sgo mang po 'byed pa dang bsdams pa gnyis ka la gzhan dring mi 'jog cing*/_blang dor gyi gnas rnams yang dag par 'doms pa la rnam gsal rig pa'i 'phrul sgo ci yang 'byed par nus pa'i bka' lung gi 'khor los sgyur ba'i 'phrul blon chen po lha bu tshe ring nyid 
[\[300b.6\]]gtso bor bzhugs su gsol nas/_bye brag tu dngos rdzas kyi gtong sgo dang tshag bsdu thams cad kyi las 'gan ri bo'i ljid chen po snying stobs kyi phrag par 'degs pa dang*/_las byed pa rnams kyi bgyi ba dang bgyi ba ma yin pa'i legs nyes tshul bzhin du ston pa'i 
[\[300b.7\]]'go gnyer gyi gtso bor gyur pa'i sku tshab pa ni sku don gzhan du bgrod dgos pa dang snyun gyis zin pa la sogs pas thog mtha' bar gsum du bskos te/_de'ang 'di lta ste/_thog mar chos dang srid pa'i gtsug lag gi shes bya mang po'i go 'byed pa'i mkhyen dpyod nam 
[\[301a\]]
[\[301a.1\]]mkha'i ngos ltar yangs shing dad dang gtong ba'i nor dang ldan pa'i 'phrul gyi blon chen phyag mdzod gu ru bkra shis so/_/bar du yi ge 'dri klog dang tshe'i rig byed dang rtsis kyi rig pa la sbyangs pa mi dman zhing*/_phyi thag ring du lta ba'i blo gros kyi mig dkyus 
[\[301a.2\]]thung ngur ma gyur pa'i gnyer pa a zlos so/_/de'i rjes su sdom pa gsum gyi bslab pa'i gnas la rtun pa lhur byed cing*/_bya ba thams cad dkon mchog rin po che bden dpang du bzhugs pa'i dran shes dang ma bral ba'i spyod pas don thams cad mi 'grub pa med la/_gcig tu 
[\[301a.3\]]yig rtsis kyi rig pa la mkhas pa dge slong tshul khrims rab brtan te de rnams rim pa ltar bsko bar mdzad do/_/ji ltar bskos pa de dag gtso bor bzhugs pa'i phyi dang nang gi bya ba che phra thams cad kyi khur len byed pa'i grogs ldan pa ni/_bgyi ba gang dang gang yin pa thams cad las 
[\[301a.4\]]'bras ston pa'i mdo sde'i rjes su sgrub cing*/_ngo tsha shes pa la sogs pa ya rabs kyi ngang tshul la gnas pa'i par dpon dge slong rin chen bkra shis dang*/_blo gros brtan pa dang*/_dpal ldan rgyal mtshan dang*/_ngag dbang rin chen te chos grogs bzhi dang*/_par gyi bkram 
[\[301a.5\]]bsdu dang brkos pa mkhas dman gyi khyad par dpyod pa la blo gros rnam par gsal ba gzungs skyabs rnams so/_/zhus dag gi dpang po dang yi ge mkhan la sogs pa'i las byed rnams kyi kha ta ba ni/_snyom las dang rmongs pa chen po'i mthar thug pa'i rnam par thar pa 'di ni kun 
[\[301a.6\]]gyis mngon du gyur kyang*/_rig pa'i gnas la sbyangs pa'i bag chags cung zad bzhag pa rgyu mtshan du byas nas/_ldan phrug bdag la dgos tshul gyi bka' lung rab tu lci ba spyi bo'i rgyan du bcing ba'i sgo nas las byed rnams kyi bkod pa legs par stsal to/_/ji ltar stsal ba'i 
[\[301a.7\]]bka' don thams cad tshul bzhin bsgrubs pa'i nus pa rang rang la byung na byang chub kyi spyod pa la zhugs pa'i mi'i bdag po'i bzhed pa bsgrubs pa'i las byas pa zhes bya ba'i grangs su 'gro ba dang*/_mi'i bdag pos sangs rgyas bcom ldan 'das kyi bstan pa yun du gnas pa'i bya ba 
[\[301b\]]
[\[301b.1\]]byed pa la rang yang las bzang gi 'brel pa bzhag pa'i skal ba can du 'gyur ba dang*/_mi'i bdag pos dge ba rgya mtsho lta bu bsags pa'i nang du rang gi las bzang chu'i thigs pa tsam gyi rgyun yang gnas par 'gyur ba dang*/_deng sangs rgyas bcom ldan 'das kyi bstan pa 
[\[301b.2\]]dam pa'i chos dang mjal nas de la phan pa'i bya ba byas pa dam pa dam pa zhes bya ba'i grangs su 'gro ba la sogs pas tshul 'di la zla ba mthong ba'i chu gter bzhin du spro ba mchog gis 'jug par mi byed pa ni sems dang ldan pa su zhig_de lta na'ang kho bo cag gi yid la 'di ltar rtog pa 
[\[301b.3\]]la zhugs te/_ma la pha rol gzigs pa chen po rnams kyi gsung rab zab cing brling ba dag gi tshig dang don gyi cha la kho bo cag lta bu shes rgyud kyi sgrib pa stug po'i cha bri ba tsam yang ma gyur pa zhig gis/_dag pa dang ma dag par dpyod pa'i spobs pa ni nam mkha'i me tog gam 
[\[301b.4\]]dbang po'i gzhu'i snying po lta bu'o/_/gal te go rtogs rang dga' ma'i nyag phran 'khyal pa re 'phangs kyang gsung rab zab mo'i gnad la 'bigs pa'i nyen pa 'byung srid dam snyam pa la sogs pa dogs pa che ba dang*/_der ma zad bka' lung gi bkod pa ji lta ba bzhin du bya 
[\[301b.5\]]ba'i khur chen po 'di dag yang dag par 'grub bam 'on te mi 'grub snyam pa'i the tshom gyi khyog la ring zhig mchong bar gyur to/_/de lta na'ang mkhan chen bstan pa'i bdag po de nyid dang*/_sa skyong bstan pa'i sbyin bdag ste mchod yon chen po nyi zla zung du 'brel pa lta bu'i bka' 
[\[301b.6\]]nan bzlas te phebs so/_/ji ltar phebs pa'i bka'i rwa ba de nyid las rnam par brgal ba'i rig pa yang dag pa zhig kyang ma rnyed par de ltar bgyid par khas 'ches nas bsdad pa de ltar lags so/_/de ltar bya ba las kyi 'khor lo'i nyer bsdogs kyi bkod pa ji ltar phebs pa'i nyi ma 
[\[301b.7\]]de nyid nas 'dri 'don gyi 'go brtsams te/_de'ang dgongs 'grel rin po che 'di dag gi bzhugs tshul la ltos nas mchog dman gyi rim pas bzhugs pas/_thog mar rgyud kyi 'gres pa nas 'dri bar 'os na'ang*/_de nyid shin tu bka' gnyen cing mkha' 'gro'i 'khu ldog 
[\[302a\]]
[\[302a.1\]]che bar sems shing*/_sngon du bar chad chung ba'i thabs su mtshan nyid theg pa'i dbu nas 'dri 'don gyi 'go nye bar brtsams so/_/de'ang ji ltar brtsam par bya ba rnam par dkar ba'i bgyi ba gang yin pa thams cad gegs med nyid du mthar phyin par byed pa 
[\[302a.2\]]la ni/_bar du gcod pa srung ba'i thabs la shin tu 'bad par bya dgos pa'ang*/_mdo sdud pa las/_rin chen chos kyang dkon la rtag tu 'tshe ba mang*/_/zhes dang*/_sa skya paN+Di tas/_rin chen chos kyang dkon la ni/_rtag tu 'tshe ba mang zhes gsungs/_/zhes gsungs 
[\[302a.3\]]pa ltar snyigs ma lnga'i myos byed kyi btung bas kun nas myos pa'i skye bo mi srun pa'i khrod na nor bu rin po che lta bu'i dam pa'i chos dang de tshul bzhin du sgrub pa'i gang zag gnyis ka dkon pa dang*/_'ga' zhig 'byung ba rnams la yang*/_skabs der bdud rigs rnams kyi stobs 
[\[302a.4\]]shin tu che bar gyur pas/_chos la bar du gcod pa'i rnam pa mang du 'byung bar 'gyur ba dang*/_khyad par deng gi dus na bstan pa la lhag par sman pa'i thugs bskyed dang*/_de'i bya ba ni 'di las rgya che ba'am mchog tu stobs che ba 'ga' yang bsgrub tu med pa ltar mchis 
[\[302a.5\]]na/_de'i tshe gzhan 'phrul dbang byed kyi bdag po de yang rang gi stan la mi dga' bar 'gyur ba dang*/_sems khong du chud par 'gyur ba dang*/_rtag tu spyad par bya ba 'dod pa'i yon tan rnams la yid spro ba med par 'gyur ba dang*/_de'i gnas su yid du 'ong ba ma yin pa'i sgra 
[\[302a.6\]]chen po 'byung bar gyur te/_kye ma bdag la slad ma'i dus 'dir yid la mi bzad pa'i zug rngu rtsub mo 'di dang yul gyi mi 'dod pa 'di lta bu dag 'byin pa'i mthu dang ldan pa'i 'gro ba ni 'ga' yang yod pa ma shes na/_deng bdag la 'khon pa'i rgyu med par sdang zhing*/_nam zhig 
[\[302a.7\]]na bdud kyi gnas kyang stongs par bgyid pa la yang spro ba dam pa'i shing rta la zhon pa'i dge ba can su zhig sa'i steng na mchis par ma gyur tam snyam du rtog cing brtags pa la zhugs so/_/ji tsam na mi'i bdag po'i lhag pa'i bsam pa rnam par dag pa'i mthu las byung bar shes 
[\[302b\]]
[\[302b.1\]]nas/_de la bar du gcod par rtsom pa la mi spro ba med par 'gyur na'ang*/_sdom brtson mi'i bdag po gang gi bskal pa nas bskal par bsags pa'i bsod nams kyi stobs ni dbrog tu nus pa su zhig_/'on te da ni bdag gis de'i dge ba'i sems kyi rgyun lam de gang du 
[\[302b.2\]]gnas pa de legs par brtags nas/_der bslu byed kyi mda' rnon po me tog gi mde'u dang ldan pa/_rnam pa ni shin tu rtsub mo ma yin na yang nus pa mchog dang ldan pa de 'phangs la/_ji tsam zhig gi dus na de'i sems dge ba'i rjes su zhugs pa de 'phyang mo nyug gi lcug phran 
[\[302b.3\]]la zhon pa zhig gam/_yang na dge ba'i las de las thabs kyis 'byol zhing rim gyis spro ba med pa zhig tu 'gyur ba'i thabs de lta bu zhig brtsam par bya'o snyam du yid la mi byed pa ni mi srid pa nyid do/_/de lta na'ang de nyid las srung bar byed pa'i thabs kyi rnam pa gang dag la 
[\[302b.4\]]zhugs pa rnams ni de dang de'i rigs can mang po glags blta bar brtsams kyang glags rnyed par 'gyur ba ma yin zhing*/_khyad par gsang ba'i sngags dang rig pa'i sngags kyi rnal 'byor sgrub pa rnams la ni rgyal bas rgyud sde rin po che rnams las nye bar bstan pa'i chos skyong ba'i 
[\[302b.5\]]srung ma mthu che zhing rdzu 'phrul che ba/_gnyis su med pa'i ye shes kyi rdo rje gnyen po rab tu gdengs pa rnams ni rtag tu lus dang grib ma 'grogs pa bzhin du 'go zhing bcol ba med par bdud dang bdud kyi rigs can rnams kyi gshed ma nyid du mngon par rgyug pa la rab tu dga' 
[\[302b.6\]]na/_ched du gnyer gtad cing las su bskos na/_bar du gcod pa'i ri rab kyi rnam pa nyid kyang skad cig dang po nas gnyis pa'i bar du gnas pa'i go skabs mi ster ba ni 'bras bu gsang ba sngags kyi theg pa zab cing myur ba'i khyad par gyi chos nyid do/_/don de dag 
[\[302b.7\]]rjes su dran cing thabs kyi khyad par gang dag brtsam pa la spro bas zhugs pa'i mi bdag chen po chos la spyod cing chos la bskul ba de nyid yab sras nas/_las 'di gegs dang bral ba nyid du mthar phyin par byed pa'i rtsa lag tu chos skyong ba'i srung ma rnams la gnyer du 
[\[303a\]]
[\[303a.1\]]gtad cing bka' bsgo ba gsol ba'i phyir zla ba de'i dmar phyogs kyi rgyal ba gnyis pa ste mkha' 'gro 'du ba'i dus tshes khyad par can la rdo rje 'dzin pa kun gyi rgyal po thams cad mkhyen pa chen po bkra shis lhun grub grags pa'i rgyal mtshan dpal bzang po de 
[\[303a.2\]]nyid mgon khang chen por spyan drangs te ji ltar 'dod pa de ltar du gsol ba btab bo/_/de nyid nas kyang ji ltar gsol ba bzhin du bdag nyid chen po de gtso bor bzhugs pa'i rdo rje 'dzin pa'i dge slong nyi shu rtsa lngas nyin gcig gi bar du bzhugs te/_srung ma'i dbang po thams 
[\[303a.3\]]cad sngags dang phyag rgya dang ting nge 'dzin gyi nus pa'i lcags kyus mngon sum bzhin du bkug ste mdun du bka' lung mnyan gyin 'khor du gzhug go_/de ltar 'khod pa de dag la/_kye rdo rje las/_sems can rnams kyi srog bsrung phyir/_/rdo rje sems dpas gtor ma bstan/_/
[\[303a.4\]]zhes gsungs pa ltar dngos su bshams pa gya nom pa dang*/_yid kyis mngon par sprul pa'i mchod pa dang gtor ma rgya chen pos mnyes par byas te/_bstan pa'i sbyin bdag pa chen pos ji ltar bsgrub pa'i bya ba rgya chen po/_kun mkhyen chos kyi rgyal po'i bstan pa'i rgyal 
[\[303a.5\]]mtshan dam pa 'jig rten gyi khams su mi nub cing yun du brtan par bya ba dang*/_de'i rgyud la dge ba'i tshogs rnam par 'phel bar 'gyur ba'i las 'di la bar du gcod pa mi 'byung ba dang las mthar phyin cing phan bde rgya chen po 'byung ba'i phrin las dang stong grogs su bsgo ba'i 
[\[303a.6\]]'dod pa'i don gsol ba mkhan po chen po nyid nas bsdebs legs tshig gi phreng ba gsar du spel bar mdzad pa dang*/_dam tshig gi rdo rje gnyen po'i ri mo rtag tu mi brjed par snying la gsal bar bris so/_/gsum pa bya ba las kyi 'khor lo la/_zhus dag gi rim 
[\[303a.7\]]pas yid rton par bsgrubs pa dang*/_de nyid par du bsgrub par rtsom pa dang*/_brtsams pa'i las mthar phyin pa'i tshul lo/_/dang po la'ang phyi mo gang la gtugs pa dang*/_zhus dag ji ltar byas pa'i tshul lo/_/dang po phyi mo gang la gtugs pa la/_spyir sa chen po 
[\[303b\]]
[\[303b.1\]]la gnas pa'i byang chub sems dpa' sems dpa' chen po snying rje'i bdag nyid can rnams ni rtag par sems can thams cad la bu gcig pa ltar brtse ba'i spyan ras kyis nyin lan gsum dang mtshan lan gsum ste dus drug tu gzigs pa las ni nam yang yol ba mi mnga' zhing*/_gzigs 
[\[303b.2\]]pa gang gi rwa ba na 'jig rten gyi 'gro ba su zhig ni 'phel bar gyur/_su zhig ni 'grib par gyur/_su zhig ni dbul ba'i dgon par 'khyams/_su zhig ni gnod pa dang lhan cig par gyur/_su zhig ni nyam nga ba'i g.yang du rgyu/_su zhig ni sdug bsngal gyis sdug bsngal ba'i khur 
[\[303b.3\]]gyis non/_su zhig ni sdug bsngal la mngon par rgyug_/su zhig ni ngan song gi thang du gzhol zhing 'bab/_su zhig srid pa'i chu gter du byings pa deng ngas snying rje'i lag pas gdon/_su zhig sdug bsngal gyi srin pos gtses pa las deng ngas 'jig pa ma mchis pa'i 
[\[303b.4\]]gnas su bskyal/_su zhig 'dod chags kyi mes gdungs pa deng ngas chags bral dam pa'i chos kyi chus dbang bskur bar bya/_su zhig sdang sems gdug pa'i sbrul gyis zin pa deng ngas zhi byed gnyen po'i sngags kyis gso bar bya/_su zhig rnam par g.yeng ba'i rlung gis 
[\[303b.5\]]bdas pa deng ngas rtse gcig sems kyi stegs la ngal bsor spyod du gzhug_/su zhig ma rig pa'i smag rum du lhung ba deng ngas ye shes kyi snang ba chen po'i sgron ma sbyin par bya/_su zhig ltar snang bde ba'i 'ching thag gis bcings pa deng ngas yid 'byung gtam gyi sor mos bkrol 
[\[303b.6\]]la gtan gyi bde ba'i grong khyer du bkri bar bya snyam du rtse gcig pas rtog par zhugs pa na/_gangs ldan gyi ri bo'i phreng bas bskor ba'i nor 'dzin yangs pa'i gzhi la brten pa'i srog chags kyi tshogs tshad med cing grangs med pa rnams/_dam pa'i chos kyi snang bas ma 
[\[303b.7\]]khyab pa/_blang dor log par zhugs pa/_dug gsum gyi sdong po rgyas pa/_mi 'dod na'ang sdug bsngal la mngon par rgyug pa/_bde ba sgrub pa'i thabs la mi mkhas shing mtha' 'khob kyi mun pa stug po'i khrod du 'phyan pa rnams rnam par gzigs so/_/gzigs nas 
[\[304a\]]
[\[304a.1\]]kyang pad+ma'i mtsho la ngang pa 'jug pa bzhin du gdul dka'i mi srun tshogs kyis yongs su khyab pa'i gdul zhing de na bsam bzhin par srid pa'i dpag bsam dam pa'i skye bar yongs su bzung ba'i sngon gyi sprul pa'i rgyal blon rnams dang*/_de dag gis spyan 
[\[304a.2\]]drangs pa dang*/_sngon gyi smon lam bzang po'i pho nyas yongs su bskul te byon pa'i 'phags yul gyi paN+Di ta chen po shes bya rig pa'i gzhung lugs rab 'byams kyi yul la rnam par blta ba'i mkhyen rab kyi mig dkyus thung ngur ma gyur pa rnams dang*/_skad gnyis smra ba'i 
[\[304a.3\]]lo tsA ba 'jig rten thams cad chos kyis snang bar byed cing*/_'jig rten kun gyi mig tu gyur pa rnams kyis/_thugs bskyed dang rtun pa brgya phrag du ma brtsegs pa'i bka' drin gyi shing rtas/_rgya gar dang*/_kha che dang*/_za hor dang*/_bal po dang*/_li yul dang*/_
[\[304a.4\]]sham+b+ha la dang*/_o D+yAn dang*/_rgya nag la sogs pa rnams nas bde bar gshegs pa'i bka' dang*/_bstan bcos kyi rigs dpag tu med pa spyan drangs te/_gangs can pa'i skad dang rjes su mthun pa'i brda'i lam du bsgyur ba dang*/_bshad pa dang*/_dpyad 
[\[304a.5\]]pa gsum gyi sgo nas legs par gtan la phab ste/_gangs ri'i khrod 'dir bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya'i rgyal po/_shAkya seng ge_shAkya'i gtso bo/_shAkya'i skyes mchog chen po de'i bstan pa 
[\[304a.6\]]dri ma med pa shin tu dar shing rgyas par mdzad do/_/de dang mnyam du sprul pa'i rgyal blon chen po rnams kyis bde bar gshegs pa'i bka' lung dgongs 'grel dri ma med pa dang bcas pa'i glegs bam gyi tshogs bgrang gis mi lang ba mang po thugs dam gyi rten du bzhengs te mchod 
[\[304a.7\]]cing rjed pa dang*/_nyan pa dang bshad pa la sogs pa'i srol bzang po nam yang bsub tu med par btsugs so/_/chos ldan gyi rgyal po sad na legs mjing yon gyi sku ring la/_skad gnyis smra ba'i dbang po ban+de dpal brtsegs rak+Shi ta dang*/_de wen+d+ra dang*/_dpal 
[\[304b\]]
[\[304b.1\]]gyi lhun po la sogs pas 'phang thang ka med kyi gtsug lag khang na bzhugs pa'i gsung rab rnams la/_tsheg bar brgyad la rkang pa gcig tu brtsis pa'i rkang pa bzhi tshogs pa la sh+lau ka dang*/_de sum brgya la sogs pa la bam po'i tshad du byas te/_gzhung tshad de nyid 
[\[304b.2\]]kyis legs par gzhal ba'i them byang ma 'khrul bar chos tshan 'di dang 'di la rnam grangs 'di dang 'di bkod pa dkar chag 'phang thang mar grags pa ste/_bod la dam pa'i chos 'gyur ro cog phyogs gcig tu bsgrigs pa'i thog mar 'di yin par grags shing*/_
[\[304b.3\]]de'i rjes su sgra bsgyur gyi ban+de dpal brtsegs dang*/_'khon klu'i dbang po'i bsrungs pa la sogs pas stong thang ldan dkar gyi pho brang chen po na bzhugs pa'i gsung rab dang bstan bcos bod kyi rgyal khams su 'gyur ro 'tshal bam po dang sh+lau ka'i grangs su 'di dang 'di 
[\[304b.4\]]mchis zhes nges par gtan la phab zin pa rnams kyi mtshan byang dkar chag tu btab pa la dkar chag ldan dkar mar grags pa byung*/_de'i rjes su btsad po khri lde srong btsan pho brang 'on cang gi rdor bzhugs pa na/_nyi 'og gi mkhan po A tsAr+Ya dzi na mi tra dang*/_su ren+d+ra bo 
[\[304b.5\]]d+hi dang*/_shI len+d+ra bo d+hi dang*/_dA na shI la dang*/_bo d+hi mi tra dang*/_bod kyi mkhan po rat+na rak+Shi ta dang*/_d+harma ta shI la dang*/_lo tsA ba mkhas par chud pa dz+nyA na se nA dang*/_dzA ya rak+Shi ta dang*/_many+dzu shrI war+m+ma dang*/_ran+ten+t+ra shI la sogs pa rnams kyis theg pa che chung las 'byung 
[\[304b.6\]]ba'i rgya gar gyi skad las bod kyi skad du bsgyur zhing ming du btags pa rnams dkar chag tu bris te/_nam du yang gzhung lugs de las mi bsgyur zhing kun gyis bslab tu rung bar gyis shig ces bka' stsal bar brten/_de rnams kyis kyang rgyal ba'i gsung rab dang bstan bcos kyi 
[\[304b.7\]]rigs sngar bsgyur ba rnams skad gsar bcad kyis gtan la phab/_gsar du yang mang po bsgyur zhing zhus te gtan la phab bo/_/slan chad kyang de las mi bsgyur bar bkas bcad pa sgra sbyor bam po gnyis pa mdzad/_bstan pa phyi dar gyi dus su chos rgyal chen po rnams 
[\[305a\]]
[\[305a.1\]]kyi thugs bskyed dang*/_sa steng na nyi zla ltar yongs su grags shing grub pa'i paN+Di ta ji snyed byon pa rnams kyi sku drin dang*/_skad gnyis smra ba'i dbang po sprul pa'i lo tsA ba chen po rnams kyis gsung rab sngar bsgyur ba rnams kyang zhu nan gyi sgo nas bstan 
[\[305a.2\]]pa rin po che sgro skur gyi dri ma dang bral bar mdzad/_sngon chad bod du ma bsgyur ba'i bka' dang bstan bcos kyi rigs dpag tu med pa yang gsar du bsgyur cing zhu ba dang*/_bshad pa la sogs pas legs par gtan la phab nas gangs ri'i khrod 'dir dam pa'i chos 
[\[305a.3\]]kyi 'byor pa rgya che zhing zab pa'i tshogs kyis sngon dus 'phags pa'i yul du ji ltar byung ba'i ngo mtshar gyi phung po la 'gran par bzod pa'i rang bzhin du gyur to/_/dus phyis 'dzam gling bstan pa'i sgron me dpal ldan sa skya'i gdung brgyud dri ma med pa rnams kyi sku'i zhang por 
[\[305a.4\]]gyur pa/_stobs kyi 'khor los sgyur ba'i rgyal po chen po se chen gan gyi brgyud pa dang bcas pas legs par bskyangs shing chen po'i go sar dbang bskur ba/_sku zhang chen po grags pa rgyal mtshan gyi sras kyi thu bo gtsug lag zung gi mkhyen rab rnam par yangs pa'i dpon 
[\[305a.5\]]chen po kun dga' don grub kyi bsod nams gsog pa'i rten du/_bstan bcos 'gyur ro 'tshal bzhengs pa'i dus su/_chos grwa chen po snar thang na bzhugs pa'i bstan bcos 'gyur ro 'tshal la ma phyir bzung ste/_de nyid du ma bzhugs pa'i chos tshan rnams dang*/_gsar 
[\[305a.6\]]du bsgyur ba'i bstan bcos kyi rigs rnams dbus gtsang gi chos grwa che chung rnams nas 'bad pa chen pos btsal te/_chos kyi rnam grangs stong phrag tsam rnyed pa bsnan pa dang bcas pa'i bstan bcos rin po che stong phrag gsum dang sum brgya drug cu rtsa gnyis bzhugs pa'i 
[\[305a.7\]]glegs bam gyi tshogs bzhengs te legs byas kyi rgya mtsho chen po bskyil bar mdzad do/_/dus der gangs can khrod na yongs su grags pa'i mkhas pa chen po bu ston rin chen grub ces pa/_kun mkhyen chos kyi rgyal po'i bstan pa la rgyal tshab chen po'i bgyi ba bla na med 
[\[305b\]]
[\[305b.1\]]pa bgyis pa'i bstan skyong dge ba'i bshes gnyen chen po des/_chos kyi rnam grangs mtha' dag gi mtshan byang dang*/_mdzad 'gyur mtha' dpyad dang bcas pa'i sgo nas gtan la phab pa'i bstan bcos 'gyur ro 'tshal gyi dkar chag nor bu rin po che dbang gi rgyal po'i phreng ba zhes 
[\[305b.2\]]pa brtsams so/_/de'i rjes su bsod nams du mas bskyed pa'i stobs kyis mngon par 'phags shing khrims gnyis kyi 'khor los sgyur ba chen po ta'i si tu chen po byang chub rgyal mtshan gyis yul dbus 'gyur 'chang gis mtshon pa'i sa phyogs thams cad du bstan pa rgyas pa'i phyir 
[\[305b.3\]]dang*/_mi bdag chen po rang gi rigs kyi cod paN dam pa/_dus gsum sangs rgyas kun gyi ngo bo mtshungs med chos kyi rje bsod nams rgyal mtshan dpal bzang po'i zhal snga nas gtso bor smos pa'i bstan 'dzin gyi skyes bu dam pa rnams kyi sku khams bzang zhing phrin las 
[\[305b.4\]]rgyas par bya ba'i phyir dang*/_bdag gzhan thams cad kyi rgyud la tshogs gnyis kyi dpal 'byor rgya chen po bskyed pa'i phyir dang*/_sngon gyi rgyal blon bzang po rnams kyi rnam par thar pa bskyang bar bya ba'i phyir/_dpal zhwa lu gser khang gi gtsug lag khang na bzhugs pa'i 
[\[305b.5\]]bstan bcos 'gyur ro 'tshal phyi mor bzung ste/_der ma tshud pa'i dpe dkon pa phyis su rnyed pa dang*/_gsar du 'gyur ba sum cu rtsa brgyad tsam bsnan pa dang bcas pa rnams la sgro skur gyi mtha' spang ba'i phyir/_lung rigs smra ba'i dbang po shAkya 'od dang*/_byang 
[\[305b.6\]]chub rgyal mtshan pa rnams kyis zhal ta legs par mdzad de/_chos kyi rnam grangs stong phrag gsum dang bzhi brgya nyi shu rtsa dgu bzhugs pa'i glegs bam gyi tshogs rnams bzhengs te/_kun mkhyen bu ston chen pos slar bsnan pa rnams dang bcas pa dkar chag 
[\[305b.7\]]tu btab ste/_de'i dkar chag yid bzhin gyi nor bu rin po che'i za ma tog ces bya ba brtsams so/_/yang bla na med pa'i stobs dang 'byor pa rgya mtsho'i mched zlar gyur pa la dbang 'byor zhing*/_bcom ldan 'das shAkya'i rgyal po'i bstan pa gong ma nas gong mar 'degs pa'i snying 
[\[306a\]]
[\[306a.1\]]stobs bsgrun du med pa'i bdag nyid can gyi rgyal po chen po a mgon bzang po dang*/_snyigs ma'i dus kyi thams cad mkhyen pa chen po rdo rje 'chang kun dga' bzang po nyid glo bor spyan 'dren par mdzad de/_bka' dang dgongs 'grel gyi bstan bcos 'gyur 
[\[306a.2\]]ro 'tshal rnams bzhengs pa na/_de'i sgrig rim dang gzhung don 'ga' zhig the tshom can yin min gyi mtha' dpyad dang bcas pa legs par mdzad de/_mtshan nyid theg pa'i bstan bcos 'gyur ro 'tshal dang*/_rdo rje theg pa'i bstan bcos 'gyur ro 'tshal gyi dkar chag 
[\[306a.3\]]gnyis mdzad do/_/gzhan yang lha sras mu ne btsan po'i sku'i yang srid du lung gis zin pa sde srid mi'i dbang po sangs rgyas rgya mtsho zhes/_don du dpal ldan 'jam pa'i dbyangs kyis rjes su bzung ba'i paN+Di ta chen po/_shes bya rig pa'i gzhung lugs mtha' dag gang gi mkhyen 
[\[306a.4\]]rab kyi me long gcig tu rnam par bkra zhing*/_ji ltar bkra ba'i rnam pa gang dag tshul bzhin du 'doms pa la thogs pa mi mnga' ba'i mkhyen rab dang ngag gi dbang phyug brnyes pa chen po des/_rang gi rigs kyi cod paN chen po/_tshangs sras bzhad pa'i rdo rje ngag dbang blo 
[\[306a.5\]]bzang rgya mtsho 'jigs med go cha thub bstan lang tsho'i sde zhes pa/_snyigs ma'i dus kyi thams cad mkhyen pa chen por gyur pa/_gangs can khrod kyi grub pa'i mtha' gsar rnying ris med kyi bstan pa ma lus pa'i gtsug rgyan chen po de nyid zhabs kyi pad+ma mi 'gyur rdo rje'i khri la 
[\[306a.6\]]brtan par bzhugs pa'i rim gror dmigs nas/_'phyong rgyas 'phying bar stag rtse'i pho brang du/_zhwa lu gser khang gi gtsug lag khang gi bstan bcos 'gyur ro 'tshal la phyi mor bgyis nas yar lung pas bzhengs pa'i bstan bcos 'gyur ro 'tshal nyid las rim par 
[\[306a.7\]]brgyud de mched pa'i bu dpe chos sde chen po dpal ldan 'bras spungs dang*/_se ra theg chen gling dang*/_ra sa 'phrul snang gi gtsug lag khang dang*/_'phyong rgyas la sogs par bzhugs pa'i phyi mo rnams dang*/_der ma bzhugs pa bu ston rin po che nas deng sang gi 
[\[306b\]]
[\[306b.1\]]bar gyi gsar 'gyur dang*/_mdo dang sngags dang*/_rig gnas kyi dpe rnying khungs btsun pa sngar ma chud pa rnams dang bcas pa'i khyon bdun brgya dang brgyad cu tsam bsnan pas/_khyon bsdoms par chos kyi rnam grangs stong phrag bzhi dang nyis brgya dgu tsam bsags 
[\[306b.2\]]pa la/_ma phyir sdeb kyi zhu chen pa rnam gling paN chen dkon mchog chos grags kyis gtsos pa'i brda dag dang rig pa'i gnas la byang chub pa rnams kyis bgyis te bzhengs nas/_de'i dkar chag 'jig rten gsum gyi bde skyid pad tshal bzhad pa'i nyin byed ces bya ba/_rgyal 
[\[306b.3\]]ba'i dbang po thams cad mkhyen pa lnga pa chen pos brtsams so/_/de la sogs pa sngon gyi mkhas pa chen po thub dbang bstan pa'i rtsa lag dam par gyur pa rnams kyis/_lan grangs du ma'i bar du brda dang don gyi zhus chen lan grangs mang pos legs par gtan la phab 
[\[306b.4\]]ste/_de dag las mched pa'i dpe rgyun mang po rnams ni yul dbus gtsang gi phyogs kyi gdan sa chen po rnams su dar rgyas shin tu che bar bzhugs na'ang*/_mdo smad kyi ljongs 'dir sngon dus dgongs 'grel 'gyur ro 'tshal gyi glegs bam yongs su tshang ba'i 'dri srol che ba 
[\[306b.5\]]zhig ma byung ba lta bus/_phyi mor btub pa'i dpe rgyun ni shin tu dkon pa tsam snang ba las/_rga stod kyi phyogs na rga a gnyan dam pa zhes pa/_khams gsum chos kyi rgyal po chen po dpal sa skya pa 'phags pa blo gros rgyal mtshan dpal bzang po pa'i gsung las skyes pa'i 
[\[306b.6\]]slob ma'i thu bor gyur pa/_dpal ldan rdo rje 'chang gi gsang ba'i sngags kyi rnal 'byor legs par grub pa'i rtags su/_gang gi sku dang gsung dang thugs kyi gsang ba/_mi phyed rdo rje gsum gyi khams su brtas pa'i byin rlabs me dpung gi tsha tsha res kyang*/_chu srin rgyal mtshan 
[\[306b.7\]]can sde dang bcas pa bskal pa brgya phrag mang po'i pha rol du yang gnas pa'i go sa 'phrog pa la/_cung zad kyang bsnyel pa mi mnga' ba'i dpa' bo chen por gyur te/_de'i grags pa chen po hor gyi rgyal khams su yang a gnyan pak+Shi zhes kun du yongs su grags pa'i skyes bu chen po 
[\[307a\]]
[\[307a.1\]]zhig byung ngo*/_/de nyid gang las byon pa'i rigs kyi dbon du gyur pa zhig gis rgyu rkyen phun sum tshogs par sbyar te/_zhwa lu gser khang gi gtsug lag khang na bzhugs pa'i bstan bcos 'gyur ro 'tshal phyi mor bzung zhing yi ge'i rig byed pa rnams 
[\[307a.2\]]bsags nas bzhengs pa'i bstan bcos 'gyur ro 'tshal gyi glegs bam rnams dang*/_zhwa dmar cod paN 'chang ba rim par byon las bzhi par gyur pa shAkya'i sras kyi bstan pa snang bar byed pa'i nyi ma chen po/_dpal ldan chos kyi grags pa'i bdag rkyen la brten nas/_
[\[307a.3\]]'phying bar stag rtse'i pho brang du mngon par bsgrubs pa'i bstan bcos 'gyur ro 'tshal las dpe byas nas/_karma si tu rin po che chos kyi 'byung gnas zhes pa/_thams cad mkhyen pa'i yon tan rgya mtsho'i 'jug ngogs su gyur pa'i rig pa'i gnas lnga yan lag dang bcas pa 
[\[307a.4\]]tshul bzhin du mkhyen cing*/_mkhyen pa thams cad kyang rjod byed dri ma med pa'i lam nas 'doms pa la mi 'jigs pa'i mkhas pa chen po de nyid kyis bdag po'i rkyen sbyar te bzhengs pa'i bstan bcos 'gyur ro 'tshal dang*/_dus gsum mnyam par gzigs pa'i ye shes kyi 
[\[307a.5\]]'dren byed dkyus su ring bar gyur pa'i rgyal dbang karma pa mthon ka chen po'i cod paN gyis gtsug tor mdzes par spras pa'i skyes bu dam pa rim par byon pa nas/_karma pa ye shes rdo rje'i bar la thugs dam rten du bzhugs pa la/_dus phyis 'gran zla med pa'i stobs 
[\[307a.6\]]kyi 'khor los sgyur ba'i mi bdag sa'i tshangs pa sde dge bstan pa tshe ring la bsod nams gsog pa'i rten du legs par stsal ba'i bstan bcos 'gyur ro 'tshal dang*/_sa bdag chen po rang gi phyag mchod kyi zhing du/_mthing shog legs par bstar ba'i gzhi ma la rin po che 
[\[307a.7\]]dngul dkar zla ba'i grogs po 'dul sbyangs legs par bgyis pa'i khu bas shin tu gzabs par dris pa'i bstan bcos 'gyur ro 'tshal dang*/_gzhan yang byams chos lnga la sogs pa par ma thor bu ba rnams gang 'byor byas te/_zhu dag gi ma phyi'i ched du mngon par 
[\[307b\]]
[\[307b.1\]]'du bgyis so/_/gnyis pa zhu dag ji ltar byas pa ni/_de ltar mngon par 'du bgyis pa'i phyi mo de rnams kyi nang nas rga a gnyen pa nas byung ba'i bstan bcos kyi dpe ni mdo phyogs kyi skor rnams dang*/_rgyud 'grel nyung shas shig shin tu dag cing yid brtan rung ba kho na 
[\[307b.2\]]mchis kyang*/_de las gzhan pa'i rgyud 'grel rnams dang*/_brda sprod rig pa'i skor dang*/_tshad ma rig pa'i skor nas phal cher phyis su 'thor god du song bas ma tshang ba mang zhing*/_kha 'thor lus pa rnams kyang rjes ma zhig gis kha skong thon lo tsam byas pa'i gras 
[\[307b.3\]]su song bas/_yi ge mkhan mkhas po ma byung ba dang chad lhag mang po yod pa'i skyon gyis yid rton 'char btub pa mang po ma byung bas cung zad tsam las phan skyed chen po thub pa ma byung ngo*/_/de bzhin du karma pas stsal ba'i glegs bam gyi tshogs rnams bzo bkod kyi 
[\[307b.4\]]rnam pa ni mig gi dga' ston chen po kho nar bzhugs kyang*/_yi ge pas bris zin nas zhus dag song ba'i rjes ci yang med pas chad lhag shin tu mang ba dang*/_rig pa'i gnas kyi bstan bcos skor ni nyung zad cig las gzhan ltar rgyas par ma bzhugs pa dang*/_skabs 
[\[307b.5\]]'gar yig mkhan mkhas po ma byung ba'i lag rjes su song bas klog pa la yang bka' tshegs ma chung tsam 'byung ba kho nar bzhugs pas yid rton btub pa zhig ma byung*/_'on kyang snga dus zhig nas gyes pa'i dpe rgyun gzhan zhig las bris pa yin nam snyam pa 
[\[307b.6\]]go rim 'khrugs pa'i mtshams dang*/_skabs 'ga' zhig nas cung zad re phan pa byung ngo*/_/sde dge nyid kyis bzhengs pa'i dngul bris can ni dpe ma bur song bas bum chu yar 'byo mar 'byor tsam las phan skyed nus pa ci yang ma byung ngo*/_/de rnams kyi 
[\[307b.7\]]nang nas si tu rin po che'i bstan bcos 'gyur ro 'tshal 'di tshang zhing rgyas pa dang*/_mtshan nyid theg pa'i skor dang sngags kyi theg pa'i skor gyi skabs 'gar 'di nyid grags pa byung bas gtso bor bzung ba yin no/_/'on kyang 'di'i nang na'ang tshad ma'i skor 
[\[308a\]]
[\[308a.1\]]la sogs pa 'ga' zhig tu yi ge bas bslad skyon che bas chad lhag dang bri nor byung ba shin tu brtag dka' ba mang du mchis kyang*/_ma phyi gzhan la'ang de mtshungs kho na las med pas cung zad re las phan skyed chen po ma byung zhing*/_de 
[\[308a.2\]]las gzhan pa'i ma phyi yid ches pa gzhan dang bstun pa'i ya ba yang khams phyogs 'di nas shin tu rnyed dka' bar bcas/_dogs gnas che tsam mchis kyang sor bzhag go/_/ji skad smos pa'i phyi mo de rnams kyang 'ga' zhig ni dpe rgyun gcig par song 
[\[308a.3\]]ba dang*/_kha cig ni rang blo dbang du ma gyur pa thams cad kyi chos nyid yin pa ltar/_yi ge pa dang*/_dag byed pa'i blo bying ba dang*/_rmugs pa dang*/_ha cang 'phro rgod du gyur pa'i dbang gis chad lhag tu song ba'i rgyun 'byams te/_chad pa la chad mnyam 
[\[308a.4\]]dang*/_lhag pa la lhag mnyam byung ba dang*/_skabs 'ga' zhig tu ni tshig dang don gyi cha la skyon du zhugs pa dngos su mthong bar byung ba rnams dang*/_phyis kyi zhu dag mkhan gang zag rang stobs kyis dpyod tshul mi 'dra ba'i dbang du btang bas bcos nor song ba rnams 
[\[308a.5\]]la brtag dpyad byed pa'i tshul gyis 'byin 'jug 'os pa rnams gang shes byas so/_/skabs kha cig tu ni gong 'og gi go rim rnam par 'khrugs pa dang*/_don mi ston par rdzob por song ba dang*/_tshig dang don gyi bab la the tshom za ba'i rigs can rnams la ni/_bkral 
[\[308a.6\]]bar bya ba'i bka' dang bstan bcos gang yin pa de dang de la gtugs nas bcos so/_/la la ni mdzad pa po tha dad pa'i gzhung 'grel gzhan las 'byung ba rnams dang yang bstun nas gang la nges par shar ba de dang de'i thad nas bcos shing*/_de dag gis kyang nges 
[\[308a.7\]]pa ma byung ba rnams ni re zhig dpyad par bya ba'i gnas su bzhag go/_/khyad par sngags kyi tshig 'bru rnams ni spyir bstan bcos 'di dag gi nang nas kun la rgyug che ba'i dpe tshan 'ga' re min pa/_sngon chad par du brko ba'am tshig gi byi dor byed pa nyung ba ltar 
[\[308b\]]
[\[308b.1\]]gyur pa dang*/_glegs bam du bris pa'i rgyun rnams kyang phal che ba dag ni yi ge gshar du bris pa la dpe byas pa shas che bar byung ba'i rtags su/_dper na yig 'bru ta ra dang*/_pa sa dang*/_d+ha ha dang*/_Ta sde dang ta sde lta bu phan tshun 'bru nor byung ba dang*/_
[\[308b.2\]]brtsegs pa gral rim du shor ba la sogs pa'i 'bru nor cung zad res rkyen byas te/_me stag chung ngu las mched pas/_nags tshal chen po mer sbar ba bzhin du rim gyis rgya min bod min du gyur pa'ang mang du mchis/_de dag las 'dri mkhan dang klog mkhan 
[\[308b.3\]]gnyis kas kyang dag snang sbyong ba tsam ma gtogs/_rtog dpyod rig pa'i srang mdas gzhal 'degs ma grub par btang snyoms su lus/_de las rgyun 'byams su song ba shin tu dpyod dka' bar mchis so/_/'on kyang saM kr-i ta'i skad kyis yin pa'i sngags 
[\[308b.4\]]las ni phal cher rgyud gzhung dang brda sprod pa'i lugs gnyis ka dang bstun nas rang blor gang nges pa rnams ni ci nus kyis bcos/_sngags btu las 'byung ba rnams ni de nyid kyis nges par byas/_cis kyang the tshom dang bral bar ma nus pa rnams ni slar yang brtag par bya 
[\[308b.5\]]ba'i yul du bzhag_/pi sha tsi dang*/_a wa b+h+raM sha dang*/_pra kr-i ta'i skad kyis yin pa rnams dang*/_shin tu gsang ba brda'i skad kyis yin pa sngags kyi tshig legs par sbyar ba'i skad dang mthun par bcos su mi btub pa rnams ni phyi mo mthun pa shas che ba rgyu mtshan 
[\[308b.6\]]du byas nas sor bzhag pa dang bcas te zhus so/_/gangs can skad kyi brda rnams kyang*/_/dpal khang pa chos mdzad lo tsA bas/_/so so rig bzhi sa dgu pa/_/ma thob de srid chos kun gyi/_/nges tshig shes min de yi phyir/_/mtha' dag sdeb sbyor su yis 
[\[308b.7\]]shes/_/zhes gsungs pa lta bu'i yon tan rdzogs par ma gyur pa de srid du rtogs par dka' na'ang sngon gyi mkhas pa rnams kyis bzhed pa'i gzhung gi rjes su bgyid pa'i sgo nas te/_de'ang rje btsun 'jam pa'i dbyangs kyi rnam par 'phrul pa'i slob dpon thon mi saM 
[\[309a\]]
[\[309a.1\]]b+ho Tas/_'phags pa'i yul gyi brda sprod pa'i gzhung chen po brgyad dang grangs mtshungs su sbyar ba'i bod skad la nye bar mkho ba'i brda sprod kyi gzhung rnam pa brgyad mdzad par grags kyang*/_bstan pa 'phel 'grib kyi dbang gis deng sang ni sum 
[\[309a.2\]]cu pa dang rtags gnyis kyi 'jug pa gnyis las mi bzhugs par grags shing*/_gzhung de gnyis dang*/_gzhan yang bkas bcad bye brag tu rtogs byed chen po dang*/_sgra sbyor bam po gnyis pa dang*/_smra ba'i sgo mtshon cha lta bu rtsa 'grel dang*/_gzhan yang 
[\[309a.3\]]mkhas pa phyi ma rnams kyis kyang gzhung de dag gi dgongs pa dang*/_brda rnying gi gsung rab thams cad dang sgo bstun nas gsar rnying gi brda tshig dag par byed pa'i bstan bcos kyi tshogs ni mig 'byed kyi thur ma 'dra ba mang du brtsams so/_/ji ltar brtsams pa 
[\[309a.4\]]dag gi brjod par bya ba yang*/_'jam dbyangs thon mi'i gzhung las/_yi ge A li kA li gnyis/_/A li gsal byed i sogs bzhi/_/kA li sum cu tham pa'o/_/zhes slob dpon 'dis a yig gsal byed kyi grangs su 'dren pa'i dbang gis dbyangs yig 
[\[309a.5\]]bzhi dang*/_gsal byed sum cu tham pa'i grangs nges mdzad la/_mkhas pa'i kha rgyan las/_bod kyi dbang du mdzad de dbyangs ni lnga'o/_/gsal byed ni nyi shu rtsa dgu'o zhes a yig dbyangs kyi khongs su drangs pa la mi 'gal ba'i dbang gis de ltar du mdzad do/_/
[\[309a.6\]]gang ltar yang de dag gi dbye ba la'ang sngon 'jug gi yi ge dang*/_rjes 'jug gi yi ge dang*/_mi 'jug pa'i yi ge dang*/_yi ge so so'i rtags dang bcas pa'i rnam par dbye ba mang du 'byung ba rnams dang*/_yi ge gnyis sam mang po 'dus nas brjod par bya ba 
[\[309a.7\]]don gyi ngo bo ston par byed pa gang yin pa de ni ming ste/_de yang 'dogs pa'i dgos pa dang rgyu mtshan la ma ltos par don de dang de la rgan po rnams kyis brda sbyar ba'i ming gang yin pa de ni 'dod rgyal dang*/_'dra ba'am 'brel ba rgyu mtshan du byas nas rjes su btags pa'i ming 
[\[309b\]]
[\[309b.1\]]gang yin pa de ni rjes su sgrub pa ste/_de dag gi nang gses kyi rnam par dbye ba tha dad par 'byung ba rnams so/_/dngos btags kyi ming gang yang rung ba gnyis sam mang po 'dus nas brjod par bya ba don gyi khyad par ston par byed pa gang yin pa de ni dam pa'i chos 
[\[309b.2\]]mngon par gsungs pa'i tshig dang*/_rang bzhin ming la rnam par dbye ba brgyad dbye ba dang bcas pa dang*/_rang bzhin byings la ti sogs kyi rkyen sbyar bas rang rang gi don gyi ngo bo dang khyad par ci rigs pa ston pa ni brda sprod pa'i lugs kyi tshig ste/_de dag dang 
[\[309b.3\]]rjes su mthun par bod kyi brda sprod pa'i gzhung gi dbang du byas na ming dang tshig gi 'jug pa la dngos po dang*/_las dang*/_byed pa dang*/_dgos ched dang*/_'byung khungs dang*/_'brel pa dang*/_gnas gzhi dang*/_bod pa dang*/_gzhan yang nges par dgar pa 
[\[309b.4\]]dang*/_bsnan pa dang*/_'byed pa dang*/_sdud pa dang*/_rgyu mtshan la 'jug pa dang*/_lhag bcas kyi sgra dang*/_'das pa dang*/_rnam grangs gzhan brjod pa dang*/_spyi dang bye brag gi sgra dang*/_bdag po'i sgra dang*/_dgag pa'i sgra dang*/_dgrol ba la sogs pa rnams 
[\[309b.5\]]so/_/gzhan yang rtags kyi nges pa dang ldan pa'i yi ge rnams ni/_gang la 'jug pa dang*/_gang gis 'jug pa dang*/_ji ltar 'jug pa dang*/_ci'i phyir 'jug pa dang*/_de dag kyang dus rnam pa gsum dang rjes su 'brel ba'i dbang gis 'jug pa dang*/_bskul ba'i tshig dang 
[\[309b.6\]]rjes su 'brel ba'i dbang gis 'jug pa tha dad pa mang du 'byung ste/_ji ltar 'byung ba ston par byed pa'i bstan bcos kyi tshul 'ga' zhig la/_thos pa dang bsam pa'i sbyangs stobs dman pa min pas blo'i dri ma rags pa sbyangs shing*/_shes par bgyi ba rig pa'i gtsug lag 
[\[309b.7\]]gi gnas gzhan mang po la'ang rnam par 'byed pa'i blo gros kyi lang tsho dar la bab pa'i zhus dag pa'i grogs ldan pa rnams ni/_sngon gyi brda sprod mkhas pa thon mi sam+b+ho Ta nyid slar yang sa skyong sdom brtson chen po'i bsod nams kyi rim pa rab tu brtsegs pa'i them skas la brten nas 
[\[310a\]]
[\[310a.1\]]bde bar bab pa snyam byed pa rnams ni 'di lta ste/_ma phyi 'don pa'i zhu chen bar rmugs sangs kyi bla ma sbyin pa rgya mtsho dang*/_spo lu bla brang gi drung yig blo gros rgyal mtshan/_lcags ra'i drung yig bstan 'dzin lhun grub/_'dzom thog gi dge 
[\[310a.2\]]slong bsod nams blo gros rnams dang*/_bu yig gi rjes 'ded par rmugs sangs kyi dge slong o rgyan rab dga' dang*/_shes rab bstan 'dzin dang*/_'dzom thog gi dge slong dpal bzang rnams dang*/_par yig gi yang 'don par sku tshe'i pad+ma la sogs pa'i 
[\[310a.3\]]blo gsal rnams kyis kho bo'i ngag bkod dang len gyi sgo nas gong du smos pa'i ma dpe dag dang legs par gtugs nas snyom las med par 'don pa'i zhu dag gi 'gan 'degs bgyis nas/_tshig don gyi cha la chad pa dang lhag pa'i skyon gyi rnam pa gang dag mchis pa rnams 
[\[310a.4\]]brtags dpyad rig pa'i 'phrul gyi sor mos 'byin 'jug gi bya ba gang 'os bgyis te/_yid rton pa'i gnas su rung ba'i zhus dag yang dag par byas so/_/blo gros gsal ldan de dag gi dpyad pas nges par ma gyur pa dang*/_the tshom du gyur pa dang*/_rtogs par dka' 
[\[310a.5\]]ba'i dogs gnas gang dag byung ba rnams ni kho bo'i mig sngar bstan du byung ba dang rang gis bltas pa rnams la brtag dpyad gang shes byas shing*/_gang dag yid la nges par gyur pa'i gnas rnams su dbri bsnan dang sor bzhag gang 'os kyi bkod pa byed pa'i khul 
[\[310a.6\]]bgyis so/_/gnyis pa de nyid par du sgrub par rtsom pa ni/_de ltar zhus dag gi rim pas gtan la phab pa'i phyi mo de dag las/_par yig 'dri ba'i yi ge pa mkhas pa rnams kyis gong du smos pa'i dus tshes nas brtsams te yi ger 'dri ba'i grwa legs par btsugs te/_
[\[310a.7\]]de la'ang sngon gyi dus na 'dir phyogs su yi ge rdzab ma 'dri pa po ma thogs tsam las/_mkhas mthong che ba'i snyug 'dzin pa mang po ma byung bar grags kyang*/_phyis su bsod nams kyi skal bar ldan pa'i sdom brtson chen po sku mched yab mes dang bcas pa'i sku ring 
[\[310b\]]
[\[310b.1\]]nas/_de bzhin gshegs pa'i sku dang gsung dang thugs kyi rten mang po ris su 'dri ba dang*/_'bur du bzheng pa dang*/_lugs su blugs pa dang*/_zabs su brko ba la sogs pa dar srol shin tu che ba byung ste/_de las byung ba'i legs byas kyi grags pa dam pa dpyid kyi rgyal mo'i 
[\[310b.2\]]rgyangs glu lta bu gang dag phyogs bcu'i 'gro ba kun gyi rna ba'i bcud du legs par sim zhing*/_de la brten nas/_ji skad du/_sa skya paN+Di tas/_pad+ma'i mtsho la ngang pa 'du/_/dri ldan me tog bung ba sdud/_/sha yi dri la sha sbrang 'du/_/'brog bzang du ni ri dwags 'du/_/bza' 
[\[310b.3\]]btung mang sar skye bo 'tshogs/_/gal te de dag mi ldan na/_/bsdus kyang skye bo phal cher 'bros/_/dro zhing brlan sar nags tshal skye/_/de sogs phyi yi rten 'brel yin/_/mchod la brtson na mchod par 'gyur/_/byams pa byas na glags kyis byams/_/bdag gi bla ma 
[\[310b.4\]]mchod byas na/_/sems can kun gyis bdag mchod 'gyur/_/dam pa'i chos la gus byas na/_/sangs rgyas kun gyi chos mdzod 'dzin/_/dge 'dun rnams ni mnyes byas na/_/dge 'dun dam pa rnams ni sdud/_/'khor rnams bsam pa dag pa yis/_/'khor gyi 
[\[310b.5\]]dkyil 'khor 'du bar 'gyur/_/mdor na bsam pa dag pa yis/_/gang dang gang la 'dod sems yod/_/shes na de dang de dag 'du/_/zhes gsungs pa ltar yul phyogs gzhan gyi bzo gnas rig pa la mkhas pa'i blo ldan gyi skye bo rnams kyang*/_bshul thag ring po'i 
[\[310b.6\]]lam gyi bgrod pas ngal ba dang tshegs che ba la ma ltos par grags pa'i yi ge rnam par gsal ba gang dag rna ba'i gsos su len kyin/_ched du bos pa bzhin du rang lhag pa mang po byung ba dang*/_rgyal khab chen po 'di'i mnga' zhabs nas kyang mi bdag rnams kyi bsod nams kyi 
[\[310b.7\]]mthu las gtso bo dang phal gyi bzo gnas rig pa 'chang ba'i blo ldan gyi skye bo sprul pa'i bzo bo dang 'dra ba mang du byung ngo*/_/khyad par 'jig rten gsum gyi mchod sdong bla na med par gyur pa'i dgongs 'grel gyi rten bzhengs chen po 'di'i 'go brtsams pa nas/_gtong phod mi dman pa'i sgo mo 
[\[311a\]]
[\[311a.1\]]brgya stong phrag du ma cig car du bye bar brten/_mnga' 'og gi mi'i 'gro ba mang shas shig ni/_legs byas chos kyi sbyin pa rgya chen po 'di dag myur du 'grub par byed pa'i las byed par gyur to/_/de'ang la la ni gsar rnying brda'i tshig dang don gyi 'khrul pa sel 
[\[311a.2\]]bar byed pa'i dag sdeb par gyur/_la la ni snag tsha dang smyug bu lag char thogs nas yig rigs mang po sor mo'i 'phrul gyis bskrun pa la dka' ba med pa'i yi ge'i 'du byed par gyur/_phal cher yi ge'i gzugs brnyan gyi tshad dang mtshan nyid nyams pa med pa'i yig 'bru brko ba'i 
[\[311a.3\]]rkos byed par gyur to/_/gzhan yang dkar zhing 'jam pa'i ngos gzhi rab tu gtsang ba'i shog bu'i 'du byed pa dang*/_shing gzhog pa dang*/_tha na shing dang shog gu'i zho shas 'tsho ba pa yan chad kyang mi bdag chen po'i dge tshogs sgrub pa'i grogs su gyur pa ni/_dper na ri'i rgyal po lhun po'i 
[\[311a.4\]]ngos la brten pa'i 'dab chags kyi rigs kha dog tha dad par yod pa rnams kyang*/_rin po che kany+tsa na'i kha dog 'ba' zhig tu snang ba ltar/_mi bdag skye dgu'i sa 'dzin chen po dge ba'i lam du snying stobs rmad du byung ba zhugs pa na/_de'i rjes su chab 'bangs kyi skye bo thams cad kyang dge ba'i 
[\[311a.5\]]las kyi bya ba byed pa dang lag tu len pa por gyur te/_thams cad kyang rang rang gi las skal gang dang gang bskos pa de dang de la ma rmongs pa'i bzo'i gnas kyi rig pa 'chang ba kho nar gyur to/_/khyad par yi ge 'dri ba la nye bar mkho ba'i mtshan nyid gdon pa bcu dang gces so brgyad de bco brgyad dang*/_
[\[311a.6\]]mgo dang*/_dpung ba dang*/_zags mchu dang*/_yar 'then dang*/_mar 'then dang*/_mig spu ste/_de re re la'ang rab dang 'bring dang tha ma ste gsum gsum du phye ba'i ma chos nyi shu rtsa gcig dang*/_rna ru'i chos gsum dang*/_'greng bu'i chos gnyis dang*/_gi gu'i chos gsum dang*/_
[\[311a.7\]]zhabs kyu'i chos gsum dang*/_ra btags kyi chos gnyis dang*/_ya btags kyi chos gsum ste bu chos bcu drug dang*/_spyi'i chos gsum sbo dang bcas pa ste rags par chos bzhi bcu'i mtshan nyid dang*/_zhib par so so'i thig gis cha dbye ba dang bcas pa ste/_de dag gi srol 'byed chen 
[\[311b\]]
[\[311b.1\]]po 'jam pa'i dbyangs thon mi sam+b+ho Ta'i yi ge'i rgyun 'dzin pa rnams kyi mchog tu gyur pa khyung po g.yu khris thig ris su btab pa la/_mkhas pa rong pos lhan thabs kyi stong thun mdzad pa dang*/_phyis byung gi mkhas pa rnams kyis brtsams pa'i legs par bshad pa dri ma med pa rnams dpang por 
[\[311b.2\]]bzung ste/_de dag gi tshul la legs par bslabs nas sbyangs pa'i mthar son par gyur pa'i yi ge'i dbu pa/_dge tshul gyi bslab pa la gnas shing gzhan la phan pa lhur byed pa bstan pa rgyal mtshan la sogs pa 'dir yod pa dang*/_dga' stod kyi 'dzin ma'i cha nas dbu pa 'jam dbyangs 
[\[311b.3\]]la sogs pa mang po'i dkyil nas bkrabs pa dang nyung shas rnams kyis dang por dbu tshugs pa'i dbyar zla 'bring por yi ge pa mkhas btus bco lngas bris/_de'i phyi lo nas bzung ste sngar yod pa rnams zhib 'tshogs dang*/_gsar du sbyong rtsol byed pa'ang mang du byung ba dang bcas te thams cad 
[\[311b.4\]]bsdoms par smyug 'dzin pa brgyad cu kha yar gyis lcags sprel gyi lo'i hor zla bdun pa'i bar gyi dbyar ngo phyed gsum ste/_dang por dbu tshugs pa'i dbyar smad bcas pa'i dbyar ngo gsum gyi dod tsam la/_mtshan nyid theg pa'i skor dang rig pa'i gnas kyi bstan bcos bcas bsdoms pa glegs 
[\[311b.5\]]bam brgya dang nyi shu rtsa brgyad po thams cad mthar phyin par bris zin to/_/de nas hor zla bdun pa de nyid nas brtsams te rgyud kyi 'grel pa rnams bri ba'i dbu btsugs te/_de la thog mar mkha' 'gro chos skyong gi tshogs la gnang ba nod pa dang bar chad mi 'byung ba'i phrin las gzhol ba'i phyir/_mgon 
[\[311b.6\]]khang nub tu sum ldan rdo rje 'dzin pa'i dge slong gi dge 'dun zhib 'tshogs su bgyis pa'i ngor lugs kyi bskang gso dang*/_mgon khang shar du dam pa'i bskang gso chos nyid ma 'don pa rnams tshogs nas bskang gso dang phrin las bcol ba yang dag par mdzad do/_/dus de nyid du mgon po'i sku brnyan 
[\[311b.7\]]rnams su snyan shal phul ba rnams la'ang gnang ba zhu ba dang 'dod pa'i don gsol ba kho bos sug bris byas pa ni 'di lta ste//_//swasti bi dza yan+tu/_rgyal ba kun gyi mthu dang rdzu 'phrul gyi/_/cho 'phrul rnam par 'phrul pas zlos pa'i gar/_/gang zhig dran pas bdud las rgyal ba yi/_/go 'phang sbyin pa 
[\[312a\]]
[\[312a.1\]]srung ma'i dbang por 'dud/_/gang gi 'jigs rung nyams kyi 'gyur ba res/_/chu srin rgyal mtshan sde dang bcas pa yi/_/don snying kha ru 'byin yang bstan skyong gi_/dbu 'phang bstod pa'i gur mgon lcam dral dang*/_/zhi ba rgyas pa dbang dang mngon spyod kyi/_/las kyi dngos grub char du bsnyil ba la/_/
[\[312a.2\]]yid bzhin nor bu lta bu'i srung ma che/_/zhing skyong gdong bzhi ldan pa sring dang bcas/_/bstan dang bstan 'dzin skyong ba'i khas blangs dang*/_/dam tshig rdo rje'i rwa bar gnas bcas pa'i/_/las kyi mgon po gnod sbyin yab yum dang*/_/pu tra ming sring sprul pa yang sprul bcas/_/mthu dang dpung gis khengs pa ma btang yang*/_/
[\[312a.3\]]rnam 'dren bstan la dga' ba'i ru mtshon dag_/'phyar la mi gus med pa srung ma'i tshogs/_/'dod pa'i phrin las bcol la gcig tu dgongs/_/'jig rten khams su rgyal bstan rin po che/_/yun du gnas phyir rgyud kyi dgongs 'grel rnams/_/phyi mo gcig las du ma 'byung ba'i 'phrul/_/chos sbyin mi zad par gyi sgo 
[\[312a.4\]]brgya dbye/_/de yi bdag rkyen sa spyod kun gyi rtse/_/bla ma kun dga' phrin las rgya mtsho'i sde/_/sku 'khor bcas dang bka' bzhin sgrub pa yi/_/las byed kun la gegs med gnang ba stsol/_/mngon par bsgrub bya mtha' ru ma son bar/_/gzugs can gzugs med gtogs pa'i dgra dang bgegs/_/nad dang 
[\[312a.5\]]rims yams gdon gyi gnod pa sogs/_/'gal rkyen bar du gcod dgu zhi bar mdzod/_/'chi ba med pa'i tshe dang bsod nams dang*/_/chos dang srid pa'i dpal 'byor blo gros sogs/_/mthun pa'i rkyen rnams phan tshun gcig la gcig_/'gran ltar rnam par rgyas pa'i phrin las mdzod/_/rigs stobs 
[\[312a.6\]]'byor pas dregs pa'i che dgu dang*/_/mi dang mi ma yin pa'i skye 'gro rnams/_/rig byed dga' ma'i ut+pal mda' gzhu yis/_/reg pa ji bzhin 'di na rang dbang khugs/_/bka' yi dgongs 'grel chen po'i 'phrul gyi sgo/_/rnam par dbye la nag po'i phyogs kyi rigs/_/phrag dog sems ldan rnams 
[\[312a.7\]]kyis spros pa'i bgegs/_/zhi ba'i bdud rtsi 'thung bar ma 'dod na/_/sngon gyi dam tshig la dgongs mthu stobs dang*/_/mi bzad dpung gi dkyil 'khor bskyed nas ni/_/'thor byed rlung dang 'phrad pa'i thal ba bzhin/_/dgra bgegs dbyings su sbyar dang bsgral bar mdzod/_/bla med dkon mchog gsum gyi bden pa 
[\[312b\]]
[\[312b.1\]]dang*/_lha srung rtag tu bstan las byung ba'i mthu/_/grag stong ngag gis gsol btab rten 'brel gyis/_/bsam pa'i 'bras bu 'phral la smin par shog_/ces pa phrin las zhu ba'i ched du bris shing las byed pa rnams la gsang ba sngags kyi rgyud 'grel zab mo 'dri 'don byed du 'jug pa'i nyes pa rang gzhan la mi 
[\[312b.2\]]'byung ba dang rkyen sel gyi ched du'ang dmigs nas/_bcom ldan 'das gsang ba'i bdag po'i rjes su gnang ba zhig gyis zhes sku tshab pa'i gsung gis bskul ba ltar de bzhin yang byas so/_/skabs la lar rang gzhan la mkha' 'gro'i sun ltas sam lha 'dre'i byad ltas lta bu'i mtshan ma 'ga' zhig byung 'dug par/_
[\[312b.3\]]de la phan par bsams nas nang nub tu seng gdong ma'i bsgom bzlas mang tsam dang*/_de la bstod cing 'dod don gsol ba'i tshigs su bcad pa kho bo'i sug bris su bgyis pa'ang 'di lta ste/_dpal ye shes kyi mkha' 'gro seng ge'i gdong pa can ma la bstod pa mi mthun phyogs las rgyal ba'i rnga sgra 
[\[312b.4\]]zhes bya ba/_gang la bstod cing gsol ba btab tsam gyis/_/bdud las rnam par rgyal byed bla ma dang*/_/gnyis su med pa'i gnas gsum mkha' 'gro'i gtso/_/seng ge'i gdong pa can la bstod par bgyi/_/ye shes me 'od 'bum gyis dkrigs pa'i dbus/_/bdud sde'i 
[\[312b.5\]]dpung gis mi phyed rdo rje yi/_/sa gzhi rwa ba gur khyim rab yangs pas/_/mi mthun phyogs las rnam par rgyal la 'dud/_/rab 'jigs dur khrod brgyad kyis yongs bskor ba'i/_/chos 'byung dbang sngon mdog tu 'bar ba'i nang*/_/khrag zhag bskyil ba'i dba' rlabs phan 
[\[312b.6\]]tshun du/_/'thab pa'i lbu phreng tshar du dngar la 'dud/_/de na sna tshogs pad+ma rgyas pa'i kha/_/zums kyis dogs nas nam mkha'i nor bu yang*/_/gdan du 'ongs la bdud rnams ma bzod nas/_/ro yi rnam pas nyal te bsgribs pa bzhin/_/de steng rgyal ba skyed dang rol 
[\[312b.7\]]ba'i yum/_/mkha' 'gro bye ba 'bum gyi mnga' bdag mo/_/bdud dpung ri dwags mthar mdzad seng ge'i gdong*/_/sku ni gar gyi nyams dgu rdzogs la 'dud/_/zhe sdang rnam dag rnam shes gnas gyur yang*/_/chos dbyings ye shes rang bzhin bcom ldan ma/_/thugs kyi rigs mchog mthing nag khro mo'i 
[\[313a\]]
[\[313a.1\]]sku/_/seng ge'i gdong can ma la phyag 'tshal lo/_/gti mug rnam dag gzugs phung gnas gyur pa/_/me long ye shes rang bzhin bcom ldan ma/_/sku yi rigs mchog rab dkar khro mo'i sku/_/seng ge'i gdong pa can la phyag 'tshal lo/_/ser sna'i 
[\[313a.2\]]rang bzhin tshor phung gnas gyur pa/_/mnyam nyid ye shes rang bzhin bcom ldan ma/_/yon tan rigs mchog gser 'dra khro mo'i sku/_/seng ge'i gdong can ma la phyag 'tshal lo/_/'dod chags rnam dag 'du shes gnas gyur pa/_/sor rtog ye shes rang bzhin 
[\[313a.3\]]bcom ldan ma/_/gsung gi rigs mchog rab dmar khro mo'i sku/_/seng ge'i gdong pa can la phyag 'tshal lo/_/phrag dog rnam dag 'du byed gnas gyur pa/_/bya grub ye shes rang bzhin bcom ldan ma/_/phrin las rigs mchog ljang sngon khro mo'i sku/_/seng ge'i gdong 
[\[313a.4\]]pa can la phyag 'tshal lo/_/nyams pa'i sha rus bldad pa'i zhal sgo nas/_/dgra bgegs byad ma'i tshogs ni skad cig tsam/_/'tsho bar rung ngam zhes pa'i nga ro yis/_/sa gzhi rnam pa drug tu g.yo la 'dud/_/dri gzhon gyis bskyod 'o ma'i rgya mtsho bzhin/_/khyod gdong khro 
[\[313a.5\]]ba'i gnyer ma rab tu spungs/_/rno dkar mche ba gzengs pa'i phrag pa nas/_/ljags 'gyu glog gi stang stabs bsgyur la 'dud/_/bde 'byung mig gis mda' lnga'i bdag po'i lus/_/bsregs pa'i ngo mtshar yi ge 'gog byed pa'i/_/dmar la zlum pa'i spyan gsum gtsubs 
[\[313a.6\]]pa las/_/me yi tsha tshas gdon bgegs sreg la 'dud/_/sma ra smin ma 'khyug cing 'khyog pa yis/_/glog 'gyu stong gi mdzes pa dma' yang 'bebs/_/ral pa kham ser mkha' la gzings pa'i khrod/_/rang rtags rigs kyi cod paN 'dzin la 'dud/_/rgya chen thabs 
[\[313a.7\]]dang thugs rje chen po yis/_/yangs par brdal ba brang gi ngos dag las/_/dngos grub bcud kyi btung ba rtag 'jo ba'i/_/nu ma 'bur ba'i khur gyis mdzes la 'dud/_/pha rol byas pa'i rdzas sngags ting 'dzin gyi/_/nus pa rtsad nas gcod pa'i gri gug g.yas/_/byad 
[\[313b\]]
[\[313b.1\]]ma'i snying khrag lang ling khol ba'i snod/_/lcang lor bcas pas lag g.yon brel la 'dud/_/zhabs g.yas bskum pa'i sor mo rnams kyi rtse/_/chu shing ltar mkhrang g.yon pa'i brla la gtad/_/gar stabs stong gis ro yi snying ga na/_/kha T+wAM ga dang chab cig rol la 'dud/_/
[\[313b.2\]]dbang po'i grangs ldan thod pa skam po la/_/srog lnga'i pa tras 'khyud pa 'od du 'bar/_/ro skra'i dpyang thag la brten mgo bo ni/_/brgya phyed rlon pa'i do shal 'phyang la 'dud/_/dung chen rgyan gyi phreng ba rnam lnga dang*/_/khrag gis sbags pa'i stag lpags sham thabs sogs/_/dpa' 
[\[313b.3\]]mo 'jigs pa'i cha lugs rdzogs pa'i slad/_/ye shes me yi dkyil na bzhugs la 'dud/_/mi sdug sku yi cha shas re re nas/_/sprul pa yang sprul rdo rje'i char rlung gis/_/pha rol brtsams pa'i byad gtad 'khrul 'khor sogs/_/nus pa'i brag ri thal bar rlog la 'dud/_/
[\[313b.4\]]sgo gsum gus pas mchod cing bstod pa dang*/_/gsang gsum rnal 'byor bsgom dang bzlas pa yis/_/sgo gsum rdo rje'i srung ba mthar phyin nas/_/khams gsum 'gro ba'i don chen byed par shog_/deng gi rnal 'byor sbyin bdag 'khor dang bcas/_/byang chub sgrub dang sgo 
[\[313b.5\]]gsum dge ba yi/_/bdud rtsi 'thung ba'i dpal 'phrog nad dang gdon/_/bgegs rigs 'khrugs pa'i bar chad zhi bar mdzod/_/tshe srog nyams zad bdud dang gshin rje yis/_/brkus dang phrogs pa thams cad snod bcud kyi/_/tshe dang bsod nams gsar pa'i skyes dang bcas/_/
[\[313b.6\]]'di na tshur bsdus tshe yi ka ring tshugs/_/lo dang zla ba zhag dang dus tshod dang*/_/phyi nang 'byung ba dgra gshed 'thabs pa yi/_/chag che nyam nga keg dang srir ldang ba'i/_/dus min 'chi ba thams cad bzlog tu gsol/_/phrag dog chang myos mi dang mi min gyi/_/bsam ngan sbyor ba 
[\[313b.7\]]rtsub mo'i kha yi rlangs/_/byad kha sbod gtong gtad khrom bcug pa sogs/_/gnod pa thams cad bzlog cing bsgyur du gsol/_/cir yang thogs pa med pa'i mthu dang dpung*/_/bskal pa'i 'thor rlung lta bur bskyed nas ni/_/bsam sbyor ngan par goms pa'i dgra 
[\[314a\]]
[\[314a.1\]]bgegs dag_/skad cig gnyis par gson du ma ster cig_/mdor na deng nas byang chub snying po'i bar/_/sa 'og sa steng sa blar rgyu ba yi/_/gdon dang dgra bgegs 'byung po'i gnod pa las/_/bdag cag 'khor bcas bsrung zhing bskyab par 
[\[314a.2\]]mdzod/_/rtsa brgyud bla ma rnams kyi byin rlabs dang*/_/mkha' 'gro bye ba 'bum gyi mthu rtsal dang*/_/mthu chen gsang sngags zab mo'i bden pa yis/_/ji ltar gsol ba'i 'bras bu 'grub gyur cig_/de ltar ye shes kyi mkha' 'gro seng ge'i gdong can ma la bstod pa mi 
[\[314a.3\]]mthun phyogs las rgyal ba'i rnga sgra zhes bya ba 'di ni rang gis mngon par 'dod pa'i dngos grub zhu ba'i ched du ban+de tshul khrims rin chen zhes bgyi bas lhun grub steng gi chos grwar bris pa 'dis kyang sems can thams cad bdud dang bar du gcod pa kun las rnam par rgyal bar gyur cig 
[\[314a.4\]]ces bya ba'ang bris shing*/_gzhan yang las tshan nam zhig gyes pa'i bar de srid du/_mgon khang gnyis su dge slong gsum re gsar 'phar du bzhugs pa'i bskang gso rtag 'don dang*/_shes rab kyi pha rol tu phyin pa stong phrag brgya pa rtag 'don dang*/_zla ba byung ngo cog gi nya dang stong 
[\[314a.5\]]la bla ma dpon g.yog brgyad res rdo rje rnam par 'joms pa'i sgo nas phyogs bzhi'i gtor chen brdzong ba dang*/_bar skabs rnams su yang dge slong mang 'tshogs kyis bskang gso 'don pa dang bcas te bya ba las kyi 'khor lo mngon par brtsam mo/_/khyad par de'i phyi lor mkhan chen 
[\[314a.6\]]thams cad mkhyen pa chen po dpal ldan chos skyong bkra shis grags pa'i rgyal mtshan dpal bzang po pa'i zhal snga nas kyi ye shes kyi me long gtsang ma'i ngos su lkog gyur shes par bgyi ba'i dngos po mtha' dag mi 'char ba med pa ni dus gsum gzigs pa kun gyi chos nyid do/_/'dir yang 
[\[314a.7\]]mi'i bdag po'i phrin las thams cad kyi gtso bor gyur pa'i las 'di dang*/_bstan dang 'gro ba'i dge legs sgrub pa la bar du gcod pa yod med rnams kyang gong du ji ltar shar ba'i lung du bstan par/_'di ltar deng gi skye dgu ma lus pa'i bsod nams dang dbang thang gi bum pa brgya 
[\[314b\]]
[\[314b.1\]]las skyes pa'i zong gi dngos po gya nom pas legs par bsgrubs pa'i sdom brtson mi'i dbang phyug rin po che sku mched dang bcas pa chab srid rnam par rgyas pa'i rgyan du brtan pa dang*/_gtsug lag lugs brgya'i mdun sa chen po 'dis mtshon pa'i yangs pa'i 'jig rten thams cad du bde legs 
[\[314b.2\]]'byung ba yang chos ldan gyi rgyal po nyid la rags pas na de dag gi ched dang*/_mtshungs pa med pa'i stobs dang dbang phyug dang grags pa dang mnga' thang rnam par rgyas pa ni/_sngon yang bsod nams kyi phung po tshad med pa'i mthus bskrun pa yin gyi/_deng yang 'jig rten gsum na skyabs 
[\[314b.3\]]gnas bslu ba med pa'i thugs rje'i bdag nyid can ni dkon mchog rin po che rnam pa gsum ste/_de dag la ci nus kyis mchod cing gsol ba 'debs pa dang*/_yon gnas dam par bzhugs pa 'phags pa'i dge 'dun gyi sde la bsnyen bkur stob pa dag ni/_ji ltar bsam pa thams 
[\[314b.4\]]cad 'grub pa dang*/_ring 'tshor bgyid pa'i cho ga thams cad kyi nang nas 'di las mchog tu gyur pa 'ga' yang med na/_rnam pa thams cad du thabs kyi bye brag de las g.yel ba ni ci zhig bgyir rung*/_khyad par deng gi bstan pa'i bya ba chen po 'di dag bsgrub pa la bar chad med cing 
[\[314b.5\]]mthar phyin par gyur na/_nyid kyis tshe rabs mang po nas smon lam bzang pos legs par sbrel ba'i 'bras bu mngon du 'gyur ba dang*/_nyid chos ldan gyi rgyal po'i sku'i skye ba bzhes pa'i dgos pa dang*/_phrin las kyi gzhi thams cad kyi snying po ni 'di las lhag pa'i bgyi ba bgyir med 
[\[314b.6\]]pa zhig na/_deng de dag la dmigs pa'i sku rim sgrub pa la mi g.yel ba'i bka' drin ci gnang*/_ji ltar gsol ba legs par grub na/_phan bde'i rtsa lag dam pa rnams kyi sku tshe mi shigs rdo rje chen po'i khams su 'grub pa dang*/_tha gru yangs pa'i rgyal srid kyi bya ba yang chos 
[\[314b.7\]]dang mthun par byed la/_deng gi bzhed pa'i gtso bo nyid kyang gegs med du mthar phyin par 'gyur zhing*/_de dag la brten nas 'jig rten dang 'jig rten las 'das pa'i dge legs thams cad kyang rang gi ngang gis 'phel ba dang bsod nams kyi stobs rab tu rdzogs pa'i mthu nyid kyis so 
[\[315a\]]
[\[315a.1\]]zhes pa'i bka' stsal tshangs pa'i bu mo'i rgyud [{]mangs kyi [,]mang gi [}]glu dang 'dra bar stsal bar brten/_lo der mnga' 'og tu gtogs pas mtshon pa'i dgon sde ris su med pa mtha' dag la sku rim gyi rten rgya che ba lan gnyis su dgram pa dang*/_khyad par lhun grub 
[\[315a.2\]]steng gi chos grwa 'di nyid du zla ba byung ngo cog phal che ba la gtor bzlog gi rigs gang yang rung ba re 'dzugs par mdzad do/_/de bzhin du rten bzhengs 'di'i gegs sel gyi rim gro yang phal cher snga ma ltar dang*/_lhag tu seng gdong ma'i snying po sngags dung phyur gcig 'don pa dang*/_sbyin 
[\[315a.3\]]sreg gi rigs ci mang blugs pa dang*/_chos skyong ba'i srung ma rnams kyi gtor bsngo brgya rtsa mang du byas na legs pa'i bkas gnang ji ltar phebs pa ltar thams cad tshang bar mdzad song zhing*/_khyad par mkhan chen thams cad mkhyen pa nyid nas/_zhag bdun phrag gnyis kyi bar sku mtshams 
[\[315a.4\]]dam par bcad nas/_srung ma'i dbang po rab 'byams kyi tshogs la mchod gtor brgya rtsa res mnyes par mdzad de/_sdom brtson bstan pa'i sbyin bdag chen po 'khor dang bcas pa rnams kyi sku la bar chad mi 'byung ba dang*/_ji ltar bsgrub par bya ba'i chos kyi sbyin pa 'di dag gegs med 
[\[315a.5\]]du mthar phyin pa dang*/_bstan dang 'gro ba'i dge legs kyi tshogs gong nas gong du 'phel ba'i phrin las dang stong grogs su rtag par 'go ba'i bka' bsgo ba dang*/_gtor ma gtad bzung ba'i man ngag zab mo dang bcas pas gnyer gtad yang dag par mdzad do/_/sku mtshams de 
[\[315a.6\]]las grol ba na dge 'dun gyi gtsug lag khang bsam 'grub mthong grol nyid du phebs nas las byed pa rnams la'ang sgrol ma yid bzhin 'khor lo'i rjes su gnang ba mtha' rten bkru byab bsrung gsum dang bcas pa'i bka' drin gyis bskyang ngo*/_/de lta bu'i rkyen sel gyi rim pa 
[\[315a.7\]]mang po dang bcas pa'i 'bad rtsol chen pos par du bsgrubs pas/_chu pho khyi lo'i ston zla tha [{]chungs kyi [,]chung gi [}]bar du bris pas lhag lus cung zad tsam ma gtogs pa'i gtos che ba rnams bris zin pa byung ngo*/_/de'i rjes su'ang dbyar dpyid gnyis tsam la smyug 'dzin pa nyi shu rtsa lngas sngar gyi 
[\[315b\]]
[\[315b.1\]]'phro lus pa rnams rdzogs par 'dri ba dang*/_gsar du yang grub mtha' ris su med pa la nye bar mkho ba'i rigs kyi bstan bcos gong du smos pa lta bu'i mang rab cig par du bsgrub pa dang bcas te/_de dag la'ang par brkos ni mang po'i khrod nas mkhas btus byas pa brgya phrag lnga 
[\[315b.2\]]tsam la bkram nas par du brkor bcug pa yin no/_/gzhan yang glegs bam rnams kyi dbu khang g.yas g.yon du bzhugs pa'i sku brnyan la/_thog mar bstod pa'i tshogs kyi dbur bstan pa'i bdag po sangs rgyas bcom ldan 'das dang*/_de'i bstan pa la bya ba lhag 
[\[315b.3\]]par byas pa sa skya paN+Di ta gnyis so/_/de nas rim par rgyud sde gong 'og gi 'grel pa rnams la rgyud sde rang rang nas 'byung ba'i yi dam gyi lha'i gtso bo dang*/_de'i 'grel byed kyi slob dpon dang*/_so so'i dbang bshad kyi brgyud pa nas 'byung ba 'ga' zhig dang*/_lha dang slob dpon 
[\[315b.4\]]mdzad pa po rnams stod smad nas zlos te byung ba rnams la ni 'dod pa'i lha gzhan dang*/_'phags pa'i yul gyi paN+Di ta dang grub thob 'ga' re dang*/_mthar rgyud sde nas bshad pa'i chos skyong ba rnams dang nor lha 'ga' zhig bris so/_/mtshan nyid theg pa'i skor la/_shes rab kyi 
[\[315b.5\]]pha rol tu phyin pa'i 'grel pa mngon par rtogs pa rgyan gyi dbur ston pa rdzogs pa'i sangs rgyas dang*/_bstan bcos gsung ba po mgon po byams pa dang*/_de nas rim par byang chub ltung ba bshags pa'i mdo las 'byung ba'i sangs rgyas sum cu rtsa lnga dang*/_dpang skong phyag brgya pa nas 
[\[315b.6\]]'byung ba'i phyogs bcu'i sangs rgyas dang*/_phyogs bcu'i mun pa rnam par sel ba nas 'byung ba'i phyogs bcu'i sangs rgyas re dang*/_g.yon du dpang skong nas 'byung ba'i byang chub sems dpa' bcu'o/_/de las gzhan phal che ba ni me tog bkod pa'i mdo las 'byung ba'i sangs rgyas brgya 
[\[315b.7\]]dang nyi shu rtsa gsum las gang dag chud pa dang*/_mngon pa'i 'grel pa glegs bam bzhi pa phyin gyi brgyad po la g.yon du 'jam dpal la sogs pa'i byang chub sems dpa' brgyad dang*/_de nas 'dul ba'i 'grel pa la thub pa gnas brtan bcu drug dang*/_nyan thos chen po mchog brgyad 
[\[316a\]]
[\[316a.1\]]dang bcas pas khyab par bkod do/_/de nas rig gnas kyi skor la/_sngar gyi sangs rgyas rnams las ma rdzogs par yod pa rnams tshang bar bkod pa dang*/_bstan bcos rang rang gi mdzad po dang*/_bod la bka' drin che ba'i slob dpon dang 
[\[316a.2\]]rgyal blon 'ga' re/_sde dge mchod yon rnams dang*/_chos spyi'i srung ma rgyal po chen po bzhi'i sku brnyan dang bcas pa rnams bris so/_/de dag gi ri mo'i 'du byed pa ni sman mkhyen gnyis pa bzhin du snang srid kyi dngos po 'dus byas pa thams cad ri mo'i lam du 'dren pa la 
[\[316a.3\]]shin tu mkhas pa'i gzugs ris pa g.yung drung bon gyi theg pa 'chang ba a 'phel gyis bris shing*/_de'i brkos kyi 'du byed pa ni/_mig 'phrul mkhas pa'i ngo mtshar brgya phrag stong yang nyung ngur byed cing phra zhib ri mo'i 'gros la mtshungs pa med pa'i blo ldan bu nag can la 
[\[316a.4\]]sogs pa gsum dang*/_gzhan yang lany+tsa dang wartu la'i yi ge dgos pa rnams kyi 'bru brkos pa gnyis dang bcas pas brkos so/_/de dag gi rjes su yang par gyi ngos la zhu dag lan re dang bcas te/_mdor na snga phyir zhus dag lan bzhi tsam gyis yid rton du btub par bgyis 
[\[316a.5\]]so/_/des na slan chad kyang phyi mo 'di dag gi rgyun la brten nas yi ger 'dri ba dang*/_lung nod pa dang*/_'dzin pa dang*/_'chang ba dang*/_klog pa dang*/_kun chub par byed pa dang*/_gzhan dag la rgya cher yang dag par rab tu ston pa dang*/_glegs bam du byas te/_khor yug kun 
[\[316a.6\]]du me tog gi phreng ba dang*/_bdug pa'i sprin dang*/_mar me'i phreng ba dang*/_dri zhim po'i chu'i byug pa dang*/_lha'i zhal zas ro brgya dang ldan pa dang*/_dbyangs snyan rol mo'i tshogs kyis mngon par mchod cing*/_gzhan yang lha dang mi'i yul na khyad par du 'phags pa'i 'phan 
[\[316a.7\]]dang*/_gdugs dang*/_rgyal mtshan dang*/_ba dan dang*/_dril bu sil sil gyi drwa ba dang*/_me tog gi phreng ba rnam pa sna tshogs pas kun nas yongs su bskor te bkur stir bgyi ba dang*/_bla mar bgyi ba dang*/_mchod par bgyi ba dang*/_rjed par bgyi ba dang*/_ri mor bgyi ba dang*/_
[\[316b\]]
[\[316b.1\]]khyad par chos kyi tshul 'di dag gi dgos pa'i gtso bor gyur pa thos pa dang*/_bsam pa dang*/_bsgom pa rnams la rab tu gus pa dang shin tu brtson par bgyis na/_de'i phan yon bcom ldan 'das kyis zhal gyi lung bzang dri ma med pas mdo sde dang rgyud sde rnams nas ji ltar 
[\[316b.2\]]bsngags pa rnams ring por mi thogs par 'thob pa ni nges pa'o/_/gsum pa brtsams pa'i las mthar phyin pa'i tshul la/_nam zhig mthar phyin pa dang*/_mthar phyin pa'i bya ba gnyis las/_dang po nam zhig las mthar phyin pa de'ang*/_rdo rje snying po'i gzungs kyi mdo 
[\[316b.3\]]las/_bcom ldan 'das rigs kyi bu'am rigs kyi bu mo gang la la zhig gzungs 'di 'dzin pa dang*/_'chang ba dang*/_klog pa dang*/_kun chub bar bgyid pa dang*/_yi ger 'dri ba dang*/_gzhan dag la yang rgya cher ston pa de la tshe 'di la yon tan ji snyed cig mchis par 
[\[316b.4\]]'tshal bar bgyi/_bcom ldan 'das kyis bka' stsal pa/_de la lha dang*/_klu dang*/_gnod sbyin dang*/_dri za rnams srung bar shes par bya'o/_/de chos thams cad la the tshom med par shes par bya'o/_/de chos rab tu dbye ba'i shes pa dang ldan par shes par bya'o zhes 
[\[316b.5\]]dang*/_dkon mchog ta la lar/_kun dga' bo gang la la zhig chos kyi rnam grangs 'di yi ger 'dri ba de ni mig na bar mi 'gyur/_lce na bar mi 'gyur/_sna na bar mi 'gyur/_so na bar mi 'gyur/_lag pa dang rkang pa na bar mi 'gyur/_klad pa na bar mi 'gyur/_rna ba na bar mi 'gyur/_
[\[316b.6\]]lus dman par mi 'gyur/_lus dri mi zhim par mi 'gyur/_pha rol gyi gnod pas 'chi ba'i dus byed par mi 'gyur ro/_/de la mi dang mi ma yin pa thams cad bsrung bar 'gyur ro/_/'di nas shi 'phos nas kyang de spros pa thams cad yongs su spangs nas bde 'gro mtho ris kyi 'jig 
[\[316b.7\]]rten du lha rnams kyi nang du skye bar 'gyur ro zhes gsungs pa ltar/_sdom brtson mi bdag chen po'i lhag pa'i sems kyi rgya mtsho rab tu rgyas pa la/_slar yang dge tshogs rin po che'i lhun po 'di nyid bskrun pa la spro ba dam pa'i dba' rlabs kyi phreng bas nam mkha'i ngos la 'god pa snyam 
[\[317a\]]
[\[317a.1\]]bgyid pa 'di dag la/_phyogs bcu'i de bzhin gshegs pa thams cad kyang dbyings nas dgyes pa'i ye shes kyi spyan ras shin tu grungs par gyur pa dag gis yang dag par gzigs so/_/gzigs nas kyang tshad med pa'i byin gyis brlabs pa dang*/_
[\[317a.2\]]thugs rje chen po'i phyag ring legs par brkyang ba'i rwa ba yangs pa'i khongs las nam yang mi 'da' bar yongs su bsrungs pa dang*/_yongs su bskyabs pa dang*/_zhi ba dang bde legs su mdzad pa dang*/_rtag tu brten cing bsgrubs pa'i lha srung gnyen po'i tshogs thams cad kyang 
[\[317a.3\]]rnam pa thams cad nas thams cad du lus dang grib ma ltar 'grogs nas/_deng gi dge ba'i rtsa ba 'di nyid sgrub pa'i nyen kor dang*/_kho ra khor yug gi 'dzin ma'i dkyil 'khor yangs pa'i khyon thams cad du bar du gcod pa rtsom pa la mi spro ba med pa'i bdud dang*/_bdud kyi rigs 
[\[317a.4\]]can rnams dang*/_gzhan yang log par 'dren pa gdug pa can dang*/_gnod sbyin dang*/_srin po dang*/_'byung po dang*/_ro langs dang*/_yi dwags dang*/_sha za dang*/_smyo byed dang*/_brjed byed dang*/_ma mo dang*/_srul po dang*/_lus srul po dang*/_lha ma yin la sogs pa 
[\[317a.5\]]legs pa'i phyogs la sdang ba'i sems dang ldan pa/_gdug pa'i sems dang ldan pa/_drag shul gyi sems dang ldan pa rnams kyis rnam pa thams cad du phrag dog dang bslu brid kyi gom pa 'dor zhing bgrod pa'i rgyun yongs su bcad pa dang*/_de dag gi bsam sbyor ngan pa'i kha rlangs 
[\[317a.6\]]kyi 'tshubs mar gyur pa'i nad thams cad dang*/_gdon thams cad dang*/_nye bar 'tshe ba thams cad dang*/_dus ma yin par 'chi ba'i 'jigs pa thams cad dang*/_'thab mo dang rtsod pa 'gyed pa thams cad kyi gnod pa dang bar du gcod pa thams cad mi gnas pa dang*/_yang 'byung 
[\[317a.7\]]ba med pa nyid du/_de dag gi mthu chen po dang*/_rdzu 'phrul chen po dang*/_gzi brjid chen po'i srung ba dag gis yongs su bsrungs pa dang*/_yongs su bskyabs pa dang*/_yongs su sba ba bgyis te/_mdor na phrin las su 'os pa gang dang gang bsgos pa thams cad thogs pa med pa nyid 
[\[317b\]]
[\[317b.1\]]du legs par bsgrubs so/_/gzhan yang rnam par dkar ba'i legs byas kyi phung po 'di dag mngon par 'du bgyid pa na/_de'i tshe rgyal ba'i bstan pa skyong ba la gus pa dang mngon par dpa' zhing rtse gcig tu 'dun pa'i phyogs bcu'i srung ma la sogs pa 'jig rten skyong ba'i lha 
[\[317b.2\]]mthu bo che rnams kyang dga' ba'i ru mtshon srid pa'i rtse mo'i bar du snyegs par bsgrengs shing*/_rang rang gi mthu dang rdzu 'phrul gyis mngon par 'du bgyis pa'i 'khor dang yang 'khor dang*/_bran dang yang bran la sogs pa'i sde dang dpung du bcas pa rnams kyang*/_dper na kha dog 
[\[317b.3\]]bzang po dang dri bzang po dang*/_ro bro ba bzang po dang ldan pa'i pad+ma'i skyed tshal chen po rab tu rgyas pa ni gang du mchis pa der/_sbrang rtsis 'tsho ba'i rkang pa drug pa rnams ngang gis 'du ba de bzhin du yang dang yang du lhags shing*/_lhags nas kyang rgyal ba'i bstan pa dang bstan pa'i rtsa lag tu 
[\[317b.4\]]gyur pa 'khor dang sde dang g.yog tu bcas pa thams cad kyang yongs su bsrungs pa dang*/_yongs su bskyabs pa dang*/_zhi ba dang bde legs su 'gyur ba'i stong grogs dang dpung gnyen dam pa ni ci yang byas so/_/des na thugs rje chen po dang ldan pa dang mthu stobs chen po dang ldan pa 
[\[317b.5\]]de dag gis legs par bsrungs shing dge legs su bsgrubs pa'i rwa ba na legs par gnas bzhin pas/_sa bcu'i dbang phyug mgon po ma pham pa dang lag na rdo rje la sogs pa byang chub sems dpa' dang*/_dgra bcom pa dang*/_paN+Di ta dang*/_grub pa'i slob dpon chen po 
[\[317b.6\]]rnams kyis legs par gsungs pa'i bstan bcos rin po che/_gangs can gyi ljongs su ji snyed bzhugs pa'i glegs bam brgya phrag gnyis la mdzes par byed pa'i rgyan bkra shis pa'i grangs kyis brgyan pa'i chos kyi gtong ba nam zhig thub pa'i dbang po'i bstan pa ji srid gnas par 
[\[317b.7\]]gyur pa de srid du glegs bam gyi phreng bar rgyun mi chad par 'byung ba'i ngo mtshar sgyu ma'i rgyal po dang 'dra ba'i phyi mo 'di dag rtag sbyor dang gus sbyor gyi brtson 'grus me 'bar ba lta bus bsgrubs pa'i las kyi rjes mar gyur pa par gyi ngo'i zhus dag dang bcas pa ma tshang ba med pa yongs su rdzogs 
[\[318a\]]
[\[318a.1\]]par grub pa'i dus ni/_rab byung bcu gnyis pa'i nang gses kyi gnam lo'i ming ni 'phags pa'i yul gyi brda sprod pa'i gzhung gi cho gas mngon par bsgrubs pa saM skr-i ta'i skad du rak+tA k+Shi zhes pa/_mngon brjod 'bum phrag gsum par mig dmar 
[\[318a.2\]]zhes 'byung ba/_shar phyogs stong kun gyi mi bdag chen pos yongs su bsrungs pa'i yul na gya tsi zhes dang*/_ljongs 'dir dbang thang dang bstun nas rjes su bsgrub par shing pho byi bar grags pa/_pho brang gling dgu pa'i dbus su klu'i me long gis gnas pa/_'byung ba sum 
[\[318a.3\]]ldan se zhig gi lo bkra shis kyi klung dang ldan pa'o/_/de la'ang bcu gnyis khyim gyi bdag po gnod sbyin gyi phyogs su bgrod pa'i dus dang*/_mdo sde gser 'od dam pa dang*/_dus kyi 'khor lo ba'i lugs kyis ston pas dus 'khor rtsa rgyud gsungs pa'i dus chen yin pa 
[\[318a.4\]]la sogs pa'i rgyu mtshan mang pos lo 'gor 'god pa/_nag pas nya ba'i dri zhim ldan gyi zla ba/_hor lugs kyi zhag gi phung po gsum pa'i dkar phyogs kyi rdzogs pa gsum pa ste/_gnyis su med pa'i rgyud chen dus kyi 'khor lo gsungs pa'i dus bzang po/_dus 'khor ba'i 
[\[318a.5\]]lugs kyi dbyangs ni la'o/_/gsal byed ni tsa la'o/_/'byung ba ni sa'i khams so/_/'dod pa'i yon tan ni dri nyid do/_/gtsug na zla ba'i lugs kyi dbyangs dang gsal byed ni o dang ha'o/_/'byung ba ni nam mkha'i khams so/_/'dod pa'i yon tan ni sgra nyid do/_/gnyis ka mthun 
[\[318a.6\]]pa'i dar gud ni smin pa'o/_/nyi ma ni shing 'brug go/_/spar kha dang sme ba ni zin dang dgu dmar dag go/_/res gza' nyi ma ste rags par zhud pa zhib par gud pa ste/_de nyid rgyu skar gyi lha mo nag pa dang lhan cig tu rtse ba'i 'phrod ni 'dod pa dang*/_sbyor ni stobs dang ldan pa la sogs pa 
[\[318a.7\]]dus tshes phun sum tshogs pa 'dzom pa'i nyin mor ma tshang ba med pa mthar phyin par yongs su grub bo/_/gnyis pa las mthar phyin pa'i bya ba la/_gang du bzhugs pa'i rten gtsug lag khang 'du byas pa dang*/_las byed pa yon gyis mnyes par byas pa dang*/_bkra shis pa'i ngo 
[\[318b\]]
[\[318b.1\]]mtshar ji ltar byung ba dang*/_rab tu gnas pa byas pa gleng ba'o/_/dang po la'ang sngon du sa chog ji ltar byas pa dang*/_dngos ji ltar 'du byas pa'o/_/dang po la'ang sa chog gi dgos pa dang*/_cho ga dngos dang*/_de las ji ltar bkar ba gleng ba'o/_/dang po sa chog gi dgos 
[\[318b.2\]]pa ni/_sa phyogs gang du gtsug lag khang dang*/_khang pa brtsegs pa dang*/_mchod rten dang*/_dkyil 'khor bzheng pa la sogs pa don du gnyer ba dag gis sngon du sa'i cho ga tshul bzhin du bgyis pas skyon dang bral ba'i sa gzhi rang dbang du 'gyur ba dang*/_'phral dang yun 
[\[318b.3\]]du dge zhing sde bzhi'i dpal thams cad rab tu 'phel bar 'gyur ba la sogs pa'o/_/gnyis pa cho ga dngos la/_spyir phyi dang nang gi rig pa'i rgyud gzhung rnams nas sa chog gi rnam gzhag mang du 'byung ba las/_'dir skabs su bab pa ni dpal kye rdo rje'i rtsa ba'i rgyud dang*/_
[\[318b.4\]]bshad pa'i rgyud rnams kyi dgongs pa rgya bod kyi mkhas pa chen po rnams kyis gsal bar phye ba'i bka' srol/_lhag pa'i lha de'i rnal 'byor gyi sgo nas sa'i cho ga yang dag par byas pa ste/_cho ga de yang don rnam pa lngas bsdus pa'i bdag nyid can no/_/de'ang ji ltar zhe na/_sa gzhi 
[\[318b.5\]]brtag pa dang*/_bslang ba dang*/_sbyang ba dang*/_gzung ba dang*/_srung ba'o/_/dang po ni/_gsang ba spyi rgyud las/_dang po pus nub tsam brkos la/_/sa de nyid kyis dgang bar bya/_/gal te lhag par gyur na ni/_/dngos grub dag ni yod par 'gyur/_/zhes bya bas sa nyid 
[\[318b.6\]]kyis brtag pa dang*/_khru phyed brkos nas chu yis bkang*/_/gom pa brgya ru 'gro bar bya/_/myur du 'ongs nas blta bya ste/_/de bzhin 'dug na lhag par bsngags/_/zhes bya bas mtshan mas brtag pa dang*/_mtho dma' can dang tsher ma can/_/gyo mo dum bu can dag dang*/_/
[\[318b.7\]]dbyibs kyi dus pa sdong dum khung*/_/grog mkhar thal ba tsha sgo can/_/gseg ma rdul dang rdo dang skra/_/srin bu grog sbur la sogs mang*/_/de lta bu yi sa gzhi ni/_/mkhas pas las rnams kun la spang*/_/zhes zug rngu yod med kyi sa brtag pa la sogs pa ste/_
[\[319a\]]
[\[319a.1\]]de dag ni dkyil 'khor gyi sa gzhi dang thun mong du brtag pa'o/_/bye brag tu gtsug lag khang la sogs pa la yul gyi dge ba bcus brtag pa dang*/_dbyibs kyi gnas tshul gyis brtag pa dang*/_phyi dang nang gi rten 'brel gyis brtag pa dang*/_kha dog gis brtag 
[\[319a.2\]]pa la sogs pa mang tu 'byung ba ste de dag gis brtag pa'o/_/gnyis pa la gnyis kyi/_mngon pa las bslang ba ni/_legs par brtags pa'i sa gzhi de yul gyi rgyal po dang blon po la sogs pas bdag gir byas pa na/_de las tshig gam rin gyis bslu ba ste/_spyi rgyud las/_
[\[319a.3\]]bden pa'i tshig gis bslu ba'am/_/yang na ri ba'i rin gyis blu/_/zhes so/_/mi mngon pa las bslang ba ni/_lha'i rnal 'byor dang ldan pa'i gang zag gis sa gzhi der mchod gtor tshul bzhin du bshams nas/_sa'i lha mo dang*/_phyogs skyong ba rnams la mchod gtor byin nas 
[\[319a.4\]]bslang ba ste/_yang dag par sbyor ba las/_sa'i lha mo kha dog gser gyi mdog can bum pa lag na thogs pa bkug cing bcug ste bcings nas/_dri zhim po la sogs pa'i mchod pa lnga po rnams kyis mchod cing lhag par nye bar gnas par bya'o zhes dang*/_rtsa ba'i rgyud las/_gong gi 
[\[319a.5\]]a sogs sngags kyis ni/_/de la gtor ma rnam par sbyin/_/zhes dang*/_ma ma rin chen sna tshogs 'dzin/_/zhes bya ba la sogs pas bstan to/_/gzhan yang bgegs rigs phra mo rnams kyang thog mar gtor mas tshim par bya ba'ang*/bdud rtsi las rgya mtsho'i rgyud las/_
[\[319a.6\]]gegs su 'gyur ba'i bgegs rigs la/_/mnyam pa'i don gyis sun mi dbyung*/_/dmigs kyi kha zas sna tshogs kyis/_/bgegs rnams mgu nas lan chags 'khor/_/zhes so/_/gsum pa la'ang gnyis kyi/_las dang bya bas skyon sbyang ba ni/_sa bdag lto 'phye rgyu ba'i tshul la 
[\[319a.7\]]legs par brtags nas/_de'i lus kyi cha dgu las 'das pa'i lto ba'i phyogs nas dngos grub kyis blangs pas sbyang ba ste/bzang po yongs bzung las/_dgun zla ra ba la sogs nas/_/brtsams te zla ba gsum gsum du/_/lto 'phye lho dang nub dang byang*/_/shar du de yi mgo bo ste/_/g.yon 
[\[319b\]]
[\[319b.1\]]pa'i zur gyis nyal ba yin/_/phyi yi lto ba shes nas brko/_/mgo dang rgyab sogs nas brkos pa'i/_/skyon ni rgyas pa las shes bya/_/zhes dang*/_de nyid rnam par brtag pa'i tshul yang legs par grub pa'i rgyud chen po'i lung*/_rat+na rak+Shi ta dang*/_zhang grub pa dpal gyi 'gyur las/_
[\[319b.2\]]sa gzhi gang yin de ni gru bzhir bya/_/zla ba gsum gyi nyin mo'i grangs kyis 'dir/_/phyogs ni so sor sa de rnam par dbye/_/dbang ldan nas ni me yi mtshams kyi bar/_/shar gyi sa de dgu bcur rnam par dbye/_/me nas bden bral mtshams kyi bar dang ni/_/bden bral nas ni 
[\[319b.3\]]rlung gi mtshams bar dang*/_/rlung nas 'byung po'i bdag po'i mtshams kyi bar/_/de bzhin kho nar dgu bcur rnam dbye bya/_/ston zla rwa ba 'bring dang tha ma'i bar/_/dbang ldan mtshams la sogs par mgo bor gnas/_/bden bral mtshams sogs mjug ma'i cha ru gnas/_/gsang 
[\[319b.4\]]ba'i gnas ni sa yi dbus su gzhag_/lte ba man chad lto 'phye'i lus su gnas/_/stod ni gdengs ka dang ldan mi yi lus/_/lhor bltas lag pa g.yon pa rna bar bzhag_/g.yas pa rin chen dang bcas dku ru bzhag_/sa yi cha dgur khyab par nyal nas gnas/_/klu rgyal de yi 
[\[319b.5\]]lus tshad mtho bcu'o/_/shar dang nub la sogs par gnas pa yang*/_/sa yi dum bu de ni gzhal ba ltar/_/nyi ma'i bgrod pa tshes gcig la sogs par/_/nyin zhag re re zhing ni cha re rer/_/ji ltar rigs par shar gyi cha ru rgyu/_/lho dang nub dang byang du'ang de bzhin no/_/zhes dang*/_
[\[319b.6\]]de yi lus la klu yi bdag po brgyad/_/'o ma la sogs nyer spyad rnams kyis mchod/_/zhes pa ste/_de'ang mjug rtse dang*/_gsang ba dang*/_lte ba dang*/_dpung pa dang*/_snying ga dang*/_mgrin pa dang*/_rna ba dang*/_spyi bo rnams su rim pa ltar rigs ldan sngon po dang*/_stobs kyi rgyu du ba'i mdog 
[\[319b.7\]]dang*/_dung skyong dkar po dang*/_pad+ma chen po ser po dang*/_nor rgyas ljang gu dang*/_'jog po dmar po dang*/_pad+ma dkar po dang*/_mtha' yas sngon po rnams so/_/ji ltar brko ba'ang*/_de spyod mi ni bgegs mthar byed du bsgom/_/dpa' bos lag pa tog rtse rdo rjes mtshan/_/lag pa g.yon 
[\[320a\]]
[\[320a.1\]]pa 'og tu byas la gzung*/_/de yis bdud kyi tshogs rnams skrag cing bzlog_/shar dang byang gi phyogs su kha bltas pas/_/tog rtse kham bzhi brgyab nas blangs pa yis/_/zhi ba'i sems kyis gtor ma'i nang nyid du/_/bzhag pa'am phyi rol me yi mtshams sogs 
[\[320a.2\]]dor/_/'bad par de yis kham lnga blangs pa'i sa/_/sa yi dbus su legs par yid kyis dgram/_/kham lnga 'das nas de la du ma yis/_/phyogs dang mtshams rnams kun nas brko bar bya/_/zhes dang*/_gang du brko ba'i sa dmigs kyang*/_skar ma khrums kyis nya ba dang nyi ma bu mo'i khyim du 
[\[320a.3\]]spyod pa la ston zla rwa bar brtsis pa'i ston 'bring po la mgo bo shar dang*/_mjug ma nub drang por 'ong ba la dper mtshon nas/_de nyid las/_shar nas cha ni nyi shu rtsa bdun dor/_/byang nas phyed dang bcu bzhi'i cha dor bar/_/shar nub cha dgu lho byang phyed dang lnga/_/'di ni mchan gyi mdun du thog mar brko/_/
[\[320a.4\]]de yis chos nor 'dod don 'phel zhing 'grub/_/ces pa'i tshul gyis brko ba ste/_de ltar legs par brkos nas rus pa dang*/_gyo mo dang*/_rdo ba la sogs pa'i zung rngu rnams phyung la/_gter gzhug pa dang*/_sa de nyid sa gnyen bzang po gzhan dang bsres nas dri zhim po'i chus sbrus pas dkyil 'khor 
[\[320a.5\]]la sogs par stegs bu bya ba dang*/_gtsug lag khang la sogs par sa de dang gzungs sngags bzlas pa'i chu dag gis sa gzhi kun du khyab par dge 'dun bzhi sde dag gis gtor zhing bcag pa dang*/_gal te zug rngu de dag bsal gyis ma ldang ba dang*/_sngon chad dkyil 'khor gyi khang pa la sogs pa byas pa 
[\[320a.6\]]yin na sa phyogs nam mkha'i rang bzhin du sbyong bar byed pa'i sngags dang phyag rgya dang ting nge 'dzin rnams kho nas sbyang ba nyid do/_/gzhan yang ting nge 'dzin gyis bgegs sbyang ba ni/_sa phyogs der srung ba'i 'khor lo bsgom pas bgegs sbyang ba ste/_kye rdo rje las/_dang por lha yi bdag nyid kyis/_/rnal 'byor 
[\[320a.7\]]pas ni nor 'dzin sbyang*/_/zhes so/_/bzhi pa la'ang gnyis las/_blos bzung ba ni/_legs par sbyangs pa'i sa der deng bdag gis 'dod pa'i snying po gang yin pa de mngon du bgyi'o snyam pa dam tshig tu bya ba tsam mo/_/stang stabs kyi bkod pas bzung ba ni/_sa der slob dpon 'khor dang bcas pas rtsa ba'i 
[\[320b\]]
[\[320b.1\]]rkang stabs brgyad dang*/_gom stabs bzhi dang*/_tshul bcu drug dang*/_ba dan gnyis dang*/_mchod pa bcu gnyis dang*/_'dug stangs bcu dang*/_gar gyi nyams dgu dang*/_glu'i bkod pa rnams te/_stang stabs de dag thams cad rdzogs par bya ba'am/_de ltar ma grub na rtsa ba'i rkang stabs 
[\[320b.2\]]tsam byed pa ste/_rdo rje gur las/_sa gzhi yongs gzung dus su ni/_/dam tshig 'di ni rab bskul bas/_/ye shes rdo rje can gyis bya/_/'di ni dam tshig rim pa'i mchog_/ces so/_/lnga pa ni/_de ltar bzung ba'i sa phyogs su slar yang bgegs kyi rigs kyis 'jug pa'i skabs med par srung 
[\[320b.3\]]ba'i 'khor lo bsgoms pas srung ba ste/_ji skad du/_ji ltar bsam gtan de bzhin 'dir/_/srung ba ji ltar gsungs pa nyid/_/ces so/_/gsum pa de las ji ltar bkar ba gleng ba ni/_de ltar ji skad bshad pa'i cho ga de dag thams cad 'dir yang tshang bar bya dgos so snyam na/_ma yin te de 
[\[320b.4\]]dag ni sngon chad sa'i cho ga ma byas pa'i phyogs su ni nges par dgos kyi/_gtsug lag khang dang dgon sde yin pa la sogs pa sngon chad sa'i cho ga grub pa la ni thams cad tshang bar mi dgos te/_de ltar du'ang gsang ba spyi'i rgyud las/_drang srong gnas dang ba lang lhas/_/phug dang ri yi rtse mo 
[\[320b.5\]]dang*/_/sa gzhi gang na 'thas pa dang*/_/khang thog dang ni rdo leb dang*/_/mchod rten drung dang 'bab chu'i gling*/_/mtsho rnams kyi ni 'gram dag tu/_/sa gzhi sbyang dang brtag pa dang*/_/nan tan du ni bya mi dgos/_/der ni zung rngu dbyung mi dgos/_/'thas par bcag kyang der mi dgos/_/mtho 
[\[320b.6\]]dma' la sogs skyon rnams ni/_/der ni dogs pa bskyed mi dgos/_/zhes dang*/_legs bshad bai DUr dkar po'i sa dpyad kyi sngon byung la brten nas brtag pa'i skabs su'ang*/_dang po thun mong sangs rgyas kyis/_/mdzad pa bcu gnyis bstan pa'i gnas/_/sher phyin gnas bshad sa phyogs 
[\[320b.7\]]lha'i/_/rten yul mchod gnas gyur pa dang*/_/gang zag khyad can byin rlabs gnas/_/chos ldan bya ba khyad par can/_/'byung bzhin pa'am sngon byung nas/_/re zhig zam chad pa yang rung*/_/bya ba mi shis bar ma chod/_/bkra shis gnas su grags shing grub/_/thun mong ma yin rdo rje'i theg_/bsgrub 
[\[321a\]]
[\[321a.1\]]pa'i gnas su byed pa na/_/'dzam gling gnas mchog nyi shu bzhi'i/_/yul ni so gnyis nang du gtogs/_/yid ches lo rgyus tshad ma ru/_/bzung la legs par gtan 'bebs pa'i/_/gnas rnyed phyi yi sa dpyad sogs/_/mi shes pa'am ma grub kyang*/_/dge legs rang 
[\[321a.2\]]bzhin 'byung bar bshad/_/ces gsungs pa'ang shin tu yid ches pa'i legs par bshad pa rmad du byung bar snang ngo*/_/des na chos grwa chen po 'dir ni gong du ji skad bshad pa'i skyes bu dam pa mkhas shing grub pa de dag gis sa gzhi legs par brtags shing sbyangs nas byin gyis brlabs pa dang*/_de 
[\[321a.3\]]nas brtsams te srid pa dang zhi ba'i dpal 'byor gyis phyogs thams cad nas shin tu bkra shis pa'i gnas su gyur cing*/_lha dang bcas pa'i 'jig rten gyi mchod rten chen po nyid du gyur pa'i phyir sa'i cho ga la nan tan du ma byas kyang mi btub pa med pa'i phyir/_bye brag tu sa gzhi brtag pa'i cho ga rnams dang*/_
[\[321a.4\]]mngon pa las bslang ba dang*/_las dang bya bas skyon sbyang ba rnams ni lhag par dgos pa ma mchis so/_/de las gzhan pa'i cho ga rnams ni slar yang bgyis na shin tu phun sum tshogs pa'i rgyu nyid du ches cher bsngags shing*/_mkhas pa kun gyi lag len la'ang mdzad pa dang*/_bye brag tu dper na gzugs 
[\[321a.5\]]dang stobs dang kho lag kun nas rdzogs pa'i glang po'i mchog gangs ri'i dum bu 'gro shes pa dang 'dra ba rnams kyang 'dul mkhan mkhas pa'i lcags kyo chung ngus btab pas de'i dbang du mi 'gyur ba med pa de bzhin du/_lha dang bcas pa'i 'jig rten gyi khams su mthu che ba dang*/_rdzu 'phrul che ba dang*/_dpung 
[\[321a.6\]]che ba dang*/_dbang che bar rlom pa rnams kyang gsang sngags dang rig sngags grub pa rnams kyi bka' lung gi 'phrin yig gnyen po thos pa 'dzin pa'i bcud du sim pa tsam gyis de'i don tshul bzhin du bsgrub pa la gus par mi 'gyur ba su zhig_/des na de lta bu'i bdag nyid chen po rnams kyis sa gzhi byin gyis rlob pa'i 
[\[321a.7\]]cho ga tshul bzhin du bgyis pa ni ches mchog tu yang bde legs phun sum tshogs pa'i gzhir gyur pa ste/_deng 'dir skye ba nas skye bar dkar ba min pa'i ngag gi las rnam par spangs pa/_mchog tu de bzhin gshegs pa kun gyi gsang ba'i snying po zab mo sngags kyi dngos grub kyis shin tu brling bar byas 
[\[321b\]]
[\[321b.1\]]pa/_nges par dpal ldan rdo rje 'chang dbang nyid las nam yang dmigs su med pa'i bdag nyid chen po dpal ldan chos skyong nyid kyi bka'i sa gzhi byin gyis rlob par g.yar 'dren du bgyi ba ni ches mchog tu gyur pa'i blo gros so snyam du sdom brtson skye dgu'i bdag po nyid nas mkhan po rin po cher de 
[\[321b.2\]]skad du gsol ba dang*/_de nyid nas kyang de ltar du bgyir btub pa bkas gnang nas spyan drangs so/_/gzhan yang mkhas pa dang btsun pa dang grub pa'i yon tan mi zad pa'i mdzod du gyur pa rje btsun nam mkha' dpal bzang pas mtshon te/_rdo rje slob dpon gyi las rab 'byams la dbang ba'i 
[\[321b.3\]]gsang sngags 'dzin pa bcu gsum dag dang lhan cig tu/_sa gzhi mi mngon pa las bslang ba la sogs pa'i cho ga rnams yang dag par mdzad pa dang*/_gzhan yang gter bum gyi rigs mang du 'jog pa la sogs pas sa phyogs zhi zhing dul ba mtsho las skyes pa gzhon nu'i 'dab ma 
[\[321b.4\]]lta bu la/_slar yang 'dod dgu'i dpal 'byor zad mi shes pa'i gnas su byin gyis brlabs so/_/gnyis pa dngos ji ltar 'du byas pa ni/_de ltar byin gyis brlabs pa'i sa gzhi der hor lugs kyi zla ba gnyis pa'i dmar ba'i phyogs kyi rgyal ba gsum pa'i tshes dang gza' skar dge bar 'dzom pa la 
[\[321b.5\]]gtsug lag khang chen po chos 'byung bkra shis sgo mang zhes bya ba 'di nyid kyi rmang 'ding bar brtsam ste/_de'i thog mar yang ji skad du/_gtsug lag pho brang mkhar khang sogs/_/'debs par bya ba'i las brtsam dus/_/keg dang dgu dur rtsub rigs bcos/_/gnam sa'i sgo bsdam cho ga 
[\[321b.6\]]bya/_/'khrug gto nyes pa kun sel dang*/_/g.yo 'khrug dong rtse 'khon bsdum sogs/_/gang 'grub sna sel cho ga btang*/_/chu gtor klu brgyad klu gsum dang*/_/klu gtor brgyags brngan btang bya zhing*/_/snang brgyad sdong rgyan mdo thig dang*/_/bkra shis brtsegs pa gzungs bsdus sgrogs/_/gnam gto 
[\[321b.7\]]gnam khyi bcos pa dang*/_/bar gto 'brug lha bcos pa dang*/_/sa gto dur phag bcos rnams bya/_/zhes 'byung ba'i bcos thabs rnams kyang*/_skar nag rtsis kyi gzhung lugs du ma la blo gros kyi spyan dkyus rnam par yangs pa'i bla mkhyen bsod nams rgyal dpon g.yog rnams kyis sngon du grub 
[\[322a\]]
[\[322a.1\]]par byas nas/_de'i nyin mor las kyi 'go brtsams so/_/de la'ang gtsug lag khang 'di'i tshad dang bzo'i bkod pa phal che ba dag ni gtsug lag lugs brgya'i tshul la rnam par dpyod pa'i mkhyen rab pad+ma'i gnyen gyi dkyil 'khor ltar rab tu gsal ba'i sdom brtson stobs kyi 
[\[322a.2\]]'khor los sgyur ba nyid nas bka'i bkod pas yang dag par khyab par mdzad pa la/_thog mar tshad kyi thig 'debs pa ni mngon par 'dod pa'i 'bras bu ci yang yid la byas pa tsam gyis mi 'grub pa 'ga' yang med pa de lta bu'i bsod nams kyi mthu che zhing rnam pa gcig tu 'byor pa phun sum 
[\[322a.3\]]tshogs pa dar nas rgud pa'i mtha' ru ma lhung ba'i dge slong tshul khrims rab brtan nam don grub can dang*/_o+o D+yAn tshe ring dang*/_lhun grub rgyal mtshan te gsum gyis byas shing*/_mtshams dang phyogs kyi rtsig rmang 'ding ba po ni/_blo sna bden pa'i phyogs su gtod pas bya ba thams cad brling 
[\[322a.4\]]zhing kun gyis yid rton pa'i gnas su byas pa/_mchog tu yi dam gyi lha mang po'i bsnyen pa mthar phyin pa'i dge slong nam mkha' rdo rje dang*/_ting 'dzin rdo rje dang*/_kun dga' rdo rje ste gsum gyis bgyis nas rtsig 'gram legs par bting ngo*/_/de nas bzung ste/_shing gzhog pa dang*/_shing 
[\[322a.5\]]brkos pa dang*/_gyeng bzo ba la sogs pa'i las byed pa mi grangs bzhi brgya tsam bsags te mthar phyin pa nyid du legs par bslangs so/_/de'i rjes su'ang lha ris pa la sogs pa'i bzo rig pa mkhan rnams bsags te rtsi tshon dgye ba dang*/_ldeb ris 'dri ba dang*/_nang gi khor yug kun du bre 
[\[322a.6\]]ba'i 'phen dang*/_bla re dang*/_rgyal mtshan dang*/_chos kyi bzhugs khri dang*/_steng gi khang [{]bzangs kyi [,]bzang gi [}]rtse mo na gser zangs las grub pa'i gan 'ji ra dang*/_rgyal mtshan la sogs pa ngo mtshar che ba'i rgyan gyi bkod pa yid du 'ong ba dag gis kun nas rab tu mdzes par byas so/_/de lta bu'i tshul gyis legs 
[\[322a.7\]]par grub pa'i rten gzhal du med pa'i khang [{]bzangs [,]bzang [}]chos 'byung bkra shis sgo mang zhes bya ba gang gi nang logs thams cad du de bzhin gshegs pa sras dang bcas pa'i snang brnyan mthong na mi mthun pa med pa ci yang bkra ba'i khyad par la bsams na/_phyogs bcu'i sangs rgyas kyi zhing khams bgrang 
[\[322b\]]
[\[322b.1\]]du med pa'i yon tan gyi bkod pa yang nye bar mtshon par nus so/_/blo dang ldan pa'i gang zag rnams kyis yid la ji ltar dmigs pa'i legs par bshad pa'i tshogs kyi gtong ba ci yang 'jo ba'i gnas su gyur pa'i khyad par la bsams na/_theg pa gsum gyi bstan pa rin po che'i 
[\[322b.2\]]'byung gnas su gyur pa 'phags yul rdo rje gdan gyi d+harma g+hany+dza gang yin pa'am/_gsang sngags bstan pa'i 'byung gnas su gyur pa lcang lo can nam/_o+o D+yAn rdo rje chen po rnams kyi d+harma g+hany+dza gang yin pa'i dpal la co 'dri bar 'os pa/_phyi rol gyi rnam pa la bsams na 'chi 
[\[322b.3\]]ba med pa'i yul gyi 'phrul bzo bi shwa karma'i lag rtse las 'khrungs pa lta bu'i 'gram logs dang*/_ka ba dang*/_gdung dang*/_thog phubs rim pa dang*/_mda' yab dang*/_pu shu dang*/_lan kan dang*/_sgo dang*/_rta babs la sogs pa mtshan nyid thams cad yongs su rdzogs pa/_rtse 
[\[322b.4\]]mor nyi ma 'char ka'i gzi brjid kyi phung po las 'phos pa lta bu'i rin po che gser zangs las grub pa'i tog dang*/_rgyal mtshan dang*/_me long dang dril bu sil sil rnams kyis kun nas mdzes par byas pa/_nang gi bla khab las rnam par dbyangs pa'i bla re dang*/_gdugs dang*/_rgyal mtshan 
[\[322b.5\]]dang*/_'phan tshar la sogs pas yid du 'ong bar byas pa'i gzhal med khang rgyan dang bcas pa gsar du bskrun pa'ang legs par mthar phyin to/_/der ji ltar bshams pa'i chos kyi khri shing gi drwa ba mig [{]mangs [,]mang [}]ris su bres pa ga la bar 'jig rten gsum na mchod 'os bla na med pa'i dgongs 
[\[322b.6\]]'grel gyi phyi mo gang dag bzhugs pa rnams mchod pa'i yo byad kyi rnam grangs mang pos bkur sti dang bcas te mnga' gsol bar bgyis so/_/mdor na de lta bu'i rten dang brten par bcas pa thams cad legs par mthar son pa nyid du yongs su grub bo/_/gnyis pa las byed pa yon gyis mnyes par byas pa la/_
[\[322b.7\]]spyir las byed pa'i bzo bo rnams mnyes dgos pa'ang*/_rab tu gnas pa'i rgyud las/_rgyan rnams ma lus pa yis ni/_/phyi nas bzo bo rnams la mchod/_/gang dag de la grogs byed pa/_/gzhan dag kyang ni mchod par bya/_/zhes dang*/_sman lha don grub pa'i cha tshad kyi rab tu byed pa yid bzhin nor 
[\[323a\]]
[\[323a.1\]]bu las/_kun nas lhag bsam rab dkar lus/_/khrel yod ngo tsha'i gos rgyan ldan/_/dad dang gtong phod mchod tshogs kyis/_/lha dang bzo bo dbyer med mchod/_/ces pa ltar bzo gnas rig pa mkhan ni 'gro ba kun gyis bkur zhing 
[\[323a.2\]]mdun 'jog gya nom pa dag gis mnyes par bya ba'i yul du gsungs pa ltar 'dir yang las 'di sgrub pa'i ring la/_bzo gnas rig pa 'chang ba rnams la dus rgyun par bza' ba dang btung bar sbyar ba dang*/_bar skabs rnams su'ang ston mo dang ston tshab gang rung re stob pa dang*/_
[\[323a.3\]]mthar las byas pa drin du gzo ba'i phyir yon gyis mgu bar byas pa'i rnam grangs zhib tu brjod na 'dri bar bya ba mang du yod na'ang dgos pa chung bas rgyas par mi 'dri'o/_/'on te deng 'dir mdor bsdus shig ma brjod na/_spyir rgyal po dang mi dpon rnams kyi bya ba phal che ba ni gzhan 
[\[323a.4\]]la khral bzhag pa dang 'u lag bskul nas sgrub pa'i srol zhig mchis pa ltar/_'dir yang de ltar du byas pa yin nam snyam du go bar 'gyur ba'i phyir ro/_/des na dogs pa de bsal ba'i phyir rags bsdus tsam zhig bsnyad pa la/_'di ltar dgongs 'grel yongs su rdzogs par 
[\[323a.5\]]bsdoms pa'i glegs bam rin po che brgya phrag gnyis la mdzes par byed pa bkra shis pa'i rgyan dang bcas pa bzhugs pa/_yi ge'i ldeb grangs kyis rnam par dbye na/_yig ldeb drug khri nyis stong dang nyis brgya lnga bcu rtsa bdun mchis pa par du bsgrubs pa la/_sdom 
[\[323a.6\]]brtson skye dgu'i bdag po 'di'i gtong phod chen po'i phyag ring legs par brkyangs nas/_rgyal po chen po rnam mang thos kyi bu'i gter mdzod kha yongs su bye ba lta bu'i 'dod dgu ma tshang ba med pa'i dkor mdzod dang*/_'bru'i bang ba dang*/_phyugs kyi rwa ba rnams ser sna'i rgyas bcings pa 
[\[323a.7\]]med par lhug par phye ste/_de'i mod la rin po che gser dang*/_dngul dang*/_byi ru dang*/_mu tig dang*/_dung dang*/_g.yu dang*/_gos bzang po dang*/_dar gyi bre brag mang po dang*/_ras zung dang*/_ras yab dang*/_snam phrug gi rigs su gtogs pa mang po dang*/_bgo ba dang rgyan gyi bye 
[\[323b\]]
[\[323b.1\]]brag rnam pa sna tshogs pa dang*/_nye bar mkho ba'i yo byad rnam pa du ma dang*/_ar+d+ho ka'i phur ma khag tu byas pa mang po dang*/_tha mi ka dang*/_rta dang*/_gnag phyugs kyi rigs la sogs pa mdor na rang rang gi mos par ci dang ci 'tsham pa'i dbyig gi rnam pa gya nom pa dag stsal to/_/
[\[323b.2\]]de dag kyang 'di lta ste/_ji ltar byin pa thams cad 'dir 'bru'i rin thang gi tshad kyis bcal te brjod na/_thog mar zhus dag pa rnams kyi zhus dpon mi re la nyin rer bris pa rab cig gi yon du brtsis pa nas 'dong nyi shu rtsa gnyis/_de 'og la nas 'dong bcu bzhi/_zhus dag pa gzhan 
[\[323b.3\]]rnams la nyin rer nas 'dong bcu gsum re ste bsdoms pas nas khal drug stong dgu brgya dang drug cu/_lha ris pa dbu lha gnyis re'i bri yon la nas 'dong nyi shu rtsa lnga re brtsis pa bsdoms pa nas khal brgya dang so lnga/_lha brkos pa sku brnyan gnyis re'i yon du nas khal gsum re 
[\[323b.4\]]bsdoms pas nas khal drug brgya bzhi bcu/_yi ge pa yang rab dang*/_rab dang*/_'bring gsum las bar ma'i dbang du btang ba'i grangs kyis brtsi na/_yig ldeb re la nas 'dong nyi shu rtsa gnyis re brtsis pa bsdoms pas nas khal sum khri bzhi stong dang nyis brgya zhe gcig_/par 
[\[323b.5\]]brkos pa rab dang 'bring stod dang 'bring gsum las bar ma zhig gi dbang tu btang ba'i grangs kyis brtsi na/_par ldeb re la nas khal gsum dang zho re byin pa bsdoms pas nas khal 'bum phrag gnyis dang nyis stong sum brgya so lnga/_par zhus pa mi re la nyin rer nas 'dong bcu gsum 
[\[323b.6\]]re brtsis pa bsdoms pas nas khal nyis stong drug brgya/_thig 'debs pa nyin rer nas 'dong bcu re bsdoms pas nas khal lnga brgya/_shog bu'i 'du byed pa mi re la nyin rer nas 'dong bcu re brtsis pa bsdoms pas nas khal nyis stong bdun brgya nyi shu/_shing gzhog pa shing ldeb brgya 
[\[323b.7\]]dang bzhi bcu la nas khal lnga re brtsis pa nas khal nyis stong nyis brgya nyer gsum/_shog bu kha bzhi bcu'i rin la ja bar khag byin pa 'brur bsdoms pas nas khal sum stong dang brgya nyer gsum/_shing ldeb bcu drug re'i rin la ja bar khag byin pa 'brur bsdoms pas nas khal 
[\[324a\]]
[\[324a.1\]]khri phrag gcig dang dgu stong bzhi brgya nga lnga song ngo*/_/bza' btung sbyar ba rags bsdus su bsdoms na nas khal 'bum phrag gcig dang drug khri brgyad stong bzhi brgya'o/_/mdor na rten bzheng gi rim gror song ba dang bza' btung sbyar ba la song ba rnams mi 
[\[324a.2\]]'grang bar las byed pa rnams kyi yon 'bul dang*/_shing dang shog bu'i rin du song ba kho na bsdoms pas nas khal 'bum phrag gnyis dang bdun khri bzhi stong dgu brgya dang so gnyis song zhing*/_de dag ja'i tshad kyis grangs su bcal na ja 'khor drug can khri phrag gcig dang sum stong 
[\[324a.3\]]bdun brgya zhe drug la/_bar khag gnyis dang sdum gcig gi lhag ma bcas song ngo*/_/gzhan yang par khang chen mo 'di nyid gsar du bskrun pa ldeb ris dang bcas pa la'ang nyer spyad dang bzo yon la sogs par gtong ba'i dngos po rags rtsis kyis ja 'khor drug can sum stong drug brgya 
[\[324a.4\]]tsam song ba sogs/_mdor na rten bzhengs 'di'i cha rkyen du sum rtsen pa'i mdzod sgo chen po yongs su phye ba lta bus stobs bcu mnga' ba'i bstan pa rin po che 'di nyid yun du gnas pa dang*/_sems can gyi khams su bde legs kyi mdza' na mo gsar du 'gugs pa'i lhag bsam 
[\[324a.5\]]dang mdzad pa rmad du byung ba la ni sdom brtson sa bdag dam pa 'di dang mtshungs pa 'ga' yang ma byung bar sems so/_/gsum pa bkra shis pa'i ngo mtshar ji ltar byung ba la/_de ltar bsgrubs pa la ngo mtshar gyi rnam pa ji ltar byung ba'i gleng ba mang du yod na'ang*/_'dir [{]mangs kyis [,]mang gis [}]dogs pas rdzogs 
[\[324a.6\]]par mi 'dri zhing rags pa tsam zhig brjod na/_spyir mi bdag chen po 'di'i mdzad pa thams cad ni nam phugs su bstan pa rgyas pa'i grogs su 'gro ba kho na lhur byed cing*/_bye brag tu sdom pa gsum gyi bka' drin dpag tu med pas bskyangs pa'i mkhan po rin po che dpal ldan chos skyong bkra shis 
[\[324a.7\]]grags pa'i rgyal mtshan dpal bzang po pa 'di nyid/_yongs rdzogs chos kyi rgyal srid chen po'i mnga' bdag tu zhabs kyi pad+ma mi 'gyur rdo rje brtsegs pa'i khri 'phang mthon po brtan pa'i bgyi ba nyid gtso bor lhur mdzad pa bzhin/_deng gi rten bzhengs chen po 'di yang 'dren mchog dam 
[\[324b\]]
[\[324b.1\]]pa de nyid kyi zhabs brten du gtso cher dmigs pa yin te/_de'ang ji ltar dmigs pa nyid kyang*/_mdo las/_bsod nams rnam smin bde ster zhi ba sdug bsngal thams cad sel/_/bsod nams ldan pa'i mi yis bsam pa rnams kyang 'grub/_/bdud bcom nas ni byang chub myur du 
[\[324b.2\]]reg par 'gyur/_/mya ngan las 'das zhi ba bsil ba'i dngos po thob/_/ces dang*/_don kun grub pa'i rtogs brjod las/_rang don la 'jug dmigs pa dang bral zhing*/_/gzhan la phan pa rtag tu brtson rnams kyis/_/grub pa nyon mongs rnams la mi 'jigs shing*/_/gdung dang 
[\[324b.3\]]gregs bral gzir byed min par gyur/_/zhes gsungs pa ltar lhag pa'i bsam pa stobs dang ldan pa dang bsod nams kyi mthu che ba rnams kyis bsgrub par bya ba'i bya ba gang dang gang yin pa de dmigs pa tsam gyis mi 'grub pa med pa ni rang don bral ba'i skyes bu dam pa rnams kyi khyad par gyi 
[\[324b.4\]]chos te/_de'ang ji ltar na/_deng khams gsum chos kyi rgyal po mkhan po rin po che bstan pa'i sgron me nyid ni sku gsung thugs rdo rje gsum gyi bcud len dam pa bzhes nas 'tsho gzhes su bzhugs pa dang*/_de'i bya ba sems can thams cad la phan pa'i phrin las kyis nam mkha'i khams 
[\[324b.5\]]kyi mthas gtugs par 'gro bar gyur pa 'di ltar dang*/_sdom brtson bla ma bstan pa'i rtsa lag chen po sku mched du bcas pa rnams kyang*/_sde bzhi'i 'bras bu phun sum tshogs shing dge ba'i phrin las dkar po rgya mtsho'i mthar thug tu khyab par rgyu ba'i rgyal srid chen po'i mdzes par byed pa'i 
[\[324b.6\]]rgyan du/_lha dang mi'i yul gyi rin thang che ba'i nor bu rin po che rab tu brtsegs pa'i khri 'phang mthon po la sku tshe mi shigs rdo rje rin po che'i khams su brtas shing mi mthun pa'i phyogs thams cad las rnam par rgyal nas/_de'i phrin las kyi 'khor lo rin po che gtsug lag lugs brgya'i rtsibs dang ldan 
[\[324b.7\]]pas/_'dzam gling byang phyogs kyi 'dzin ma'i dkyil 'khor yangs par rgyu ba la thogs pa med pa'i rab 'byams dbang gi phrin las grub pa rnams lhan cig tu byung zhing*/_shar phyogs gong ma'i lung gis zla chu'i rgyud kyi mi sde nyis stong tsam la sogs pa'ang gsar du legs par stsal to/_/mkhyen 
[\[325a\]]
[\[325a.1\]]pa'i spyan dang ldan pa'i phyi dang nang gi 'phrul blon chen po thams cad kyang*/_sku tshe dang bsod nams dbyar gyi rgya mtsho'i rjes su song ba la longs su spyod cing*/_mi bdag chen po'i bstan srid kyi gdugs dkar po thur ma brgya pa skye dgu rgya mtsho'i bla ma nas bla mar 'degs 
[\[325a.2\]]pa la zhum pa med pa'i snying stobs kyi lang tsho dar bar gyur pa'i ngo mtshar rmad du byung ba 'di dag go_/gzhan yang skye dgu'i bdag po'i thugs rje'i dpag bsam chen po kun gyi mnyes gshin dam par gyur pa'i bde skyid kyi 'bras bu'i 'tsho ba'i bzo dang rig pa'i gnas kyi las byed pa rnams 
[\[325a.3\]]te/_de dag gi 'go 'dzin du mi'i dbang po'i bka' lung gis bskos shing las de'i mi mthun pa'i phyogs sel ba dang*/_mthun pa'i phyogs bsgrub pa la gzhan dring mi 'jog pa'i blo ldan rnams kyis mtshon te/_bzo'i las byed dman pa yan chad kyi khrod nas dus kyis nyen te lnga pa'i lam du song 
[\[325a.4\]]ba dang*/_bya bas nyes te chad kyi las kyis phog pa'i mi'i 'gro ba gcig kyang ma byung ba 'di dag kyang*/_thugs rjer ldan pa rnams kyis legs par bsrungs shing ye shes gzigs pa'i 'bab stegs su mdzad pa dang*/_mi bdag chen po'i bsod nams kyi shugs las byung ba gdon mi za ba'i 
[\[325a.5\]]ngo mtshar shin tu che ba nyid do/_/gzhan yang gnas skabs de dang de dag tu sdom brtson chen po'i stobs kyi 'khor los legs par bsrungs pa'i mnga' 'og tu gtogs pa ljongs dang*/_yul 'khor dang*/_grong dang grong rdal la sogs pa rnams su yang nad kyi 'jigs pa dang*/_mu ge'i 'jigs 
[\[325a.6\]]pa dang*/_phan tshun 'thab pa dang rtsod pa dang*/_g.yul 'gyed pa la sogs pa snyigs ma'i dus kyi brlang spyod thams cad kyang ming gi lhag ma tsam du gyur to/_/de'i dbang gis 'gro ba rnams kyang gnas skabs su 'jigs pa ma mchis pa dang*/_nyam nga ba ma mchis pa dang*/_bag tsha ba ma mchis par 
[\[325a.7\]]gyur te/_ltar snang gi bde ba kha zas bzang po'i ro lta bu la ci bde bar longs spyod par byed/_myong bar byed/_dga' bar byed/_rtse bar byed do/_/yang de'i tshe de'i dus na dkar po'i phyogs su mngon par 'dun pa'i lha rnams kyang kun nas rangs par gyur pa'i skyes kyi phreng ba gya nom pa bstar ba ni 'di lta ste/_
[\[325b\]]
[\[325b.1\]]nam mkha'i dkyil 'khor kun du dus dus su sngo bsangs sprin gyi phreng ba lang ling du 'khrigs pa dag kyang 'gro ba dang 'ong ba dang phan tshun 'thab pa'i ya mtshan che ba ci yang ston par byed de/_dper na sgyu ma mkhan mkhas pas rdzas dang sngags kyi nus pa'i 'phrul las/_rta mchog gi rnam pa dang*/_
[\[325b.2\]]shing rta'i rnam pa dang*/_glang po che'i rnam pa dang*/_nam mkha' lding gi rnam pa dang*/_gzhan yang yul gling dang*/_grong dang grong khyer dang*/_grong rdal dang skyed mos tshal gyi rnam pa la sogs pa du ma mngon par sprul te/_sprul pa de dag kyang pha rol dang tshu rol du 'gro ba dang*/_dga' ba dang*/_rtse ba 
[\[325b.3\]]dang*/_dga' mgur spyod pa'i rnam pa can ci yang sprul te skye bo phal gyi mig la tshim pa med pa'i ltad mo ci yang 'byung bar byed pa de bzhin du char ldan dus kyi dga' ston tshar du dngar ba mang po dag kyang 'gro ba kun gyi mig gi dpyid du ngom par byed do/_/ji tsam na de dag las kyang lha'i me tog nI lot+pa 
[\[325b.4\]]la'i 'dab ma gzhon nu lta bu'i sbrang char zim bu dag kyang dus dang dus su ni 'bebs par byed cing*/_dus min du ni dengs par yang byed de/_des ni 'dod ldan skye bo rnams kyi yid la gcags pa'i re ba ci bde bas 'gengs par byed/_tshim par byed do/_/de'i dus na sa gzhi'i khyon thams 
[\[325b.5\]]cad kyang mi srun pa'i skal ba ngan pa thams cad med par byas te snum zhing mnyen pa'i reg bya phun sum tshogs pa'i bde ba snying la sim pa dag ci yang ster ba'i mthu dang ldan par byed do/_/res 'ga' ni sprin rum stug po 'ga' zhig gi khrod nas rnam gsal glog gi 'gyu ba skad cig ma 
[\[325b.6\]]yun du g.yo ba ston cing*/_gang gi tshe byis pa rnams ni ya mtshan mig gi sman du yang byed la/_mi rtag pa sgom pa'i dam pa rnams la ni mngon par 'dus byas pa'i chos thams cad de'i rang bzhin can du rjes su dran pa gsal 'debs pa'i dge ba'i bshes su bgyid pa dag kyang byung ngo*/_/
[\[325b.7\]]res 'ga' ni ha cang rtsub mo'i gdangs kyang min la shin tu dman pa yang ma yin pa'i 'brug sgra lhang lhang ba dal bu dal bus ldir bas ston gyi 'bras bu 'dod pa rnams kyi snying gi rma bya gzhon nu dag ni dga' ba rgya phrag mang pos myos par gyur pa'i gar stabs stong gis lan cig ma yin 
[\[326a\]]
[\[326a.1\]]par brel ba'i ngo mtshar gyi phreng ba dag ni ci yang ston par byed do/_/skabs 'ga' zhig tu ni lha'i bu nyi mas kyang rang gi 'od zer drod kyi rang bzhin can rnam par spros te/_sa bon phun sum tshogs pa dang*/_rlan gsher phun sum tshogs pa dang ldan pa'i 
[\[326a.2\]]'dzin ma'i khyon thams cad khyab par bsro zhing*/_de'i rum nas 'thon pa'i sngo ljang dbyar skyes kyi phreng ba tshang tshing du 'khrigs pa'i nags tshal dang*/_myu gu dang*/_sdong bu dang*/_yal ga dang*/_lo 'dab kyi rnam pa mang po'ang dus dang dus su kha 'bus pa dang*/_dus dang dus su 'bras bu smin pa'i 
[\[326a.3\]]rkyen yid du 'ong ba dag ci yang stsol bar byed do/_/gzhan yang dpal gyi 'byung gnas sa'i lha mo brtan ldan mas ni rang gi lus thams cad bde ba'i thang dang*/_ri klung yangs pa dang*/_skyed mos tshal dang*/_zhing sa gshin pa la sogs pa snod kyi dge mtshan mtha' dag rdzogs par byas pa gang dag 
[\[326a.4\]]gi rum nas kha dog dang*/_dri dang*/_ro bcud dang*/_nus pa dpag tu med pa yon tan du 'dzin pa'i rtsi thog dang lo thog dang rtsa ba dang sdong po dang lo ma dang me tog dang 'bras bu phun sum tshogs pa'i dga' ston zad pa med pa nyid du bkye'o/_/de dag gi kha dog dang dri dang ro bcud dang nus pa dpag tu med pa'i 
[\[326a.5\]]yon tan gyi tshogs mang pos 'gro ba kun gyi srog gi dbang po dang lus kyi zungs rnam par bskyed cing ring por 'tsho ba'i bcud len du byed do/_/ji ltar yid la re ba'i snod kyi bre brag gang dang gang yin pa thams cad kyang dngos po de dang de dag gis bde bar 'gengs nus pa kho na byung ngo*/_/rgyu de dang de dag 
[\[326a.6\]]gis yul phyogs thams cad kyang bde ba dang*/_nad med pa dang*/_bkres ngab med pa dang*/_'byor pa dang*/_rang bzhin gyis dge ba'i las la zhugs pa la sogs pa bskal pa rdzogs ldan dus kyi dpal la 'gran pa snyam byed pa kho nar gyur to/_/mdor na snod kyi 'jig rten dang bcud kyi sems 
[\[326a.7\]]can thams cad nas bkra shis pa dang dge legs kyi dpal thams cad rab tu 'phel bar gyur te/_de rnams kyis ni dge zhing ngo mtshar byung ba'i gtam cung zad tsam gleng zin to/_/bzhi pa rab tu gnas pa ji ltar byas pa la/_rnam gzhag spyir bstan pa dang*/_dbye ba so sor bshad pa dang*/_
[\[326b\]]
[\[326b.1\]]skabs su bab pa'i rab gnas ngos bzung ba'o/_/dang po rnam gzhag spyir bstan pa la'ang*/_mtshan nyid dang*/_sgra don dang*/_dgos pa ste rnam pa gsum las/_dang po ni de bzhin gshegs pa'i sku gsung thugs kyi rten dam tshig pa la/_sangs rgyas kyi che ba'i byin rlabs thams cad ye shes sems 
[\[326b.2\]]dpa'i rnam par bcug nas/_sems can gyi don du ji srid 'khor ba gnas kyi bar du bzhugs su gsol bas dge zhing bkra shis pa thams cad 'byung ba'i gzhir sgrub par byed pa gang yin pa'o/_/gnyis pa ni legs par sbyar ba'i skad du rab tu gnas pa la pra tiSh+Tha bi d+hiHzhes 'byung ste/_de'ang pra ni nye 
[\[326b.3\]]bar sgyur ba'i tshig las byung ba rab ces pa dang*/_tiSh+Tha ni byings kyi lus 'gyur las byung ba ste/_yun du gnas pa'am brtan pa'i don to/_/bi d+hiHni cho ga ste/_de nyid ji ltar sgrub pa'i thabs su gyur pa gang yin pa'o/_/yang na su pra tiSh+Tha ste/_legs par rab tu gnas pa'am/_nye bar sgyur ba'i 
[\[326b.4\]]pra ti'i sgra las drangs na/_legs par so sor gnas pa zhes kyang bsgyur du rung ste/_mdor na rten gang dang de la bstim pa'i ye shes sems dpa' gnyis dbyer med du legs par rab tu gnas pa'am/_rten dang brten pa'i tshul gyis so sor til gyi gang bu til gyis gang ba ltar gnas pa'am/_sems 
[\[326b.5\]]can kun gyi nyer 'tsho'i gzhir yun ring du gnas par byed pa'i thabs su gyur pa'o/_/gsum pa ni don dam par sangs rgyas bcom ldan 'das rnams ni rtag tu nam mkha' ltar rab tu bzhugs pa las nam yang mi g.yo bas na rab tu gnas par bgyir med na'ang*/_kun rdzob tha snyad tsam du skye bo dad pa 
[\[326b.6\]]can rnams kyis mchod pa'i 'os su 'gyur ba dang*/_de la brten nas sems can gyi khams su dge legs rgya chen po 'byung ba'i phyir rab tu gnas par bgyir yod par bstan te/_rab tu gnas pa'i gzhung rnams las/_skye bo rab tu dad pa yis/_/byed pa dge ba spel ba'i phyir/_/rab gnas bstan 
[\[326b.7\]]bcos las gsungs pa/_/tha snyad tsam du byas pa yin/_/zhes dang*/_rab tu gnas pa'i rgyud mdor bsdus pa kha che'i paN+Di ta dz+nyA na badzra dang 'bro shes rab grags kyi 'gyur las/_/sangs rgyas kun ni rab tu bzhugs/_/rab tu gnas pa gang na'ang med/_/kun tu mkha' ltar gnas pa la/_/cig shos 
[\[327a\]]
[\[327a.1\]]kyis ni rab tu brtag_/'jig rten kun rdzob la brten nas/_/rab tu gnas pa rab tu brtags/_/zhes dang*/_'jam dbyangs sa skya paN+Di tas/_de phyir dam pa'i don du ni/_/chos rnams thams cad spros bral yin/_/de la cho ga gang yang med/_/sangs rgyas nyid kyang yod min no/_/
[\[327a.2\]]cho ga gzhan lta smos ci dgos/_/rgyu dang lam dang 'bras bu yi/_/dbye ba thams cad kun rdzob yin/_/so sor thar dang byang chub sems/_/dbang bskur la sogs cho ga dang*/_/bsgom pa'i rim pa ji snyed dang*/_/rten 'brel zab mo thams cad dang*/_/sa dang lam gyi dbye ba dang*/_/rdzogs pa'i sangs 
[\[327a.3\]]rgyas thob pa yang*/_/kun rdzob yin gyi don dam min/_/zhes dang*/_de 'dra'i dbye ba shes nas ni/_/cho ga byed na thams cad kyis/_/min na thams cad dor bar byos/_/cho ga la la dgos bzhin du/_/la la'i cho ga mi dgos zhes/_/smra ba mkhas pa'i bzhad gad gnas/_/zhes gsungs pa'i don la legs 
[\[327a.4\]]par brtags pas dgos pa yang dag grub bo/_/khyad par rten la rab tu gnas par ma byas par yun ring du gnas na 'jig rten du bkra mi shis par 'byung ba dang*/_mchod pa'i 'os su mi 'gyur ba ste/_dper na skyes bu blun po ni ji ltar gzugs mdzes kyang 'jig rten kun gyis mchod pa'i gnas 
[\[327a.5\]]min pa'am/_dam tshig dang mi ldan pa'i sngags pa dman pas sreg blugs kyi thal ba bzhin du phan gnod gang yang med par gsungs te/_rab tu gnas pa'i rgyud las/_gang du sku gzugs rdzogs pa la/_/byin ma brlabs par ring gnas na/_/de la bkra mi shis 'byung zhing*/_/ji srid mchod pa der 
[\[327a.6\]]mi 'os/_/dper na skyes bu la la zhig_/rig pa'i mtshan nyid spangs pa na/_/'jig rten kun gyis mchod mi byed/_/de de bzhin du gzugs brnyan de/_/rab gnas ma byas gzugs brnyan la/_/gang gis mchod cing phyag byed pa/_/dam tshig bral zhing sngags dman pas/_/sbyin sreg thal ba 
[\[327a.7\]]'bras med mtshungs/_/zhes so/_/des na rab tu gnas pa'i cho ga yang dag par rtsom pa la dgos pa shin tu che ste/_yang de nyid las/_cho ga dag nyid nus pa yis/_/brtag pa las gsungs tshul legs pa/_/des byas bsod nams che ba yin/_/zhes sogs mang du 'byung ngo*/_/gnyis pa 
[\[327b\]]
[\[327b.1\]]dbye ba so sor bstan pa la/_spyir mdo las rab tu gnas pa'i cho ga mtshan nyid pa bstan pa med la/_'ga' zhig 'dul ba las/_gaN+Di'i rab gnas bshad pa dang*/_/de yi rab gnas bya ba ni/_/shin tu brtan pa'i chos kyi sku/_/bskyed pa ma yin 'jigs byed min/_/gdod nas ma skyes 
[\[327b.2\]]pa dge ba/_/de ltar rab gnas byas nas ni/_/de yis spyan dbyer 'gyur ba yin/_/zhes pa tsam la brten nas sku gzugs la sogs pa'i rten bzhengs grub nas dus ston bya ba la sogs pa'i tshe rten gang yin pa de nyid mchod pa mang po'i bkur sti dang bcas te khri la bzhugs su gsol 
[\[327b.3\]]nas/_mchod pa 'bul ba dang gso sbyong blangs te so sor thar pa'i mdo bklag pa dang*/_'dul ba lung gi bkra shis kyi tshig brjod pa dang bcas te me tog 'thor ba la rab tu gnas pa'i tha snyad tsam gdags su rung ba ste/_sa skya paN+Di tas/_mdo las rab gnas bshad pa med/_/'on 
[\[327b.4\]]kyang mchod bstod bkra shis sogs/_/rgyal po'i mnga' dbul lta bu la/_/rab gnas yin zhes smra na smros/_/zhes so/_/gsang sngags rdo rje theg pa'i lugs la 'phags pa'i yul du mkhas shing grub pa'i slob dpon chen po rnams kyis rgyud sde so so'i rjes su 'brangs nas bkral 
[\[327b.5\]]ba'i rab tu gnas pa'i cho ga bsam gyis mi khyab pa cig bzhugs pa las/_gangs can gyi ljongs 'dir 'gyur ba la/_bya ba'i rgyud dang mthun par bkral ba'i rab tu gnas pa'i cho ga la/_paN+Di ta su ma ti kIrti dang*/_slob dpon ngag gi dbang phyug grags pa dang*/_dpal ldan mar me mdzad bzang 
[\[327b.6\]]po rnams kyis mdzad pa'i rab gnas kyi gzhung rnams bzhugs so/_/rnal 'byor gyi rgyud dang mthun par bsdebs pa'i rab tu gnas pa'i cho ga la/_rgyud de nyid kyi nang gses su gyur pa rab tu gnas pa'i rgyud kyi rjes su 'brang ba ni/_rab 'byor bskyangs dang*/_kun dga' snying po dang*/_pradz+nyA pA li 
[\[327b.7\]]ta dang*/_zhi ba'i snying po dang*/_slob dpon dad pa'i 'byung gnas go cha bzang po rnams kyis mdzad pa'i gzhung rnams bzhugs so/_/rnal 'byor bla na med pa'i rgyud dang mthun par bkral ba'i rab tu gnas pa'i cho ga la/_grub pa'i dbang phyug nag po dam tshig rdo rje dang*/_slob dpon sbyang dka' 
[\[328a\]]
[\[328a.1\]]zla ba dang*/_slob dpon zla ba'i 'od dang*/_snang byed zla ba dang*/_mi 'jigs phyag dang*/_mai tri pa dang*/_dpal 'dzin bzang po dang*/_paN+Di ta sA d+hu pu tra dang*/_slob dpon 'jigs pa med pa'i 'byung gnas dang*/_dAr+pan A tsAr+Ya la sogs pa rnams kyis kye rdo rje dang*/_
[\[328a.2\]]gsang ba 'dus pa dang*/_gshin rje'i gshed dang*/_dus kyi 'khor lo'i rgyud rnams la brten nas mdzad pa'i rab tu gnas pa'i cho ga ji snyed cig bzhugs pa rnams da lta'i dgongs 'grel chen po 'di nyid du bzhugs shing*/_de dag la brten pa'i cho ga'i phyag len gyi srol yang bstan pa snga dar gyi 
[\[328a.3\]]dus su 'jam pa'i dbyangs khri srong lde btsan gyis/_byang chub sems dpa' zhi ba 'tsho bod kyi yul du bstan pa'i sgron me sbor ba'i ched du spyan drangs nas/_dbus kyi bsam yas mi 'gyur lhun gyis grub pa'i gtsug lag khang chen po bzhengs pa la rab tu gnas par gsol ba btab bo/_/de 
[\[328a.4\]]nyid nas kyang ji ltar gsol ba btab pa bzhin du rab tu gnas pa legs par mdzad pas/_de nas brtsams te bstan pa dang sems can gyi dge legs bye ba'i nyi ma dang por shar ba 'byung ngo*/_/bstan pa phyi dar gyi dus su ma hA paN+Di ta dad pa'i 'byung gnas go cha dang*/_sprul pa'i lo tsA ba chen 
[\[328a.5\]]po rin chen bzang po dpon slob rnams kyis mnga' ris su tho ling gser gyi gtsug lag khang chen po la/_rnal 'byor rgyud kyi gzhung rnams la brten nas rab tu gnas pa'i cho ga rnam par dag par mdzad do/_/gzhung de dag gi go rim dang lag len rnams nges par byed pa'i sdom tshig 
[\[328a.6\]]lo tsA ba chen po de nyid kyis mdzad do/_/de nas slob dpon rin po che bsod nams rtse mos mi thub zla ba'i rab gnas bzang po drug gi rnam par bshad pa mdzad pa dang*/_rje btsun rin po che grags pa rgyal mtshan gyis sngar smos pa'i gzhung de rnams dang*/_lo chen gyi sdom tshig rnams la brten nas rab tu 
[\[328a.7\]]gnas pa'i cho ga don gsal 'di nyid mdzad do/_/de'i rjes su 'phags pa rin po ches chen po hor gyi rgyal khab tu/_yu gur gyi ban+de saM g+ha mi tra'i ngor rab gnas saM g+ha mi tra zhes grags pa yang mdzad do/_/kun mkhyen bu ston rin po ches yo ga la brten pa'i rab gnas bkra shis rab rgyas dang*/_dus kyi 
[\[328b\]]
[\[328b.1\]]'khor lo la brten pa'i rab gnas bkra shis dpal 'bar gnyis mdzad do/_/rje ngor chen rdo rje 'chang kun dga' bzang po yab sras rnams kyis bkra shis rgya mtsho dang*/_dge legs rgya mtsho la sogs pa mdzad cing*/_rab tu gnas pa'i srol chen po mi nyams shing dar rgyas shin tu che ba byung ngo*/_/
[\[328b.2\]]gsum pa skabs su bab pa'i rab gnas ngos bzung ba ni/_deng 'dir bsgrub par bya ba'i cho ga ni dpal kye rdo rje lha dgu'i dkyil 'khor la brten nas rab tu gnas pa'i cho ga don gsal dang*/_bkra shis rgya mtsho dang*/_dge legs rgya mtsho dang*/_dpal 'byor rgya mtsho rnams kyi cho ga'i gzhung gi dgongs pa ma 
[\[328b.3\]]nor ba lhur len pa la cho ga yongs su rdzogs pa ni bzang po drug gis bsdus te/_de'ang ngor chen thams cad mkhyen pa dkon mchog lhun grub kyis/_rab gnas rten dang slob dpon dus dang gnas/_/yo byad cho ga bzang po rnam drug las/_/zhes gsungs pa ltar las/_dang po gang zhig rab tu gnas 
[\[328b.4\]]par bya ba'i rten ni/_de bzhin gshegs pa'i sku dang gsung dang thugs kyi rten tshad dang mtshan nyid thams cad rdzogs pa ste/_rab tu gnas pa'i rgyud mdor bsdus pa las/_sku gzugs mtshan nyid ldan pa ste/_/zhi ba la sogs ro yi ldan/_/tshad kyis tshad la phab cing bzang*/_/de 'dra rab tu gnas par 
[\[328b.5\]]'gyur/_/zhes pas sku gzugs dngos su bstan nas/_de'i shugs las gsung gi rten dang thugs kyi rten tu gtogs pa thams cad kyang shes dgos te/_ji skad du/_sku gzugs dang ni glegs bam dag_/yod na khyod kyis rab gnas gyis/_/zhes sogs rgya cher 'byung ba ltar las/_'dir rab tu gnas par 
[\[328b.6\]]bya ba'i rten gyi gtso bo ni thams cad mkhyen pa chen po nyi ma'i gnyen gyi bka' lung spyi dang bye brag gi dgongs don rnam par 'grel ba'i bstan bcos gangs can pa'i skad du 'gyur ro 'tshal gyi chos sbyin rgyun mi chad pa'i ngo mtshar 'phrul gyi phyi mo rdzogs ldan bskal pa'i bsod nams kyi sprin phung rgyas par dkrigs pa zhes bya ba bzo'i 
[\[328b.7\]]bya ba ma lus pa mthar phyin pa 'di nyid do/_/gnyis pa gang gis rab tu gnas par byed pa'i slob dpon ni/_spyi'i mtshan nyid du rdo rje slob dpon du dbang thob cing sngags kyi gzhung lugs mang po sbyangs pa'i pha rol tu son pa ste/_kye rdo rje las/_rab mthong sngags kyi pha rol son/_/zhes dang*/_bye brag tu 
[\[329a\]]
[\[329a.1\]]rdo rje gur las/_dal zhing zab mo'i chos dang ldan/_/rig pa thams cad mkhas par bcas/_/sbyin sreg dkyil 'khor sngags shes shing*/_/rab gnas gtor ma'i pha rol son/_/de nyid bcu ni rnam par rig_/nyan thos spyod pa srung ba po/_/sngags spyod rim par gus 
[\[329a.2\]]pa dang*/_/gzugs ldan mthong na dga' ba dang*/_/dkyil 'khor bri zhing bzlas par ldan/_/rtsa ba'i ltung ba 'joms pa po/_/sngags dang lus skyob sbyor ba yi/_/'jig rten rnams ni bde bar byed/_/ces dang*/_rab tu gnas pa'i rgyud las/_slob dpon de nyid bcu shes shing*/_/mtshan nyid kun 
[\[329a.3\]]dang yang dag ldan/_/phyag rgya sngags dang cho ga shes/_/las rnams kun la mkhas pas so/_/zhes dang*/_kr-i ya sa muts+tsha las/_rab tu dwang ba'i mtshan gyis phyug_/de nyid bcu la rnam par mkhas/_/bzo yi cha ni thams cad dang*/_/sngags kyi bstan bcos rab 'byams shes/_/gza' 
[\[329a.4\]]dang skar ma dus sbyor shes/_/'jig rten smod las gzhan du gyur/_/rab tu gnas par rab tu mdzad/_/grong khyim gang der nges par ni/_/'di yis sangs rgyas bzhugs gsol bas/_/gang du zhi dang bzlas 'phel zhing*/_/nad med chos kyang 'phel bar 'gyur/_/nor dang tshe dang bde ba 
[\[329a.5\]]ster/_/zhes gsungs pa'i mtshan nyid gzhan ni rtogs par sla shing*/_de kho na nyid bcu rig pa ni/_dkyil 'khor dang*/_ting nge 'dzin dang*/_phyag rgya dang*/_byed pa dang*/_gdan dang*/_bzlas pa dang*/_sbyin sreg dang*/_gtor ma dang*/_mchod pa'i las spro zhing bsdu ba rnams la mkhas pa ste/_
[\[329a.6\]]slob dpon zla ba'i 'od kyis/_dkyil 'khor ting 'dzin phyag rgya dang*/_/stang stabs 'dug stangs sbyin sreg dang*/_/sngags dang bzlas brjod mchod pa'i las/_/spro ba dang ni bsdu ba ste/_/de nyid bcu po shes pa yin/_/zhes rgyud sde 'og ma rnams dang thun mong ba phyi'i de nyid bcu'am/_rdo rje slob 
[\[329a.7\]]dpon la nye bar mkho ba'i de nyid bcu dang*/_rdo rje snying po rgyan gyi rgyud las/_phyir bzlog gnyis kyi cho ga dang*/_/gsang dang shes rab ye shes dang*/_/kha sbyor 'byed pa'i cho ga dang*/_/gtor ma rdo rje'i bzlas pa dang*/_/drag shul sgrub pa'i cho ga dang*/_/rab tu gnas dang dkyil 'khor sgrub/_/
[\[329b\]]
[\[329b.1\]]gsang ba'i de nyid bcu yin no/_/zhes bye brag bla med kyi dgongs pa nang ngam/_/gsang ba'i de nyid bcu dang*/_gur gyi dgongs pa slob dpon Dom+bi bas/_/bsrung ba dbang bskur gtor ma bzlas dgar dang*/_/phyir bzlog gnyis dang dkyil 'khor sgrub pa dang*/_/sdig sbyong ba dang gshegs 
[\[329b.2\]]su gsol ba ste/_/de nyid bcu zhes rgyal ba rnams kyis gsungs/_/zhes kye rdo rje'i rnal 'byor pa la dgos pa cho ga'i de nyid bcu dang*/_'bum lnga'i dgongs pa rin chen 'bar ba las 'byung ba/_rdo rje dril bu ye shes dang*/_/lha dang dkyil 'khor sbyin sreg dang*/_/sngags dang rdul 
[\[329b.3\]]tshon gtor ma dang*/_/dbang bskur de nyid bcu rig pas/_/zhes thams cad la dgos pa de kho na nyid kyi de nyid bcu ste/_de rnams ci rigs par shes pa dgos shing*/_nyan thos spyod pa srung ba po ni dus 'khor rtsa rgyud las/_de nyid bcu ni yongs shes pa/_/gsum las dge slong mchog yin te/_/
[\[329b.4\]]'bring ni dge tshul nyid du brjod/_/khyim na gnas pa tha ma yin/_/zhes gsungs shing*/_sa thob ma gtogs khyim pa ni/_/rgyal po'i bla mar mi bya ste/_/de las thos pa yongs shes pa/_/gang zhig rtags can bya ba nyid/_/sa thob ma gtogs slob dpon ni/_/khyim gnas gang tshe mchod 
[\[329b.5\]]byed pa/_/de tshe sangs rgyas chos dang ni/_/dge 'dun rnams la gus med 'gyur/_/lha khang sogs kyi rab gnas kyang*/_/rtags can gyis ni rtag tu bya/_/gnas gcig na ni gsum yod na/_/khyim pa gos dkar can gyis min/_/zhes gsungs pas so so skye bo'i rdo rje slob dpon la rab 
[\[329b.6\]]tu byung ba dang*/_bye brag tu dge slong rdo rje 'dzin pa nyid mchog tu bsngags pa ltar/_'dir rab tu gnas par byed pa'i rdo rje slob dpon ni spyi dang bye brag gi mtshan nyid ma lus pa yongs su tshang ba/_phyi kun spyod thams cad ston pa'i 'khor gyi dgra bcom pa chen po lta bu la nang du 
[\[329b.7\]]stong pa nyid dang snying rje gnyis su med pa'i rang gdangs gdan gsum lha'i dkyil 'khor gyi 'khor lo yongs su rdzogs pa'i rang bzhin du bzhugs nas/_skal bar ldan pa'i gdul bya rgya mtsho'i rgyud la sku bzhi'i sa bon yang dag par 'jog pa la mkhas shing*/_gsang bar srid 
[\[330a\]]
[\[330a.1\]]pa gsum po ro gcig tu gyur pa/_mi phyed rdo rje chen po'i go 'phang las nam yang mi g.yo ba'i thams cad mkhyen pa chen po dpal ldan chos skyong bkra shis grags pa'i rgyal mtshan dpal bzang po nyid gtso bor bzhugs pa dang*/_rdo rje slob dpon chen po gzhan rnams 
[\[330a.2\]]kyang byang chub kyi sems rin po che dang ldan pa/_bye brag tu gzhi'i bsnyen pa la sogs pas dag par byas pa/_rab tu gnas pa'i cho ga la mkhas pa lnga bcu rtsa lnga tsam gyis thog mar rab tu gnas pa'i cho ga rtsom pa por bzhugs pa rnams dang*/_gzhan yang lo re bzhin du rab tu 
[\[330a.3\]]gnas pa brgya phrag mang po bskyar ba na de dag gi skabs su rdo rje slob dpon du 'os pa gang dag bzhugs pa rnams so/_/gsum pa nam zhig rab tu gnas par bya ba'i dus ni/_bkra shis par byed pa'i tshes dang gza' dang skar ma dang byed pa dang sbyor ba la sogs pa dus bzang po phun 
[\[330a.4\]]sum tshogs pa 'dzom pa nges par dgos te/_rab tu gnas pa'i rgyud las/_dbyar zla rwa 'am dpyid zla 'bring*/_/dgun zla dpyid kyi tha [{]chungs sam[,]chung ngam[}]/_/dbyar rwa de bzhin dbyar 'bring po/_/nyi ma byang du bltas pa yi/_/dkar po'i phyogs ni shis pa'o/_/zhes dang*/_kr-i ya sa 
[\[330a.5\]]muts+tsha las/_mchu dang dbo yi zla ba de bzhin nges par sa ga snron dang chu stod zla ba dang*/_/mgo ste de srid 'di rnams dge ba gcig pus 'bras bu ster ba'i zla ba drug tu gsungs/_/zhes dang*/_dkyil 'khor gyi cho ga bzang po yongs su bzung ba las/_zla ba drug dang gza' bzhi dang zhes 
[\[330a.6\]]gsungs pa'i zla ba drug las/_dpyid zla 'bring po ni sangs rgyas dbang bskur ba'i dus dang*/_dgun zla 'bring po ni 'khor los sgyur rgyal gyi dus te de gnyis ni gzhan las khyad par du 'phags par bshad pa las/_'dir ches mchog tu gyur pa'i dus ni snga ma de nyid kyi dus su'o/_/de'ang 
[\[330a.7\]]bgrod pa rnam pa gnyis su yod pa las/_nyi ma lho bgrod kyi dus la ni/_tshe dang bsod nams la sogs pa rgyas par byed pa'i las brtsam pa la shis par mi 'gyur bar gsungs te/_de'ang lho'i phyogs na gshin rje mi bzad pa rnams kyis yongs su bsrungs pa'i phyogs yin pa'i phyir ro/_/
[\[330b\]]
[\[330b.1\]]nyi ma byang bgrod kyi dus la ni/_rgyas par byed pa'i las la mchog tu shis par gsungs te/_de'ang byang gi phyogs na gnod sbyin gyi bdag po rnam mang thos kyi bu la sogs pa gnod sbyin nor bdag chen po rnams kyis yongs su bsrungs pa'i phyogs yin pa'i phyir ro/_/des na 'dir yang nyin 
[\[330b.2\]]mor byed pa byang bgrod kyi dus la bab pa'i tshe brtsams pa yin no/_/zla ba la'ang 'phel ba dang 'grib pa'i phyogs gnyis las/_yar gyi ngo la 'dzom na rab tu gyur pa dang*/_gal te gza' dang skar ma'i sbyor 'phrod legs par 'dzom na mar gyi ngo la'ang dbang bskur ba dang rab tu gnas pa'i 
[\[330b.3\]]las brtsam par bshad pa las/_'dir yar gyi ngo la bab pa na'o/_/dus de nyid du shar ba'i gza' dang skar ma dge ba ni/_rab tu gnas pa'i rgyud las/_phur bu lhag pa pa wa sangs/_/zla ba'i gza' sogs shes bya ste/_/gza' skar 'di rnams las byas na/_/rab tu gnas 
[\[330b.4\]]pa mchog tu dge_/zhes dang*/_thams cad du ni chu smad dang*/_/snar ma gro bzhin de bzhin te/_/lag pa snubs dang snron dang ni/_/rgyal dang chu smad de bzhin no/_/khrums smad kyang ni de bzhin te/_/rgyu skar 'di rnams thams cad du/_/skye dgu 'phel zhing de yis ni/_/rab tu 
[\[330b.5\]]gnas pa'i mchog tu byed/_/ces gsungs pa ltar las 'dir mchog tu gyur pa'i gza' ni phur bu dang*/_rgyu skar gyi lha mo snar ma lhan cig tu 'dzom pa'i sbyor 'phrod bzang po dang ldan pa'i gral tshes shin tu dge ba'i nyin mo la'o/_/dus tshod kyang snga dro'i dus su shis pa ni/_rgyud las/_
[\[330b.6\]]snga bar sku gzugs sbyang ba dang*/_/zhes sogs rgyud dang bstan bcos mang po nas snga dro'i dus su bya bar nges par bshad pa ltar/_'dir yang dzam+bu'i gling du nyi ma shar dros kyis dus phun sum tshogs pa de nyid du spyan dbye ba'i bya ba yang dag par grub par bgyis pa yin no/_/bzhi pa gang du 
[\[330b.7\]]rab tu gnas par bgyi ba'i gnas ni/_spyi'i mtshan nyid du chos ldan gyi rgyal pos bskyangs pas nye bar 'tshe ba med pa zhig tu ste/_dbang mdor bstan las/_gang na sa phyogs chos ldan zhing*/_/gang zhig kho nar skye dgu rnams/_/bder gnas sa 'dzin rtsod med pa'i/_/gnas 
[\[331a\]]
[\[331a.1\]]der rnal 'byor brtsam par bya/_/zhes dang*/_bye brag tu rab tu gnas par bya ba'i gnas ni bkra shis shing nyams dga' ba dang*/_gtsug lag khang la sogs pa bla khab can du nges par dgos pa'ang*/_rin chen 'bar ba las/_gnas ni yid 'ong 'du 'dzi sogs/_/
[\[331a.2\]]skyon med rnam mdzes bla khab can/_/zhes dang*/_rab tu gnas pa'i rgyud las kyang*/_/yang thog mchod rten sogs gnas dang*/_/khyim dang lha yi gnas rnams su/_/zhes gsungs pa las/_'dir chos dang ldan pa'i rgyal po'i stobs kyis legs par bskyangs shing*/_bye brag 
[\[331a.3\]]tu kho ra khor yug kun du mdzes shing bkra shis pa'i phreng bas mngon par brgyan pa'i gtsug lag khang chen po dam pa'i chos kyi 'byung khungs su gyur pa chos 'byung bkra shis sgo mang zhes bya ba gang yin pa de nyid du'o/_/lnga pa rab tu gnas pa la nye bar mkho ba'i yo byad ni/_dkyil 'khor 
[\[331a.4\]]dang 'brel ba'i yo byad dang*/_sbyin sreg dang 'brel ba'i yo byad dang*/_rab tu gnas pa la nye bar mkho ba'i yo byad du khrus kyi yo byad dang*/_'thor nas dang*/_mnga' dbul dang*/_dga' ston la sogs pa'i yo byad dang*/_dbang bskur ba dang 'brel na slob ma la nye bar mkho ba'i yo byad dang 
[\[331a.5\]]bcas pa ste/_de dag tu dgos pa'i yo byad kyi dngos po bzang zhing gya nom pa'i 'byor pa ma tshang ba med pa nyer bsdoms su bshams pa rnams so/_/drug pa ji ltar rab tu gnas par byed pa'i cho ga ni/_sbyor ba dang*/_dngos gzhi dang*/_rjes te rnam pa gsum gyi cho ga ste/_de'ang lag 
[\[331a.6\]]len phra mo tshun chad la ma nor ba dang dag pa nyid kyis de bzhin gshegs pa'i byin gyi rlabs pa 'jug par gsungs kyi/_ma dag pas ni de lta ma yin te/_rab tu gnas pa'i rgyud mdor bsdus pa las/_cho ga dag dang ldan byas la/_/cho ga dman pas mi bya ste/_/rab gnas rtag par bkra 
[\[331a.7\]]mi shis/_/'jig rten 'dir yang sdug bsngal la/_/'jig rten pha rol 'jigs pa che/_/de bas 'bad pa thams cad kyis/_/dngos grub 'dod pas nan tan bya/_/zhes gsungs pa ltar cho ga rnam par dag pa 'phags pa'i yul dang bod yul gyi mkhas pa dang grub pa'i dbang phyug 
[\[331b\]]
[\[331b.1\]]chen po rnams kyi rgyud sde so so'i rjes su 'brangs nas bkral ba'i cho ga mang du mchis pa las/_'dir mkhyen rab kyi dbang phyug chen po dpal sa skya pa'i rje btsun gong mar gyur pa rnams dang*/_mkhyen rab kyi dbang phyug ngor chen rdo rje 'chang yab sras rnams kyi gsung rab rnam par dag pa la 
[\[331b.2\]]brten pa'i cho ga la/_sbyor ba dang*/_dngos gzhi dang*/_rjes kyi bya ba gsum ste/_de dag zhib tu ni gong ma rnams kyi cho ga'i steng du rtogs par bya'o/_/'dir mdor bsdus sdoms su smos na/_dkyil 'khor dang 'brel ba'i rgyas par byed pa na/_bsnyen pa dang*/_sa chog dang*/_sta gon 
[\[331b.3\]]gyi cho ga dang*/_dkyil 'khor chen po bri ba'am ras bris bkod pa dang*/_rgyan dgram pa dang*/_sgrub cing mchod pa dang*/_'jug cing dbang blang ba rnams sngon du song nas rab tu gnas pa'i sta gon la 'jug go/_/gzhan du na/_legs bshams bdag bskyed bum pa bzlas/_/rten sbyong 
[\[331b.4\]]bkru zhing phyi ba dang*/_/rten bskyed ye shes spyan drangs la/_/bgegs bskrad mchod de dgug gzhug bya/_/rgyas btab mchod bstod gtor ma btang*/_/snyan gsan dbab cing mchod bstod bya/_/bzod par gsol zhing gshegs su gsol/_/rten dgab bdag srung sta gon no/_/zhes 
[\[331b.5\]]pa ltar don tshan bcu gsum dang*/_dngos gzhi la/_tho rangs bdag bskyed mdun bskyed mchod/_/rten sbyong bkru zhing phyi ba dang*/_/ring bsrel gzhug cing gsol ba gdab/_/rten bskyed spyan drangs dgug rgyas gdab/_/dbang bskur mchod bstod spyan dbye bya/_/gsol gdab mnga' 
[\[331b.6\]]dbul rgyas par bya/_/de yang mchod bstod bye brag dang*/_/sbyin sreg sngags te dngos gzhi'o/_/zhes pa ltar don tshan bcu gsum dang*/_mjug gi bya ba la/_gtor ma sbyin dang chos skyong bsgo/_/dkyil 'khor mchod de dngos grub blang*/_/bzod par gsol zhing gshegs su gsol/_/
[\[331b.7\]]yon bdag bsgo zhing shis pa brjod/_/rten mchod bsod nams yongs su bsngo/_/slob dpon mchod de dga' ston bya/_/slar yang shis pa rgyas par brjod/_/rjes bsdu sbyin sreg mjug don no/_/zhes pa ltar bcu gsum ste don tshan sum cu rtsa gsum gyi bdag nyid can gyi cho ga rnam par 
[\[332a\]]
[\[332a.1\]]dag pa'i sgo nas rab tu gnas par bgyis pa yin no/_/de lta bu'i cho ga la brten nas rab tu gnas pa legs par bgyis pa'i rten gyi phyi mo 'di dang*/_'di las rnam par 'phros par gyur pa'i dpe rgyun rnams ni gang dang gang du bzhugs pa'i sa phyogs dang yul khams de 
[\[332a.2\]]dang der/_rtag tu de bzhin gshegs pa sras dang slob mar bcas pa'i tshogs kyi byin gyi rlabs kyi srung bas yongs su bsrungs pas/_byur dang skal ba ngan pa dang bkra shis pa ma yin pa'i phyogs thams cad nye bar zhi ba dang*/_'jig rten dang 'jig rten las 'das pa'i bde legs dang 
[\[332a.3\]]bkra shis kyi dpal thams cad yid bzhin du 'byung ba dang*/_chos ma yin par smra ba dang*/_phyir rgol ba ngan pa thams cad kyis mi tshugs pa'i mchog tu 'gyur ba dang*/_sa phyogs de yang yul mtha' 'khob tu mi 'gyur ba la sogs pa dam pa'i chos kyi bden pa'i byin gyi 
[\[332a.4\]]rlabs pa dpag tu med pa dang ldan pa dang*/_phan yon bsam gyis mi khyab pa'i dpal rab tu 'bar bar gsungs kyang rgyas par 'dri ba la ni yi ges tshogs che bar 'gyur bas ma spros la/_'dir mdo sde re re'i byin gyi rlabs dang*/_phan yon la dper mtshon pa tsam brjod na/_bdud 
[\[332a.5\]]rtsi brjod pa zhes bya ba theg pa chen po'i mdo las/_bcom ldan 'das kyis yul gang na mdo sde 'di lta bu 'dzin pa dang*/_chos smra ba gnas pa'am/_chos kyi rnam grangs 'di glegs bam du bris te yod pa'i yul der yams kyi nad dang*/_gnod pa dang*/_'go ba'i nad dang*/_
[\[332a.6\]]'khrug pa thams cad rab tu zhi bar 'gyur ro zhes gsungs pa dang*/_byang chub sems dpa' sems dpa' chen po byams pas 'di ltar dam bcas te/_bcom ldan 'das slad ma'i tshe slad ma'i dus lnga brgya pa tha ma la dam pa'i chos 'jig pa'i dus la bab cing*/_sangs rgyas 
[\[332a.7\]]kyi byang chub 'jig par 'gyur ba 'jigs pa chen pos 'jig pa'i dus la bab pa na bdag gis chos kyi rnam grangs 'di skyes bu dam pa de dag la rab tu bstan par bgyi'o/_/de dag la gzi byin stsal bar bgyi'o/_/yul gang na mdo sde 'di 'dzin pa de lta bu dag gnas pa'i yul der bdag gis 
[\[332b\]]
[\[332b.1\]]dus ma lags pa'i bser ma dang*/_dgung char dang*/_mu ge dang*/_bro nad ya nga ba dang*/_mi ngas dang*/_yams kyi nad dang*/_'go ba'i nad dang*/_gnod pa dang*/_'khrug pa thams cad rab tu zhi bar bgyi'o/_/yul gang na chos kyi rnam grangs 'di 'chang ba dang*/_glegs bam du bgyis 
[\[332b.2\]]pa'am/_rgyal mtshan gyi rtse mor btags pa la mchod pa bgyid pa'i yul der bdag gi byin gyi rlabs kyis pha rol gyi dmag tshogs thams cad dang*/_chom rkun dang*/_srin po dang*/_mkha' 'gro ma'i ya nga ba thams cad rab tu zhi bar 'gyur ro/_/gang dag na chos smra ba 'di lta bu dag dang*/_
[\[332b.3\]]mdo sde 'di 'chang ba'i yul der bdag gis lo tog dang*/_nor dang*/_'bru dang*/_me tog dang*/_lo ma dang*/_'bras bu thams cad phun sum tshogs pa dang*/_bde ba thams cad 'byung bar byin gyis brlab par bgyi'o zhes dang*/_gser 'od dam pa mdo sde'i dbang po'i rgyal po 
[\[332b.4\]]las/_btsun pa bcom ldan 'das nam mi'i rgyal pos gser 'od dam pa mdo sde'i dbang po'i rgyal po 'di mnyan te thos nas/_mdo sde'i dbang po 'di 'dzin pa'i dge slong de dag phyir rgol ba thams cad las kun du bsrung bar bgyid/_yongs su bskyab pa dang*/_yongs su 'dzin pa dang*/_
[\[332b.5\]]yongs su skyong bar bgyid na/_btsun pa bcom ldan 'das bdag cag rgyal po chen po bzhis/_mi'i rgyal po de'i yul thams cad na gnas pa'i sems can rnams kun du bsrung bar bgyi/_yongs su bskyab pa dang*/_yongs su gzung ba dang*/_yongs su bskyong ba dang*/_zhi ba dang bde 
[\[332b.6\]]legs su 'gyur bar bgyi'o zhes so/_/khyad par rab tu gnas pa'i thabs kyi khyad par la brten nas/_phyogs bcu'i sangs rgyas kyi zhing khams 'byams klas su bzhugs pa rnams nas/_gdan gsum lha'i dkyil 'khor gyi 'khor lo'i ye shes pa 'jig rten gyi khams rgya mtsho'i rdul phra ba 
[\[332b.7\]]snyed kyi grangs dang mnyam pa spyan drangs te de dag gi rang bzhin du byin gyis brlabs pa'i rten 'di dag la dad pa'i skye bo gang la las mchod pa'i bye brag bsam gyis mi khyab pa'i bkur sti la sogs pa bgyis pas de bzhin gshegs pa thams cad la mchod pa phul bar 'gyur ba gdon mi za ba ni/_
[\[333a\]]
[\[333a.1\]]de bzhin gshegs pa nyid kyis gsungs pa'i cho ga zab mo'i mthu nyid kyis so/_/de dang mthun par phan yon gzhan yang rdzogs pa'i sangs rgyas rnams 'jig rten na mngon du bzhugs pa'i gnas skabs su mchod pa phul ba dang*/_sangs rgyas de dag mya ngan las 'das nas 
[\[333a.2\]]kyang de'i rten rab tu gnas pa legs par bgyis pa la mchod pa phul ba dang byi dor byas pa la sogs pa bsod nams mnyam par 'thob par 'gyur te/_me tog brtsegs pa'i gzungs las/_gang gis de bzhin gshegs pa dgra bcom pa yang dag par rdzogs pa'i sangs rgyas la lo gcig gam lo brgya'am 
[\[333a.3\]]lo stong yang rung ste/_bde ba'i yo byad thams cad kyis bsnyen bkur byas pa dang*/_de bzhin gshegs pa yongs su mya ngan las 'das nas rten rnams la me tog 'ga' 'bul lam/_chu snyim pa gang 'thor ram/_byug pa'i thig le 'dri'am/_me tog gi nyal nyil 'phyag gam/_byug pa 'bul lam/_
[\[333a.4\]]spos 'bul lam/_bdug spos 'bul lam/_mar me 'bul lam phul nas dga' ba'i sems kyis gom pa'i stabs 'ga' bor te/_sangs rgyas bcom ldan 'das la phyag 'tshal lo zhes smra ba de dag ni/_seng ge rnam par rtse ba bskal pa'am bskal pa brgya'am/_bskal pa stong du'am/_bskal 
[\[333a.5\]]pa brgya phrag stong du yang ngan 'gro log par ltung ba'i gnas su 'gro bar 'gyur ba de ni gnas med do zhes dang*/_mya ngan las 'das pa'i mdo las/_dga' bos gsol ba/_bcom ldan 'das sangs rgyas bzhugs pa na gal te skyes bu zhig gis gser dang*/_dngul dang*/_rin po che sna bdun dang*/_
[\[333a.6\]]gzhal med khang dang*/_bu dang*/_chung ma dang*/_bran khol dang*/_gos dang*/_zas dang bde ba'i yo byad thams cad phul nas bsti stangs dang bcas pas phyag byas te mchod pa byas pa dang*/_de bzhin gshegs pa mya ngan las 'das nas gal te skyes bu zhig gis gser dang*/_dngul dang*/_
[\[333a.7\]]rin po che sna bdun dang*/_gzhal med khang dang*/_bu dang*/_chung ba dang*/_bran khol dang*/_gos dang*/_zas dang bde ba'i yo byad thams cad kyis de bzhin gshegs pa'i sku gzugs la phul te/_dad pa'i sems kyis bsti stangs dang bcas pas phyag 'tshal te mchod pa byas na/_bcom ldan 'das 
[\[333b\]]
[\[333b.1\]]skyes bu de gnyis kyis dad pa'i sems kyis mchod pa bgyis na/_bsod nams gang gis mang du thob/_bcom ldan 'das kyis bka' stsal pa/_skyes bu de gnyis kyis de ltar dad pa'i sems kyis mchod na bsod nams thob pa'i khyad par med do/_/de ci'i phyir zhe na/_sangs rgyas mya ngan 
[\[333b.2\]]las 'das kyang chos kyi sku ni rtag pa yin pas dad pa'i sems kyis mchod pa bsod nams 'dra ste khyad par med do zhes bya ba nas/_de bzhin gshegs pa mngon du bzhugs pa la dad pa'i sems kyis bsti stangs dang bcas pa'i phyag 'tshal ba la sogs pa dang*/_sangs rgyas kyi sku gdung ril 
[\[333b.3\]]po dang*/_sku gdung phyed nas brtsams te/_sku gdung yungs 'bru tsam gyi bar la'ang spros te rgya cher gsungs so/_/bye brag tu gsung gi rten glegs bam ni de bzhin gshegs pa'i chos kyi sku la 'jug par byed pa'i thabs sam/_de'i phan yon ston pa'am de nyid rjod par byed pa'i dbang du 
[\[333b.4\]]byas pa yin pas/_de la mchod cing bsti stang du byas pas ni de bzhin gshegs pa thams cad la mchod pa byas par 'gyur te/_slob dpon seng ge bzang po'i yum gyi 'grel pa las/_gtso bor chos kyi sku'i de bzhin gshegs pa nyid shes rab kyi pha rol tu phyin pa nyid yin no/_/de bas na 
[\[333b.5\]]de ston par byed pa'i rgyal ba'i yum la mchod na thams cad mkhyen pa'i ye shes kyi chos kyi sku la mchod pa'i phyir bsod nams mang du skye ba yin no zhes bya ba la sogs pa dri ma med pa'i gsung rab rnams las rgya cher 'byung ba'i don la yid rton par byas te/_tshul 'di dag la shin tu gus pa'i sems 
[\[333b.6\]]kyis phyag 'tshal ba dang*/_bkur bsti rgya chen po bgyid pas bsod nams rdzogs pa'i thabs la shin tu 'bad par bya ba'i rigs so/_/'dir smras pa/[(*]nyams ldan las rmad du byung ba'i nyams ldan/[)]yid 'ong lo 'dab stug por skyes pa lhab lhub gos gyur me tog grol ba mu tig gi_/drwa ba drwa ba phyed pas mdzes byas snye ma dud rnams spel 
[\[333b.7\]]legs nor bu'i do shal gyur/_/nyi ma zla ba nyin mtshan re mos rtse mo la shar yid bzhin nor bu'i tog gis mdzes/_/dzam+bu shing gi dbang po gang yin rang byung rgyal mtshan ngo mtshar ldan pa gling gi mchog_1_/[(*]yon tan gyi rang bzhin brjod pa/[)]gling bzhi'i rgyal po de yi dbus gyur 'chang*/_/
[\[334a\]]
[\[334a.1\]]mi mchog dpa' bos mngon par byang chub pa'i/_/gnas su byin gyis brlabs pas dngos kun gyis/_/mi phyed rdo rje'i rang bzhin grub pa'i gdan/_2_/[(*]dngos po'i dpe/[)]de las gnod sbyin bdag po'i phyogs cha ru/_/bgrod par kha ba'i rdul brtsegs ri bo yi/_/do shal ldan pa'i dpal 
[\[334a.2\]]ni 'od gsal lha/_/gzugs mchog phan tshun ngom la 'khod pa bzhin/_3_/[(*]rab tu spel ba/[)]slar yang thub pa dgyes pa'i 'dzum gyi rlabs/_/zla ba'i spun dang 'grogs pa'i dbyangs nyid las/_/nga yi bstan pa dri med rgyas 'gyur zhes/_/lung du bstan pas ches dkar byas pa bzhin/_4_/[(*]ting nge 'dzin gyi yon tan/[)]de nang 
[\[334a.3\]]sA la'i tshang tshing rab 'khrigs pa'i/_/sman ljongs yid kyi chom rkun byed pa la/_/nyer brten 'gro ba byang chub snye ma can/_/bsgrub pa'i dam bcas snying nas bskul ba dang*/_5_/[(*]bya ba'i rang bzhin brjod pa/[)]gcig tu rnam pa thams cad mkhyen pa'i bkas/_/lung bstan 'khyog po min pa'i 
[\[334a.4\]]dus kyi steng*/_/son par rgyal dang rgyal ba'i gdung 'tshob rnams/_/gzhan snang skye bar zlos pa'i gar gyis rtsen/_6_/[(*]ma bsdus pa'i gzugs can/[)]gang tshe chos kyi nyi ma bkrag po ches/_/mtha' 'khob yul gyi sngo bsangs me la tshe ma/_/mthar byas bod dang bod yul chen po zhes/_/yi ge 
[\[334a.5\]]phyogs kyi rtsig logs gsal bar byas/_7_/[(]bsdus shing ma bsdus pa'i gzugs can/[)]bod yul chen po'i nor 'dzin pad+ma dkar/_/sgang gi 'dab ma drug ldan dkyil 'khor las/_/zal mo sgang gi 'dab yangs la chags pa/_/gling zhes bod pa sa yi thig le yod/_8_/[(*]the tshom can gyi rab rtog/[)]de na stobs bcu mnga' 
[\[334a.6\]]ba'i sde snod 'chang*/_/grangs mthas dben pa 'byon pa'i sta gon du/_/srid pa 'di yi thog ma'i byed pa pos/_/dge mtshan mang po ched du bsham pa'am/_9_/yang na nor ldan ma 'dis rang gi lus/_/mi dbang rin chen bdun dang 
[\[334a.7\]]shis pa'i rtags/_/rnam brgyad ldan pa'i dkyil 'khor sprul pa'i nang*/_/'dod dgu'i sa bon btab snyam 'phyang mo nyug_10_/[(*]bya ba brjod pa thog ma'i gsal byed/[)]mgron du bos so sems can grangs dang mtha'/_/gzhal du med pa mi yi 'jig rten 'dir/_/ya mtshan yul gyi yon tan dge ba 
[\[334b\]]
[\[334b.1\]]bcu/_/ma tshang med pa'i yul gru 'di na'o/_11_/[(*]mtshungs pa gsal byed kyi sgras zin pa'i dpe/[)]thams cad bde dang 'byor ldan gzhan dag gis/_/rnam 'tshes dogs pa med pa'i skyid nyams la/_/longs su spyod pa'i chab 'bangs 'di dag gis/_/mang pos bkur ba'i 'bangs la co 'drir byed/_12_/[(*]'byor pa rgya che ba/[)]snod dang bcud kyi 'jig rten 
[\[334b.2\]]rgyas pa der/_/chos kyi bkra shis phyug pa'i cho ga mkhan/_/gtsug lag khang dang khang phran mchod rten gnas/_/grangs med tshom bur bkod pas kun nas mdzes/_13_/[(*]mtha' dag gzugs can/[)]lto bar chos dang srid pa'i rgyal srid zung gi dbu 'phang mthon por 'khrungs pa'i 
[\[334b.3\]]dpag bsam shing*/_/sde bzhi'i dpal gyi 'bras bu yid 'ong ma tshang med pa dge ba'i phyogs su smin pa las/_/phan dang bde ba'i 'dod dgu'i gtong ba lhun gyis grub pa'i 'byung gnas mtshungs pa med pa 'di/_/sa stengs 'di ru skye dgu kun gyi bsod nams rnam par yangs pa'i mgron du 
[\[334b.4\]]yang dag 'khrungs/_14_/[(*]yan lag gcig pa'i gzugs can/[)]de na lnga rig mkhas dang grub pa yi/_/yongs rtser son pa'i dus gsum 'dren pa rnams/_/mkhas pa la 'os bgyi ba rnam gsum gyis/_/chos kyi rgyal mtshan brtan pa'i cho gas brel/_15_/[(*]bsam pa rgya che ba/[)]gsang gsum yon tan mi zad rgyan gyi mdzod/_/yongs 'dzin chos kyi rgyal po 
[\[334b.5\]]mngon gyur kyang*/_/sngon chad thub pas bzhag pa ma nor lam/_/bkral phyir mkhas pa'i tshul bzung sa skya pa/_16_/[(*]ldan pa'i gzugs can/[)]gang de'i yongs rdzogs bstan pa'i rgyal srid la/_/mnga' mdzad smra ba'i rgyal po e wa pa'i/_/lugs mchog rgyal bas bsngags pa bskal 
[\[334b.6\]]pa brgyar/_/brtan byed phrin las yongs su dar ba'i gzhi/_17_/[(*]sems med rab rtog/[)]bstan pa'i dpal gyur ngur smrig 'chang gi sde/_/'dus pa sin+d+hU wA ra'i tshon gyi mdangs/_/ring du 'phos pa thun mtshams sprin gos su/_/'khrul te mkha' 'dis lan mang gyon pa bzhin/_18_/[(*]yul la ston pa/[)]kun kyang rnam gsum 
[\[334b.7\]]sdom pa'i bslab pa la/_/legs par zhugs pa'i tshul 'di lha dang mi'i/_/phyag gi 'os su grags mdo rnam pa brgyas/_/gtses pa lan blan ma nus pa ru go/19_/[(*]dngos po'i dpe/[)]'dus pa de dag phyi nang gsang ba'i theg_/sprin gyi rnga gsang ltar sgrog 'khor ba dang*/_/ngan par song 
[\[335a\]]
[\[335a.1\]]ba'i sdug bsngal gzhom la mngon/_/phyogs pas mthun par 'du ba'i gan+d+ho la/_20_/[(*]mtshungs pa dang dbye ba'i dpe/[)]gang gi rten dang brten pa'i bsam yas 'phrul/_/bkod pa las grub ngo mtshar mthong ba na/_/rnam par grol ba'i ye shes snang ba rang*/_/byung ba'i gzhal med khang du 'khrul pa 'jug_21_/[(*]skabs gsum 'dod pa'i zung ldan/[)]de dang zung 
[\[335a.2\]]'brel dpal ldan rgyal po'i khab/_/phyogs las rnam par rgyal byed shis pa'i glur/_/lhang lhang mgrin pa bsgrigs la rgyal ba sras/_/mi dgyes med pa'i legs byas gzhi chen po/_22_/[(*]'byor pa rgya che ba/[)]sde bzhi'i dpal gyis brling ba'i rgyal srid la/_/dge ba'i bka' 
[\[335a.3\]]khrims 'khor los sgyur ba'i rgyal/_/bar chad mi mnga' byon dang 'byon 'gyur rnams/_/gtsug lag lugs brgya bgro ba'i 'dun sa che/_23_/[(*]sems ldan gyi rab rtog[)]gang gi dpal la 'dod pa khams kyi lha/_/rang gnas lta na sdug pa'i grong khyer du/_/lan gcig ma yin rmongs pas mkhar 'khyams 
[\[335a.4\]]pa/_/legs so'i bsodaM sgra sgrogs pa'i zol gyis bsgribs/_24_/[(*]yongs su brjes pa/[)]re ba'i dam bca' med par sbyin pa bzhi'i/_/gtong ba 'gro ba ris su med byin nas/_/de dag las byung grags pa bskal pa'i bar/_/brtan ldan bdag gir byed pa'i gnas su'o/_25_/[(*]rigs pa'i gzugs can/[)]bgrang gzhi 
[\[335a.5\]]sbrul gyi rgyal mo lang tsho yi/_/nad bu me yi rang bzhin 'bar las skyes/_/lnga tshigs zla ba'i bu chung bsrings ba'i skyed/_/'phur 'gro snon gyis na tshod dar bar byas/_26_/[(*]ting nge 'dzin gyi yon tan/[)]mkha' yi glang po rang gi gnas kun tu/_/bgrod pas dub pa'i 
[\[335a.6\]]'khun sgra stong du 'byin/_/rngul chu gtsang ma'i rgyun babs 'thungs pa'i sa/_/sngo bsangs lang tsho'i bcud len grub pa'i dus/_27_/[(*]mtha' dag gi gzugs can ma'i gzugs kyis cung zad spang*/[)]'gro sems rang bzhin mkha' yi bu mo de/_/gdod nas spros bcas bag ma gsar pa yi/_/brtul zhugs spangs pa 
[\[335a.7\]]gang la phan gnod kyi/_/bdag pos reg par mi 'gyur don dam gshis/_28_/[(*]yongs su brjes pa/[)]'on te kun rdzob rten 'brel snang ba la/_/dge dang dge min byed po tha dad du/_/brtags pa'i lad mor bde dang sdug bsngal gyis/_/'bras bu 
[\[335b\]]
[\[335b.1\]]gzhan dbang gyur tshe rtsis la rag_29_/[(*]yan lag gnyis pa'i gzugs can/[)]legs byas rgya chen rtsom pa'i thog ma ru/_/dge ba gza' dang rgyu skar dus tshod sogs/_/bdag po phan tshun mdza' gcugs 'dus pa'i gros/_/shis pa'i kha lo sgyur la 'cham pa'i nyin/_30_/[(*]cha shas kyi gzugs can/[)]stobs kyi 'khor los sgyur mchog 
[\[335b.2\]]mi bdag gi/_/bsod nams dga' ma'i rkang rtses bsnun pa'i tshe/_/blo gros me tog 'dab ma stong grol ba'i/_/chos blon mya ngan med pa'i nags khrod nas/_31_/[(*]yan lag gcig pa'i gzugs can/[)]bzhed pa rgya chen 'grub pa'i rtsa lag tu/_/bka' lung gser gyi yi ge 
[\[335b.3\]]'od kyi gter/_/gtsug tu legs par phab pas bgyi ba dang*/_/bgyi min rnam par 'byed pa'i khur len pa/_32_/[(*]rig byed gtam gyi lo rgyus las drangs pa sngon med kyi gzugs can/[)]sum rtsen gnas su skye ba ma blangs shing*/_/drang srong khros pa'i dmod pas ma btab par/_/phyi nang gtsug lag mkhyen pa'i 'dren byed 
[\[335b.4\]]stong*/_/rnam gsal chos blon dbang po chu gter grangs/_33_/[(*]don gzhan bkod pa'i 'gog pa/[) ]de des legs par brtags pa'i las byed tshogs/_/bskos pa'i las la gzhan dring mi 'jog mtshar/_/'on te gang la sbyangs pa de nyid la/_/mkhas pa rgyu 'bras bslu ba min pa'i 
[\[335b.5\]]mthu/_34_/[(*]bzlog pa'i dpe/[)]mi bdag bsod nams rgyas pa'i dpal 'thungs pa/_/thams cad sbyangs pa'i blo ldan 'gyur ba bzhin/_/rin chen ri bo'i phang par 'dzegs pa'i bya/_/spu sdug gser du mthong de ya mtshan byed/_35_/[(*]gtan tshigs kyi ldog pa can/[)]gzhan gyis bsgrub dka' tshegs med pha rol du/_/
[\[335b.6\]]phyin pa sgyu ma'i rnam 'phrul mtshungs na yang*/_/'bad pa thang re yis kyang sgrib pa'i tshogs/_/za phyir 'di las mig 'phrul shin tu dman/_36_/[(*]phan tshun med pa'i byed rgyu/[)]rgya chen rtsom pa tshe 'di'i so nam min/_/mkho dgu'i gtong ba khyim gyi bde phyir min/_/phan pa'i bsam 
[\[335b.7\]]sbyor bdag don zhen pas min/_/de phyir 'di la rangs par mi 'gyur su/_37_/[(*]bsdus pa'i gzugs can/[)]bde gshegs rten gsum yid bzhin nor bu las/_/phan bde byin rlabs 'dod pa 'jo ba la/_/rab gnas byi dor rim par mkhas pa las/_/'byung ba phan mdzad dam pa'i 
[\[336a\]]
[\[336a.1\]]bka' yin no/_38_/[(*]ldan pa'i gzugs can/[)]de slad dpal ldan rdo rje 'chang dbang gi/_/lung dang rtogs pa'i chos kyi rgyal srid che/_/mkhas pa'i phrin las 'khor los mnga' mdzad cing*/_/yun du skyong ba chos kyi rgyal pos mtshon/_39_/[(*]yon tan gyi rang bzhin brjod pa/[)]mchog gi slob dpon mtshan nyid rgyal ba'i bkas/_/bsngags pa'i yon tan gyis 
[\[336a.2\]]mdzes rdo rje 'dzin/_/'dus pa'i cho ga rnam dag dbyangs gcig tu/_/dus gsum sangs rgyas 'dus pa'i rang bzhin bsgrubs/_40_/[(*]gzugs brnyan gyi dag dpe/[)]grogs dag phyogs bcu'i rgyal ba sras dang bcas/_/mchod pa'i legs byas mngon par 'du byed pa/_/de kun 'dus pa yi ge'i rnam pa 
[\[336a.3\]]ru/_/snang ba'i glegs bam tshogs 'dis dga' ba 'phel/_41_/[(*]dpa' ba'i nyams bstan pa/[)]zhing mang bgrod pa'i rdzu 'phrul 'dus ma byas/_/tshogs kyi lam mthar phyin pa yang min par/_/phyogs bcu'i 'dren pa 'dus pa'i glegs bam zhing*/_/mchod bya'i yul du thob 'di skal ba bzang*/_42_/[(]yon tan brjod pa tha ma'i gsal byed/[)]skye 
[\[336a.4\]]nas skye bar je mtho'i rigs su skye/_/tshul bzang kha dog gsal ba de yi zhabs/_/lha mi kun gyi spyi bos btud pa de/_/bde gshegs rten la phyag byas 'bras bu yin/_43_/[(*]sbyar ba'i dpe rgyan/[)]dri zhim ro mchog yi gar 'bab pa yi/_/btung ba dam pas rtag tu dga' 'gyur zhing*/_/na rga med pa'i bde ba 
[\[336a.5\]]lha lus ltar/_/thob pa de ni btung mchog phul las byung*/_44_/[(*]yan lag gcig pas gzugs can/[)]mdzes pa'i gzugs ldan dam pa'i brtul zhugs dga'/_/yon tan mang po'i rgyan gyis mdzes gyur pas/_/'jig rten 'jig rten 'das pa'i byams pa de/_/me tog phreng ba'i rgyan gyis mchod pa'i mthu/_45_/[(*]mtshungs pa gsal byed kyi sbas zin pa'i dpe/[)]zhi 
[\[336a.6\]]zhing dul ba tshul khrims gtsang ldan lus/_/gang las mngar ba'i dri rab 'thul ba yis/_/spos bzang brgya yi grags pa dang 'thab pa/_/byug pa spos kyi dam pas mngad pa'i mthu/_46_/[(*]yan lag gcig pa'i gzugs can/[)]rab rib yogs pa dag dang 'grogs min pa'i/_/lha mig dngos po kun la nam du langs/_/shes rab sgron 
[\[336a.7\]]me yang ni rab gsal ba/_/de ni snang gsal byin pa'i bsod nams so/_47_/[(*]sbad pa'i dpe/[)]yan lag ma nyams blta na sdug pa'i dpal/_/chu skyes gzhon nu nyid dang mtshungs na yang*/_/ring du 'tsho dang stobs kyis 'phags gyur pa'i/_/lus bzang de ni lha bshos phul 
[\[336b\]]
[\[336b.1\]]bas thob/_48_/[(*]ngag don gyi dpe las bzhin sgra du ma can/[)]tshangs pa'i sras mo'i dbyangs bzhin de yi gsung*/_/rgyud mang brdungs pa'i sgra bzhin de'i grags pa/_/thugs rjes bzhin du de mthus 'jig rten khams/_/'geng ba'i rgyu ni dbyangs snyan rol mos so/_49_/[(*]yon tan brjod pa tha ma'i gsal byed/[)]gling bzhi sa 'dzin rgyal po'i rtse mo'i bar/_/rang dbang bgyid la bsngo ba'i 
[\[336b.2\]]dgras dben pa/_/'gro ba yongs kyi bla mar 'gyur ba yang*/_/gdugs dang bla bre byin pa'i 'bras bu'o/_50_/[(*]yan lag gcig pa'i gzugs can/[)]skye bo kun gyis mdun nas bdar ba dang*/_/slong ba rnams kyi dpag bsam 'gyur la sogs/_/yid du 'ong ba'i dpal brnyes thams cad ni/_/
[\[336b.3\]]rgyal mtshan la sogs phul ba'i bsod nams yin/_51_/[(*]rab spel gyi rgyan/[)]mi mchog chen po'i go sar gshegs nas ni/_/sems can mos pa bsam yas rjes mthun du/_/lhun grub chu zla lta bus don byed pa'i/_/yon tan thams cad bsod nams lag pas byas/_52_/[(*]ldan pa'i gzugs can/[)]des na sras bcas rgyal ba'i 
[\[336b.4\]]thugs kyi bcud/_/glegs bam za ma tog tu 'khyil ba la/_/gya nom mchod pas mdun du bdar ba nas/_/rgya cher ston pa'i bar la gus pa byos/_53_/[(*]'bad pas 'gog pa/[)]thob dka'i lus dang longs spyod gces bya yi/_/gdams pa mang po'i yid 'bab 'doms sems kyang*/_/phan yon rjes su 
[\[336b.5\]]dran pas phyag mchod sogs/_/bskul ba de skad thon la ci byar yod/_54_/[(*]dga' ba'i 'gyur bsgeg pa'i nyams dang ldan pa/[)]e ma dpal ldan mi yi bdag po'i smon lam yangs pa'i mthu nyid las/_/bde bar 'khrungs pa'i dge tshogs gang las brtsams pa'i gtam dgu gleng ba la/_/smra mkhas dge ba'i dbang po yin yang ngal ba mi 
[\[336b.6\]]'gyur med snyam can/_/re ba med pa'i mgrin nas glo bur yang dag byung 'di ci zhig yin/_55_/thams cad mkhyen pa chen po nyi ma'i gnyen gyi bka' lung spyi dang bye brag gi dgongs don rnam par 'grel ba'i bstan bcos gangs can pa'i skad du 'gyur ro 'tshal gyi chos sbyin rgyun mi chad pa'i ngo 
[\[336b.7\]]mtshar 'phrul gyi phyi mo rdzogs ldan bskal pa'i bsod nams kyi sprin phung rgyas par dkrigs pa'i tshul las brtsams pa'i gtam ngo mtshar chu gter 'phel ba'i zla ba gsar pa las/_bskul ba mi ldog ched du ji ltar par du bsgrub pa'i sarga ste drug pa'o//_//
[\[337a\]]
[\[337a.1\]]@#/_/nAmAupalak+ShaNas+yad+harmANAM/_yonAmamukhewanish+tsitagritrA/_nAmAlayad+harmatsAbatArAbaM/_nAmany+tsapadaubitsak+ShaNAnAd+hIH//
[\[337a.2\]]@#/_/[(*]rkang pa bzhi ka'i thog mar yod pa chod pa'i zung ldan/[) ]ming gis nye bar mtshan pa'i chos rnams kyi/_/ming gang thog ma nyid du nges byas nas/_/ming gzhi chos dang don la 'jug pa ni/_/ming tshig mkhas pa rnams kyi blo gros yin/_/
[\[337b\]]
[\[337b.1\](*]rkang pa gnyis pa dang gsum par yod pa chod pa'i zung ldan/[)]rang bzhin gzhi la gnas pa'i drir bcas pa/_/dri med byed pa'i thabs kyi khyad par mang*/_/dri mas spangs pa mchog gi 'bras bu'i bar/_/rgyud du legs par song ba sngags kyi gzhung*/_/[(*]gzugs can las yan lag gnyis pa'i gzugs can/[)]lhag pa'i tshul khrims rkang pa'i bkod pa yis/_/sdug bsngal zhi ba thar pa'i grong 'jug las/_/
[\[337b.2\]]rnam par ltung ba rgyu dang bcas rig nas/_/bag yod spyod pas 'dul bar ston pa'i 'grel/_/[(*]bya ba'i rang bzhin brjod pa/[)]lhag sems gtso bor gyur pa'i bslab pa gsum/_/bla na med pa'i byang chub gnas 'dong bar/_/rjes su mthun pa'i chos 
[\[337b.3\]]dang don mtshan nyid/_/smos pas yang dag gsungs pa mdo yi 'grel/_/[(*]rab rtog las snyam sgra can/[)]chos rab rnam par 'byed pa'i lag rtse ru/_/rnam pa thams cad mkhyen pa gnas snyam du/_/bgyid pa shes bya kun gyi rang dang spyi'i/_/mtshan nyid mngon gyur rtogs pa ma mo'i gzhung*/_/[(*]yan lag gsum pa'i gzugs can/[)]dngos 
[\[337b.4\]]stobs rig pa'i lam gyi drang thig gis/_/log rtogs 'khyog po'i ri mo sun 'byin cing*/_/tshad mar gyur pa'i dgongs pa drang po'i lam/_/sgrub byed gtan tshigs rig pa'i gzhung 'grel bzang*/_/[(*]nges bstan las mchog gi nges par bstan pa/[)]mtha' klas gzugs kyi khyad par legs ston 
[\[337b.5\]]pas/_/mig ldan kun dga' skyed pa'i nyi ma 'dis/_/rjod pa dri ma med pas chos thams cad/_/snang byed brda sprod bstan bcos yin par ston/_/[(*]gnas gsum gyi gsal byed las rigs brjod pa tha ma'i gsal byed/[)]chos don sgrub pa kun gyi yang dag mthar/_/bgrod pa'i lus rten ring du 'tsho ba'i dpyid/_/phan byed rdzas dang 
[\[337b.6\]]dpyad dang sngags gdab pa/_/bcud len kun gyi 'byung gnas gso ba'i gzhung*/_/[(*]mi mnyam pa'i gzugs can/[)]'jig rten 'jig rten 'das pa'i bde legs dang*/_/bsod nams phun sum tshogs pa'i dbyar ring mo/_/rang dbang 'gugs pa'i pho nya dang po'i phrin/_/bzo gnas 
[\[337b.7\]]rig pa'i bstan bcos dpyid kyi glu/_/[(*]sgrub byed kyi rgyu las skyed byed 'grub pa'i rgyu la gzugs rgyan gyis sba ba/[)]'khor ba mya ngan las 'das shes bya'i gnas/_/gang gi lam du legs par song tsam gyis/_/'phags dang so so skye bo'i brtan ldan blo/_/'phrog pa'i chom rkun snyan dngags glu yi gzhung*/_/
[\[338a\]]
[\[338a.1\](*]rigs brjod pa bar gyi gsal byed/[)]de yang bcad lhug spel ma'i yid 'phrog lus/_/gnyis su 'di dag med na mtshang che ba/_/br-it+ta dzA ti'i sdeb sbyor phreng dngar bas/_/yi ge rnam par mi 'khrugs ston pa'i gzhung*/_/[(*]yan lag gcig pa'i gzugs can/[)]ming don gcig tu mngon par zhen pa'i sgrog_/mtha' dag gcod par byed la rten brten pa/_/rgyu 
[\[338a.2\]]dang 'bras bu 'dra ba 'brel sogs la/_/ltos pa ming gi mngon brjod shin tu rno/_/[(*]ma bsdus pa'i gzugs can/[)]rtsi byed rig pa'i pra 'phrul ci dang ci/_/ston pa'i gtsug lag des ni dus gsum gyi/_/bde sdug ma nor ri mo'i 'phrin shod pa'i/_/mchu 'dab shin tu snyung ba 
[\[338a.3\]]rtsis kyi gzhung*/_/[(*]don gzhan bkod pa las kun khyab kyi don gzhan bkod pa/[)]mdor na shes bya'i gnas gyur gang dang gang*/_/blta 'dod de de'i gzhung 'grel zungs shig kye/_/mun par gnas pa'i gzugs dbyibs blta ba la/_/snang byed sgron ma 'degs pa mi rigs sam/_/spyi don bdun pa dgos don rtogs par sla phyir chos kyi bzhugs 
[\[338a.4\]]byang smos pa ni/_spyir chos kyi rnam grangs 'di dag ji ltar bzhugs pa'i go rim ni blo dang ldan pa'i skyes bu dam pa mkhas pa rnams kyi 'jug ngogs su 'jug par 'dod pa rnams kyis ji ltar slob pa'i rim pa dang rjes su mthun par/_thog mar bzo rig pa 
[\[338a.5\]]dang*/_gso ba rig pa dang*/_brda sprod rig pa dang*/_gtan tshigs rig pa dang*/_nang rig pa'i sde snod kyi bstan bcos rnams [{]go rims su [,]go rim du [}]'god pa'am/_sgrub pa nyams len gyi rim pa dang rjes su mthun par 'dul ba dang*/_mdo sde dang*/_mngon pa'i sde snod kyi bstan bcos rnams [{]go rims su [,]go rim du [}]
[\[338a.6\]]'god pa'am/_dman pa dang mchog gi rim pa dang rjes su mthun par 'jig rten lugs kyi bstan bcos dang*/_phyi rig pa'i gnas dang nang rig pa'i gnas/_theg pa chung ngu dang theg pa chen po thun mong ba dang thun mong ma yin pa'i bstan bcos rnams [{]go rims su [,]go rim du [}]'god pa'i rnam par gzhag pa ji 
[\[338a.7\]]ltar byas kyang mi btub pa med mod/_'dir mchog dang dman pa'i go rim gyi dbang du bgyis te/_thog mar nang rig pa'i bstan bcos nas brtsams te 'god pa la/_de'ang theg pa chen po thun mong ma yin pa dang*/_theg pa chen po thun mong ba dang*/_theg pa chung ngu'i bstan bcos rnams dang*/_de 
[\[338b\]]
[\[338b.1\]]dag gi rjes su gtan tshigs rig pa dang*/_brda sprod rig pa dang*/_gso ba rig pa dang*/_bzo rig pa'i bstan bcos rnams rim par dgod par bya'o/_/gzhan yang bod kyi mkhas pa snga rabs pa dag gis mdzad pa'i bstan bcos gces shing dpe rgyun dkon pa ci rigs pa rnams kyang sngon gyi dkar chag rnams 
[\[338b.2\]]su bzhugs su bcug pa ltar dang*/_sngar ma chud pa'i bstan bcos rnying pa la logs su lus pa phyis byung ba dang*/_gsar 'gyur gyi rigs kyang 'di dag tu chud pa dang ma chud pa phyis kyi dkar chag la la nas byung ba rnams kyang slan chad rtun pa la lhur byed pa rnams kyi phyir thor dgod par bya zhing*/_de dag gi 
[\[338b.3\]]mthar bsngo ba smon lam dang*/_bkra shis kyi tshigs su bcad pa rnams kyis mtha' brgyan pa dang bcas pa'i bstan bcos rnams kyi bzhugs byang smos pa la/_thog mar yul khyad par can rnams kyi yon tan rjes su dran pas phyag 'tshal ba ni legs pa thams cad 'thob par byed pa'i rgyu'i gtso bo 
[\[338b.4\]]yin pa'i phyir dang*/_skyes bu dam pa rnams kyi spyod pa rmad du byung ba gang dag gi rjes su bsgrub pa'i phyir/_yul mchog tu gyur pa rnams la mchod par brjod pa'i tshul gyis bstod pa'i tshogs rnams bkod pa ni/_'di lta ste/_ka pa la/_khyad par du 'phags pa'i bstod pa slob dpon mtho btsun grub 
[\[338b.5\]]rjes mdzad pa/rgya gar gyi mkhan po sarba dz+nyA de ba dang*/_zhu chen gyi lo tsA ba rin chen mchog gi 'gyur/_slad kyis lo tsA ba dpal brtsegs rak+Shi tas bsgyur cing zhus te gtan la phab pa/_khyad par du 'phags pa'i bstod pa'i rgya cher bshad pa slob dpon shes rab go chas mdzad pa/_rgya gar gyi mkhan po paN+Di 
[\[338b.6\]]ta dzA ran+dan dang*/_zhu chen gyi lo tsA ba dge slong rin chen bzang po'i 'gyur/_khyad par du 'phags pa'i bstod pa'i rgya cher bshad pa slob dpon shes rab go chas mdzad pa las bar skabs su tshigs su bcad pa bcu gnyis kyi 'grel pa rgya dpe ma rnyed nas dus phyis dge slong kun dga' rgyal mtshan dpal bzang po zhes bya 
[\[338b.7\]]bas dpal sa skya'i dgon par sbyar ba/_thams cad mkhyen pa dbang phyug chen po'i bstod pa zhes bya ba bram ze'i dge bsnyen mtho btsun grub rjes mdzad pa/_rgya gar gyi mkhan po dzA ran+dan dang*/_zhu chen gyi lo tsA ba rin chen bzang po'i 'gyur/_lha las phul du byung bar bstod pa slob dpon bde byed bdag 
[\[339a\]]
[\[339a.1\]]pos mdzad pa/_rgya gar gyi mkhan po sarba dz+nyA de ba dang*/_lo tsA ba rin chen mchog gi 'gyur la/_zhu chen gyi lo tsA ba dpal brtsegs rak+Shi tas zhus te gtan la phab pa/_lha las phul du byung bar bstod pa'i rgya cher bshad pa slob dpon shes rab go chas mdzad pa/_rgya gar gyi mkhan 
[\[339a.2\]]po paN+Di ta dzA ran+dana'i zhal snga nas dang*/_zhu chen gyi lo tsA ba dge slong rin chen bzang po'i 'gyur/_sangs rgyas kyi bstod pa zhes bya ba 'phags ma nor rgyun mas mdzad pa/_rab tu bsngags pa'i gnas chen po bal po yam bu'i grong khyer du sgra'i mkhan po dpal rgyal ba'i bzang po dang*/_lo tsA ba dge slong 
[\[339a.3\]]nyi ma rgyal mtshan dpal bzang po'i 'gyur/_chos kyi sku la gnas pa'i yon tan thun mong ma yin pa la bstod pa slob dpon thogs med kyis mdzad pa/_rgya gar gyi mkhan po dzi na mi tra dang*/_shI len+d+ra bo d+hi dang*/_zhu chen gyi lo tsA ba ye shes sdes bsgyur cing zhus te gtan la phab pa/_de kho na nyid la 
[\[339a.4\]]bstod pa lo tsA ba dge slong dpal gyi go chas mdzad pa/_rgya gar gyi mkhan po many+dzu shrI b+ha dra dang*/_dge slong shAkya 'od kyis bsgyur cing zhus te gtan la phab pa/_bdud btul ba la bstod pa rab dga'i lha'i zhal snga nas mdzad pa/_slob dpon klu sgrub kyis mdzad pa'i bstod pa'i tshogs kyi skor 
[\[339a.5\]]la/_chos kyi dbyings su bstod pa/_dpe med par bstod pa/_'jig rten las 'das par bstod pa/_sems kyi rdo rje'i bstod pa/_don dam par bstod pa/_sku gsum la bstod pa rnams slob dpon chen po klu sgrub kyis mdzad pa/_rgya gar gyi mkhan po kr-iSh+Na paN+Di ta dang*/_lo tsA ba dge slong tshul 
[\[339a.6\]]khrims rgyal ba'i 'gyur/_sku gsum la bstod pa zhes bya ba'i rnam par 'grel pa/_rgya gar gyi mkhan po shrad+d+hA ka ra warma dang*/_bod kyi lo tsA ba rin chen bzang pos bsgyur cing zhus pa/_sems can mgu bar bya ba'i bstod pa slob dpon klu sgrub kyi tshigs su bcad pa'i sgo nas bsdus pa/_rgya gar gyi 
[\[339a.7\]]mkhan po chen po dI paM ka ra shrI dz+nyA na dang*/_zhu chen gyi lo tsA ba dge slong tshul khrims rgyal ba'i 'gyur/_rdo rje 'chang chen po'i bstod pa phyag na rdo rjes mdzad pa/_zhwa lu lo tsA ba d+harma pA las dpal gdan sa thel gyi yang dgon du bsgyur ba/_shes rab kyi pha rol tu phyin ma'i bstod pa slob dpon 'phags pa klu sgrub 
[\[339b\]]
[\[339b.1\]]kyis mdzad pa/_kha che'i paN+Di ta thig le bum pa dang*/_lo tsA ba blo ldan shes rab kyi 'gyur/_bsam gyis mi khyab par bstod pa/_bstod pa las 'das par bstod pa/_bla na med pa'i bstod pa/_rje btsun 'jam dpal gyi don dam pa'i bstod pa/_'phags pa 'jam dpal gyi snying rje la bstod pa/_gnas chen po 
[\[339b.2\]]brgyad kyi mchod rten la bstod pa/_yang gnas chen po brgyad kyi mchod rten la bstod pa/_mdzad pa bcu gnyis kyi tshul la bstod pa/_phyag 'tshal ba'i bstod pa/_dmyal ba nas 'don pa'i bstod pa rnams slob dpon chen po klu sgrub kyis mdzad pa/_rgya gar gyi mkhan po ti la ka dang*/_lo tsA ba 
[\[339b.3\]]pa tshab nyi ma grags kyi 'gyur rnams so/_/slob dpon ma ti tsi Tas mdzad pa'i bstod pa'i skor la/_sangs rgyas bcom ldan 'das la bstod pa bsngags par 'os pa bsngags pa las bstod par mi nus par bstod pa zhes bya ba slob dpon ma ti tsi Tas mdzad pa/_rgya gar gyi mkhan po sarba 
[\[339b.4\]]dz+nyA de wa dang*/_zhu chen gyi lo tsA ba dpal brtsegs rak+Shi ta'i 'gyur/_sangs rgyas bcom ldan 'das la bsngags par 'os pa bsngags pa zhes bya ba le'u bcu gsum pa/_rgya gar gyi mkhan po pad+ma ka ra warma dang*/_lo tsA ba dge slong rin chen bzang po'i 'gyur/_dkon mchog gsum 
[\[339b.5\]]la bkra shis kyi bstod pa/_rgya gar gyi mkhan po bid+yA ka ra sing+ha pra b+ha dang*/_zhu chen gyi lo tsA ba ban+de dpal brtsigs rak+Shi ta'i 'gyur/_yang dag par rdzogs pa'i sangs rgyas kyi mtshan la bstod pa/_gcig las 'phros pa'i bstod pa/_bde bar gshegs pa sum cu rtsa lnga'i bstod pa 
[\[339b.6\]]mtshan rin po ches spras pa zhes bya ba rnams slob dpon ma ti tsi tras mdzad pa'o/_/tshig brgyad pa'i bstod pa dge bsnyen mtha' yas lhas mdzad pa/_dkon mchog gsum gyi bstod pa slob dpon chen po ma ti tsi Tas mdzad pa/_dkon mchog gsum la bstod pa'i 'grel pa slob dpon 
[\[339b.7\]]rgyal ba'i sras kyis mdzad pa/_rgya gar gyi mkhan po dz+nyA na shAn+ti dang*/_bod kyi lo tsA ba ban+de dpal gyi lhun po'i sde'i 'gyur/_dkon mchog gsum gyi bstod pa slob dpon dbyig gnyen gyis mdzad pa/_brgya lnga bcu pa zhes bya ba'i bstod pa slob dpon mkhas pa chen po bram ze rta 
[\[340a\]]
[\[340a.1\]]dbyangs kyis mdzad pa/_rgya gar gyi mkhan po shrI shrad+d+hA ka ra warma dang*/_lo tsA ba shAkya blo gros kyi 'gyur/_brgya lnga bcu pa zhes bya ba'i bstod pa'i 'grel pa slob dpon dga' byed snyan pas mdzad pa/_rgya gar gyi mkhan po shrI shrad+d+hA ka ra warma dang*/_lo tsA 
[\[340a.2\]]ba shAkya blo gros kyi 'gyur/_gaN+DI'i bstod pa tshigs su bcad pa slob dpon rta dbyangs kyis mdzad pa/_mkhas pa chen po rgyal ba'i sde'i zhal snga nas dang*/_lo tsA ba btsun pa d+harma yon tan gyi 'gyur/_spel mar bstod pa zhes bya ba slob dpon ma ti tsi Ta dang slob dpon phyogs kyi 
[\[340a.3\]]glang po dag gi zhal snga nas mdzad pa/_rgya gar gyi mkhan po ku mA ra ka la sha dang*/_zhu chen gyi lo tsA ba dge slong bsod nams bzang po'i 'gyur/_de bzhin gshegs pa thams cad la bstod pa/_bcom ldan 'das shAkya thub pa'i bstod pa slob dpon dkon mchog 'bangs 
[\[340a.4\]]kyis mdzad pa/_dpal ldan rje btsun byang chub chen po'i bstod pa mchog sred kyi zhal snga nas mdzad pa/_zhwa lu lo tsA ba dge slong chos skyong bzang po'i 'gyur/_sangs rgyas kyi bstod pa bcu pa paN+Di ta nags kyi rin chen gyis mdzad pa/_paN+Di ta de nyid kyi bka' drin gyis 'tsho ba'i lo chen 
[\[340a.5\]]bsod nams rgya mtsho'i sde'i 'gyur/_yon tan mtha' yas par bstod pa slob dpon dkon mchog 'bangs kyis mdzad pa/_rgya gar gyi mkhan po sarba dz+nyA de ba dang*/_lo tsA ba rin chen mchog gi 'gyur la/_lo tsA ba dpal brtsegs kyis zhus te gtan la phab pa/_yon tan 
[\[340a.6\]]mtha' yas par bstod pa'i 'grel pa dang*/_yon tan mtha' yas par bstod pa'i don gyi tshig le'ur byas pa slob dpon chen po phyogs kyi glang pos mdzad pa/_rgya gar gyi mkhan po sarba dz+nyA de ba dang*/_lo tsA ba rin chen mchog gi 'gyur la/_lo tsA ba dpal brtsegs rak+Shi tas zhus 
[\[340a.7\]]nas gtan la phab pa/_sangs rgyas mya ngan las 'das pa la bstod pa slob dpon chen po dpal ldan chos kyi grags pas mdzad pa/_bshags pa'i bstod pa slob dpon tsan+d+ra go mis mdzad pa/_rgya gar gyi mkhan po bud+d+ha ka ra warma dang*/_zhu chen gyi lo tsA ba dge slong rin chen 
[\[340b\]]
[\[340b.1\]]bzang po'i 'gyur/_bshags pa'i bstod pa'i 'grel pa slob dpon sangs rgyas zhi bas mdzad pa/_rgya gar gyi mkhan po bud+d+ha shrI shAn+ti dang*/_zhu chen gyi lo tsA ba dge slong rin chen bzang po'i 'gyur/_sangs rgyas dbang bskur ba zhes bya ba'i bstod pa/_lo tsA ba rin chen bzang 
[\[340b.2\]]po'i 'gyur/_bcom ldan 'das la bstod pa dpal rdo rje 'dzin gyi dbyangs 'di rgyud dag las byung ba yin/_bcom ldan 'das la bstod pa dpal rdo rje 'dzin gyi dbyangs kyi rgya cher bshad pa gnyis mang du thos pa'i slob dpon zhi ba 'tshos mdzad pa/_rgya gar gyi mkhan po bid+yA 
[\[340b.3\]]ka ra pra b+ha dang*/_zhu chen gyi lo tsA ba dpal brtsegs rak+Shi ta'i 'gyur/_de bzhin gshegs pa lnga la bstod pa dang*/_de bzhin gshegs pa bdun gyi bstod pa/_rgya gar gyi mkhan po pad+ma ka ra warma dang*/_zhu chen gyi lo tsA ba rin chen bzang po'i 'gyur/_de bzhin gshegs pa 
[\[340b.4\]]brgyad la bstod pa slob dpon zhi ba 'tshos mdzad pa/_rab tu snga bar nam langs pa'i bstod pa sangs rgyas la kha che'i rgyal po shrI ha ri sha de bas bstod pa dang*/_gnas chen po brgyad kyi mchod rten la phyag 'tshal ba'i bstod pa kha che'i rgyal po shrI ha ri sha de bas yum gyi ched du 
[\[340b.5\]]mdzad pa/_paN+Di ta rA dza shrI dz+nyA na mi tra dang*/_khe'u brgad yon tan dpal gyi 'gyur/_de bzhin gshegs pa'i mtshan brjod bskal bzang rgyan gyi phreng ba zhes bya ba kha che paN+Di ta shAkya shrIs mdzad pa/_paN+Di ta de nyid dang*/_lo tsA ba byams pa'i dpal gyi 'gyur/_slad char sa skya lo tsA bas cung zad bcos 
[\[340b.6\]]shing bsgyur te gtan la phab pa/_sbyor ba bzhi'i lha la bstod pa zhes bya ba paN+Di ta chen po rat+na kIrtis mdzad pa/_bal po ma hA bA na'i rang 'gyur/_mkhas pa chen po grags pa rgyal mtshan la bstod pa/_rgya gar gyi mkhan po su ga ta shrIs sbyar ba/_rgya gar gyi mkhan po de nyid dang*/_
[\[340b.7\]]lo tsA ba dge slong kun dga' rgyal mtshan dpal bzang po'i 'gyur/_bla ma dam pa chos kyi rgyal po la bstod pa zhes bya ba rgya gar gyi paN+Di ta snyan dngags mkhan chen po lak+Sh+mi ka ras sbyar ba/_paN+Di ta de nyid dang*/_lo tsA ba shong ston gyis dpal sa skya'i gtsug lag khang du bsgyur ba/_rje 
[\[341a\]]
[\[341a.1\]]btsun 'jig rten dbang phyug seng ge sgra la bstod pa snyan dngags mkhan chen po slob dpon gnyis skyes srung bas mdzad pa/_zhwa lu lo tsA ba dge slong d+harma pA la b+ha dras bsgyur ba/_'jig rten dbang phyug gi bstod pa rin po che'i phreng ba zhes bya ba 
[\[341a.2\]]rgya gar shar phyogs kyi paN+Di ta chen po nags kyi rin chen gyis mdzad pa/_mkhas pa de nyid kyi spyan sngar/_skad gnyis smra ba'i dbang phyug lo tsA ba chen po dge slong rgya mtsho'i sde zhes pas yang dag par bsgyur cing zhus pa/_tshogs kyi dbang phyug gi bstod pa slob dpon 
[\[341a.3\]]dpal nags kyi rin chen gyis mdzad pa/_dge slong rnal 'byor spyod pa rgya mtsho'i sde zhes bya bas nor bu rgyas pa'i gtsug lag khang chen por bod skad du bsgyur ba/_dpal ri khrod zhabs kyi bstod pa rin po che mkhas pa chen po dpal nags kyi rin chen gyis mdzad pa/_rje 
[\[341a.4\]]btsun dam pa de nyid kyi spyan sngar chos smra ba gzhon nu dpal gyis nye bar bsgyur ba/_dpal ldan bla ma nags kyi rin chen gyi bstod pa bdun pa yul ma ga d+ha nas byung ba'i dge bsnyen dam pa nyi ma pas mdzad pa/_rtses thang lo tsA ba gzhon nu dpal gyi 'gyur/_skyes pa rabs 
[\[341a.5\]]kyi bstod pa slob dpon ye shes grags pas mdzad pa/_saM skr-i ta la bod skad kyi mchan bu lo tsA ba dge slong d+harma pA la b+ha dra'i 'gyur/_bla ma dam pa la bstod pa ha ri puny+dza'i dge slong chos kyi nyi mas bkod pa/_zhwa lu lo tsA ba'i 'gyur/[ (*]ma byung*/[)]grwa lnga'i bstod pa sbyar byang med pa zhwa lu 
[\[341a.6\]]lo tsA ba'i 'gyur ba rnams bzhugs so/_/rgyud sde'i lha so so'i bstod pa rnams ni rang rang gi skabs su bri bar bya'o/_/yon tan mtha' yas rgya mtsho mnga' ba yi/_/mchod gnas bla med rnams kyi bstod pa'i tshogs/_/sdeb sbyor snyan dngags rgyan gyis rab mdzes 
[\[341a.7\]]pa/_/'grel pa dang bcas bdun cu rtsa bzhi bzhugs/_/de dag gis ni thun mong du mchod par brjod pa'i tshul gyis bstod pa'i tshogs bzhugs pa'i rnam grangs rnams bkod zin to/_/bstod pa'i bstan bcos kyi skabs te dang po'o//_//da ni rig pa'i 
[\[341b\]]
[\[341b.1\]]gnas lnga las nang rig pa'i bstan bcos la/_'bras bu sngags dang*/_rgyu mtshan nyid kyi theg pa'i skor gnyis las/_dang po 'bras bu sngags kyi theg pa'i skor ni/_ka pa la/_rgyud thams cad kyi rgyal por gyur pa dpal dgyes pa rdo rje'i rgyud kyi skor la/_kye rdo rje 
[\[341b.2\]]bsdus pa'i don gyi rgya cher 'grel pa byang chub sems dpa' rdo rje snying pos mdzad pa'i le'u lnga pa yan chad paN+Di ta dA na shI la dang*/_lo tsA ba 'bro seng dkar shAkya 'od kyi 'gyur la/_slad kyis rgya gar gyi mkhan po chen po su b+hU ti shrI shAn+ti dang*/_lo tsA ba cog gru ting nge 'dzin bzang 
[\[341b.3\]]pos zhus te gtan la phab pa/_de la slad kyis rgya gar gyi mkhan po rgyal po'i sras dpal 'jigs med lha'i zhal sngar lo tsA ba snyel cor dge slong shes rab grags kyis yul dbus kyi dpes gtan la phab pa las/_slar yang shong ston rdo rje rgyal mtshan gyis legs par 
[\[341b.4\]]bshad pa'i slob ma dpang lo tsA ba blo gros brtan pas de kho na nyid kyi le'u yan legs par bcos pa dang*/_rdo rje snying po'i 'grel pa kye'i rdo rje'i bsdus pa'i rgyud kyi rgya cher bshad pa le'u drug pa man byang chub sems dpa' rdo rje snying pos mdzad pa 'di sngon de kho na nyid kyi le'u yan 
[\[341b.5\]]las ma 'gyur bas/_slad kyis bal yul gyi grong khyer rol pa zhes bya ba nas 'bro dge slong lo tsA bas paN+Di ta mai tri zhabs las rnyed nas bod yul du dpe spyan drangs te bsgyur ba/_kye'i rdo rje'i rgyud kyi dka' 'grel pad+ma can zhes bya ba slob dpon mtsho skyes kyis mdzad pa/_rgya gar 
[\[341b.6\]]gyi mkhan po mkhas pa chen po k+Shi ti gar+b+ha'i zhal snga nas zhu chen gyi lo tsA ba khu ston dngos grub kyis bsgyur ba la/_dben gnas rtsed kyi stag lung du slad kyis skad gsar chad kyis TI ka dang gtugs nas gtan la phab pa/_dpal dgyes pa'i rdo rje'i rnam bshad rnam par 'grel 
[\[341b.7\]]pa slob dpon b+ha ba b+ha dras mdzad pa/_rgya gar gyi mkhan po puN+ya kIrti dang*/_zhu chen gyi lo tsA ba se rtsa bsod nams rgyal mtshan gyis bsgyur ba rnams bzhugs so//_//kha pa la/_dges pa rdo rje'i dka' 'grel rnal 'byor rin po che'i phreng ba zhes bya ba brtul 
[\[342a\]]
[\[342a.1\](*]'di nag po pa chung ba kr-iSh+Na paN+Di tas mdzad pa yin/[)]zhugs spyod pa nag po pas mdzad pa/_rgya gar gyi mkhan po kr-iSh+Na paN+Di ta dang*/_lo tsA ba tshul khrims rgyal ba'i 'gyur/_rgyud kyi rgyal po dpal kye'i rdo rje'i 'grel bshad kha sbyor shin tu dri ma med pa zhes bya ba grub pa'i slob dpon chen po D+haM ka dA shas 
[\[342a.2\]]mdzad pa/_phyi nang gi gzhung lugs rgya mtsho'i mthar son pa kha che'i paN+Di ta bi ma la shrI b+ha dra'i zhal snga nas/_bod kyi lo tsA ba dge slong shong blo brtan gyis dpal sa skya'i gtsug lag khang du legs par bsgyur ba rnams bzhugs so//_//
[\[342a.3\]]ga pa la/_kye rdo rje'i 'grel pa kau mu di zhes bya ba'i dka' 'grel slob dpon mkhas pa dpal sbyangs dka' zla bas mdzad pa/_rgya gar gyis mkhan po pradz+nyA in+d+ra ru tsi dang*/_lo tsA ba dge slong shAkya ye shes kyi 'gyur/_rdo rje'i tshig gi snying po bsdus pa'i dka' 'grel 
[\[342a.4\]]zhes bya ba dpal kha che'i paN+Di ta dge slong snyan grags bzang pos mdzad pa/_kha che'i paN+Di ta chen po shAkya shrI bzang po'i zhal snga nas/_bod kyi lo tsA ba dpyal chos kyi bzang pos bkra shis gser sdings kyi gtsug lag khang chen por legs par bsgyur cing gtan la phab par mdzad 
[\[342a.5\]]do/_/de la slar yang dpang lo tsA ba chen po dpal ldan blo gros brtan pas legs par bcos shing gtan la phab pa/_rgyud kyi rgyal po chen po dgyes pa rdo rje zhes bya ba sgyu ma brtag pa gnyis pa'i dka' 'grel dran pa'i 'byung gnas zhes bya ba slob dpon nag [(*]'di nag po pa chung bas mdzad/[)]po pas mdzad 
[\[342a.6\]]pa/_rgya gar gyi mkhan po dpal ldan zla ba dang*/_bod kyi lo tsA ba chen po 'gos lhas btsas kyi 'gyur/[ (*]dpe thams cad la dbu nas ma tshang ba byung ba/[) ]kye'i rdo rje'i 'grel pa slob dpon pad+ma'i myu gu rdo rjes mdzad pa/_rgya gar gyi mkhan po chen po pad+ma ka ra dang*/_lo tsA ba mtshur ston dbyig 
[\[342a.7\]]gi rgyal mtshan gyi 'gyur/_dpal dgyes pa'i rdo rje'i dka' 'grel mu tig phreng ba zhes bya ba slob dpon chen po shrI rat+na ka ra shAn+ti pas mdzad pa/_paN+Di ta chen po shAn+ti b+ha dra dang*/_bod kyi lo tsA ba 'gos lhas btsas kyi 'gyur ba rnams 
[\[342b\]]
[\[342b.1\]]bzhugs so//_//nga pa la/_'grel pa rab tu gsal ba'i kha sbyor gyi rgya cher 'grel pa zhes bya ba slob dpon kA yas+tha bgres pos mdzad pa/_glan dar ma blo gros kyi 'gyur/_rgyud kyi rgyal po chen po dpal dges pa rdo rje'i dka' 'grel spyan 'byed ces 
[\[342b.2\]]bya ba d+harma kIrtis mdzad zer ba las/_'gyur mkhan mi gsal ba rnams bzhugs so/_/'di rgya gar ma min par 'dug ste sngar gyi rnams kyis kyang bris zin 'dug pas 'dir bzhugs su bcug pa yin no//_//ca pa la/_dpal dgyes pa rdo rje'i dka' 'grel 
[\[342b.3\]]rdo rje'i tshig btu ba zhes bya ba slob dpon chen po kA ma d+he nu pas mdzad pa/_rgya gar gyi mkhan po paN+Di ta bi na ya de wa dang*/_lo tsA ba chos kyi shesarab kyi 'gyur/_dpal dgyes pa rdo rje zhes bya ba'i brgyud kyi don bsdus gsham cung zad ma tshang ba cig_/'dir dges rdor gyi 'grel 
[\[342b.4\]]pa nag po pa'i gsung gi 'od zer las skyes pa zhes bya ba ni rdzun mar snang bas ma bris so/_/rgyud kyi rgyal po mkha' 'gro ma rdo rje gur gyi dka' 'grel zhal nas brgyud pa zhes bya ba rgyal po in+d+ra b+hU tis mdzad pa/_rgya gar gyi mkhan po chen po nyi ma sbas pa dang*/_lo tsA ba shAkya brtson 
[\[342b.5\]]'grus kyi 'gyur/_'phags pa mkha' 'gro ma rdo rje gur zhes bya ba'i rgyud kyi rgyal po chen po'i brtag pa dang po'i rgyal po'i bshad sbyar slob dpon chen po nag po zhabs kyis mdzad pa/_rgya gar gyi mkhan po ga ya d+ha ra dang*/_bod kyi lo tsA ba 'brog mi shAkya ye shes kyi 'gyur/_
[\[342b.6\]]rgyud kyi rgyal po mkha' 'gro ma rdo rje drwa ba'i dka' 'grel de kho na nyid rgyas pa zhes bya ba slob dpon lha'i rigs kyi blo gros chen po zhes bya bas mdzad pa/_rgya gar gyi mkhan po ga ya d+ha ra dang*/_bod kyi lo tsA ba 'gos lhas btsas kyi 'gyur/_dges rdor bde mchog la sogs 
[\[342b.7\]]rgyud sde mang po'i thun mong gi bshad rgyud dpal sam+pu Ta'i 'grel pa las dpal kha sbyor thig le zhes bya ba rnal 'byor ma'i rgyud kyi rgyal po'i rgya cher 'grel pa yang dag par lta ba'i dran pa'i snang ba zhes bya ba slob dpon rgyal po in+d+ra b+hU tis mdzad pa/_rgya gar gyi mkhan po shrI badzra bo 
[\[343a\]]
[\[343a.1\]]d+hi dang*/_bod kyi lo tsA ba chen po gyi jo zla ba'i 'od zer gyi 'gyur ba rnams bzhugs so//_//cha pa la/_yang dag par sbyor ba'i rgyud kyi rgyal po'i rgya cher 'grel pa man ngag gi snye ma zhes bya ba mkhas pa chen po 'jigs med 'byung gnas 
[\[343a.2\]]sbas pas mdzad pa sh+lau ka stong phrag brgyad pa/_yul dbus kyi mkhas pa chen po de nyid dang mang du thos pa'i dge slong bsod snyoms pa rtsa mi sangs rgyas grags kyis nA len+d+rar bsgyur zhing*/_slad nas kha che paN chen shAkya shrI dang*/_dpyal lo tsA ba chos kyi bzang pos yul 
[\[343a.3\]]dbus kyi dpe dang bstun nas bcos pa la/_slar yang dpang lo tsA ba dge slong dpal ldan blo gros brtan pas rgya gar gyi dpe gnyis la gtugs te 'di'i snga 'gyur ma dag par gzigs pa la brten nas legs par bsgyur cing dag par bcos pa bzhugs so//_//
[\[343a.4\]]ja pa la/_rgyud thams cad kyi gleng gzhi gsang chen dpal kun du kha sbyor zhes bya ba'i rgyud kyi rgyal po'i rgya cher bshad pa rin chen phreng ba zhes bya ba rnal 'byor gyi dbang phyug chen po dpa' bo rdo rjes mdzad pa/_dpal zab mo'i don gsal ba rmad du byung ba phyag rgya chen po thig le'i 
[\[343a.5\]]rgyud kyi 'grel pa zhes bya ba o D+yAn gyi slob dpon phyag rgya chen po'i dngos grub brnyes pa slob dpon zab pa'i rdo rjes mdzad pa/_paN+Di ta shes rab gsang ba dang*/_lo tsA ba g.yung drung snying po'i 'gyur/_dga' ba'i spyan zhes bya ba'i rgya cher 'grel pa slob dpon chen po rnal 'byor 
[\[343a.6\]]gyi dbang phyug shes rab dpal gsang bas mdzad pa/_rgya gar gyi mkhan po pradz+nyA shrI gup+ta nyid dang*/_zhu chen gyi lo tsA ba rin chen rgyal mtshan gyi 'gyur/_dpal lhan cig skyes pa'i dga' ba'i sgron ma zhes bya ba'i dka' 'grel khog don bsdus pa slob dpon chen po rdo rje gsang 
[\[343a.7\]]bas mdzad pa/_rgya gar gyi mkhan po ma hA yo gI shrI pradz+nyA gup+tas bsgyur/_dpal ye shes thig le'i dka' 'grel gsang ba'i de kho na nyid ces bya ba slob dpon A tsAr+Ya dz+nyA na pa ra ma yis mdzad pa/_bod kyi lo tsA ba dge slong byang chub 'byung gnas kyi 'gyur/_dpal rnyog pa med 
[\[343b\]]
[\[343b.1\]]pa zhes bya ba'i rgyud kyi 'grel pa slob dpon chen po dge slong gzhon nu zla bas mdzad pa/_dpal de kho na nyid kyi sgron ma'i rgyud kyi dka' 'grel rin chen phreng ba zhes bya ba rgya gar gyi slob dpon ma hA su kha ta badzras mdzad pa/_de nyid dang*/_lo tsA ba dge slong byang chub 'byung gnas kyis 
[\[343b.2\]]bsgyur ba/_'grel chung phran brgyad la/[(]bshad pa rnam grangs bdun gyi le'u yang zer/[) ]dgongs pa'i skad kyi 'grel pa slob dpon 'phags pa klu sgrub kyis mdzad pa/_rgya gar gyi mkhan po many+dzu g+ho Sha dang*/_bod kyi lo tsA ba 'bro dge slong shes rab grags kyis yer pa'i dben gnas su bsgyur/_glu'i de kho na nyid ces bya ba 
[\[343b.3\]]rdo rje glu'i 'grel pa slob dpon mkhas pa chen po mtsho skyes rdo rjes mdzad pa/_rgya gar gyi mkhan po rat+na badzra dang*/_dge slong shAkya ye shes kyi 'gyur/_rdo rje'i glu bshad pa zhes bya ba slob dpon sgrol ma can gyi sdes mdzad pa/_rgya gar gyi mkhan 
[\[343b.4\]]po ga ya d+ha ra dang*/_lo tsA ba dge slong shAkya ye shes kyi 'gyur/_mngon par rtogs pa'i rim pa zhes bya ba/_zhar byung dbyu gu drug cu rtsa bzhi'i bshad pa/_kye'i rdo rje'i de kho na nyid rnam par phye ba dang*/_kye rdo rje'i bshad pa'i brgyud kha sbyor dang*/_rdo rje mkha' 'gro las rtsa ba'i 
[\[343b.5\]]skabs bshad pa rnams rgya gar gyi mkhan po rat+na badzra dang*/_lo tsA ba dge slong shAkya ye shes kyi 'gyur/_dur khrod brgyad ces bya ba/_yang dur khrod brgyad ces bya ba gnyis rgya gar gyi mkhan po rat+na shrI mi tra dang*/_dge slong shAkya ye shes kyi 'gyur/_brda nges par gzung ba bla chen 
[\[343b.6\]]mnga' bdag lha ye shes rgyal mtshan gyi 'gyur ba dang bcas brgyad do/_/gnas la sogs pa gtan la dbab pa yongs su grags pa'i paN+Di ta gnas brtan shAkya rak+ShI tas mdzad pa/_dpal bde chen yangs pa can gyi gtsug lag khang du zhwa lu lo tsA ba dge slong d+harma pA las bsgyur ba/_
[\[343b.7\]]yang slob dpon rnal 'byor pas mdzad pa'i dur khrod brgyad kyi bshad pa zhes bya ba/_rgya gar gyi mkhan po bud+d+ha ka ra badzra dang*/_bod kyi lo tsA ba 'gos lhas btsas kyi 'gyur/_dpal rin po che'i snye ma zhes bya ba'i rgya cher 'grel pa rgya gar gyi slob dpon chen po shrI gu pa'i zhal snga nas mdzad 
[\[344a\]]
[\[344a.1\]]pa/_de nyid kyi rang 'gyur rnams bzhugs so//_//de ltar rgyud so so'i dgongs 'grel rnams bkod nas/_spyi'i dgongs 'grel sgrub thabs dkyil chog lam rim la sogs pa'i skor la/_nya pa la/_dges pa rdo rje'i sgrub thabs 
[\[344a.2\]]dang*/_kye rdo rje'i dkyil 'khor gyi las kyi rim pa'i cho ga slob dpon pad+ma badzras mdzad pa/_dge slong shAkya brtson 'grus kyis bsgyur ba/_dpal kye rdo rje'i mar me'i rtse mo lta bu'i gdams pa zhes bya ba mtsho skyes rdo rjes mdzad pa/_rgya gar gyi mkhan po ga ya d+ha ra dang*/_lo tsA ba 
[\[344a.3\]]'brog mi shAkya ye shes kyi 'gyur/_dgyes pa rdo rje'i maN+Dal gyi cho ga_/kye rdo rje'i bstod pa/_sbyin sreg gi cho ga rnams slob dpon mtsho skyes rdo rjes mdzad pa/_dam tshig lnga pa slob dpon dpal pad+ma 'byung gnas zhabs kyis mdzad pa/_rig pa'i 'byung gnas kra ma shI la'i gtsug 
[\[344a.4\]]lag khang du khams pa lo tsA ba ba ri d+harma kIrti'i 'gyur/_dpal kye'i rdo rje'i b+haD+DA ra ga'i bstod pa nyi shu pa zhes bya ba dngos grub brnyes pa'i slob dpon chen po mtsho skyes rdo rjes mdzad pa dang*/_dpal dpa' bo gcig pa zhes bya ba'i sgrub thabs slob dpon rdo rje dril bus mdzad pa/_rgya gar gyi mkhan 
[\[344a.5\]]po ga ya d+ha ra dang*/_dge slong shAkya ye shes kyi 'gyur/_dpal kye'i rdo rje zhes bya ba'i sgrub thabs slob dpon byang chub snying pos mdzad pa/_rgya gar gyi mkhan po dI paM ka ra tsan+d+ra dang*/_bod kyi lo tsA ba lha btsan po mu ni rA dza'i 'gyur/_dpal kye rdo rje las sbyin sreg gi cho ga slob dpon bo d+hi 
[\[344a.6\]]gar+b+has mdzad pa/_rgya gar gyi mkhan po ka ma la shrI dang*/_dge slong shes rab skyabs kyi 'gyur/_de kho na nyid bcu pa slob dpon Dom+bi bas mdzad pa/_rgya gar gyi mkhan po dpal mar me mdzad ye shes kyi zhabs dang zhu chen gyi lo tsA ba dge slong dge ba'i blo gros kyi 'gyur/_rnal 'byor pha 
[\[344a.7\]]dang rnal 'byor ma rnams la thun mong ma yin pa'i don la gdams pa zhes bya ba slob dpon Dom+bi he ru kas mdzad pa/_rnal 'byor pa bsod snyoms pa pradz+nyA shrI dz+nyA nas bsdus pa/_tshogs kyi 'khor lo'i cho ga zhes bya ba slob dpon Dom+bi he ru kas mdzad pa/_rgya gar gyi mkhan po dz+nyA nA ka ra 
[\[344b\]]
[\[344b.1\]]dang*/_lo tsA ba mar pa chos kyi blo gros kyi 'gyur/_dpal kye'i rdo rje sgrub pa'i thabs Dom+bi pas mdzad pa/_paN+Di ta chen po ba na rat+na dang*/_rtses thang lo tsA ba gzhon nu dpal gyis kha che dngul gyi bum pa'i 'grel pa dang mthun par bsgyur ba/_kye'i rdo rje'i sgrub pa'i thabs kyi dka' 'grel 
[\[344b.2\]]kha che dngul gyi bum pas mdzad pa/_rgya gar shar phyogs kyi paN+Di ta nags kyi rin chen dang*/_rtses thang lo tsA ba gzhon nu dpal gyi 'gyur/_slong mo ba'i 'grel pa zhes bya ba Dom+bi pas mdzad pa/_bal po yam bu'i grong khyer du sgra pa chen po dze ta kar+NaN dang*/_lo tsA ba dge slong nyi ma rgyal mtshan 
[\[344b.3\]]dpal bzang po'i 'gyur/_dpal kye rdo rje phyag gnyis pa'i sgrub thabs slob dpon badzra a la las mdzad pa/_kye'i rdo rje dran pa gcig pa slob dpon gar+b+ha ri pas mdzad pa/_rgya gar gyi mkhan po pradz+nyA in+d+ra ru tsi dang*/_lo tsA ba 'brog mi shAkya ye shes kyi 'gyur/_kye rdo rje'i sgrub thabs kyi 
[\[344b.4\](*]slob dpon mtsho skyes kyis mdzad pa/[)]mdor bshad pa dag pa rdo rje'i sgron ma zhes bya ba grub pa brnyes pa'i slob dpon dpal dza lan+d+ha ri pas mdzad pa/_paN+Di ta many+dzu shrI las mnyan te lo tsA ba nyi ma rgyal mtshan dpal bzang po'i 'gyur/_dpal kye rdo rje'i sgrub thabs rab tu gsal ba zhes bya ba dkyil 'khor chen po'i slob dpon dpal sgra 
[\[344b.5\]]gcan gsang bas mdzad pa/_rgya gar shar phyogs kyi paN+Di ta shrI ba na rat+na'i zhal snga nas dang*/_lo tsA ba 'gos gzhon nu dpal gyis pho brang sne gdong du bsgyur/_kye rdo rje'i sgrub pa'i thabs yan lag drug pa zhes bya ba slob dpon mi thub zla bas mdzad 
[\[344b.6\]]pa/_rgya gar gyi mkhan po rat+na shrI dz+nyA na dang*/_lo tsA ba shAkya ye shes kyi 'gyur/_dkyil 'khor gyi cho ga'i sgrub thabs bzang po yongs su bzung ba zhes bya ba mkhas pa chen po thub dka' zla bas mdzad pa dang*/_'byung po thams cad pa'i gtor ma slob dpon mi thub zla bas mdzad pa/_rgya gar gyi mkhan po 
[\[344b.7\]]ga ya d+ha ra dang*/_lo tsA ba 'brog mi shAkya ye shes kyi 'gyur/_de kho na nyid bzhi pa'i man ngag gsal ba'i sgron ma zhes bya ba dpal o D+yAn gyi yul gyi dngos grub grub pa'i slob dpon til+li pas mdzad pa/_rgya gar gyi mkhan po rat+na shrI nyid kyi zhal snga nas bsgyur/_kye rdo rje zhes bya ba'i sgrub pa'i thabs 
[\[345a\]]
[\[345a.1\]]slob dpon a ba d+hU tI pa gnyis med rdo rjes mdzad pa/_kye'i rdo rje'i sgrub thabs gnyis med rdo rjes mdzad pa 'gyur byang med pa 'di dang*/_'og gi nags rin gyis bsgyur ba 'di gnyis 'gyur 'chad mi 'dra ba ma gtogs tha dad med kyang snga ma rnams kyis kyang gnyis ka bris 
[\[345a.2\]]'dug pas so/_/kye'i rdo rje'i sgrub thabs rnam par dag pa'i gter zhes bya ba a ba d+hU tI pa gnyis med rdo rjes mdzad pa/_rgya gar shar phyogs kyi paN+Di ta nags kyi rin chen dang*/_rtses thang lo tsA ba gzhon nu dpal gyis legs par bsgyur ba/_'di'i gzhung tshad ni rgya dpe la tshigs su bcad pa bdun cu 
[\[345a.3\]]lhag pa'i sum brgya zhes so/_/'khrul pa spang ba zhes bya ba'i sgrub thabs slob dpon rin chen 'byung gnas zhi bas mdzad pa/[ (*]'di ma byung*/[)]lhan cig skyes pa'i dga' ba la yang dag par sbyor ba zhes bya ba slob dpon rin chen 'byung gnas zhi bas mdzad pa/_dpal rab 'byor zhi ba dang*/_lo tsA ba ting 'dzin bzang po'i 'gyur/_
[\[345a.4\]]lhan cig skyes pa'i rnal 'byor gyi rim pa zhes bya ba slob dpon chen po rin chen 'byung gnas zhi bas mdzad pa/_dpal ku mA ra ka la shu'i 'gyur/_lhan cig skyes pa'i rnal 'byor dam pa'i 'grel pa snying po rab tu gsal bar byed pa zhes bya ba o D+yAn gyi slob dpon chen po bram ze tha ga nas mdzad pa/_
[\[345a.5\]]paN+Di ta chen po man+t+ra ka la shu'i 'gyur/_bcom ldan 'das dgyes pa'i rdo rje'i sgrub pa'i thabs de kho na nyid bzhi'i rim pa zhes bya ba slob dpon kam+pa las mdzad pa/_paN+Di ta bai ro tsa na rak+Shi ta dang*/_lo tsA ba glan dar ma blo gros kyi 'gyur/_dgyes pa rdo rje'i sgrub thabs slob dpon yan lag med pa'i rdo rjes mdzad 
[\[345a.6\]]pa/_rgya gar gyi mkhan po badzra pA Ni dang*/_bod kyi lo tsA ba rma ban chos 'bar gyi 'gyur/_dpal kye'i rdo rje'i sgrub thabs slob dpon bde ba'i rdo rjes mdzad pa/_rgya gar gyi mkhan po d+harma tsan+d+ra dang*/_bod kyi lo tsA ba d+harma tsan+d+ra'i rang 'gyur/_rin chen 'bar ba zhes bya ba'i sgrub thabs slob dpon mkhas pa chen po 
[\[345a.7\]]pradz+nyA in+d+ra ru tsis mdzad pa/_rgya gar gyi mkhan po de nyid dang*/_dge slong shAkya ye shes kyi 'gyur/_dpal dgyes pa rdo rje dpa' bo gcig pa'i sgrub thabs slob dpon chen po nag po'i zhal snga nas mdzad pa/_rgya gar gyi mkhan po nag po de nyid dang*/_bod kyi lo tsA ba 'gos lhas btsas kyi 'gyur/_dgyes pa'i 
[\[345b\]]
[\[345b.1\]]rdo rje'i sgrub thabs de kho na nyid gsal bar byed pa zhes bya ba slob dpon paN+Di ta nag po'i zhabs kyis mdzad pa/_paN+Di ta de nyid dang*/_lo tsA ba dge slong tshul khrims rgyal ba'i 'gyur/_dpal dgyes pa'i rdo rje'i gzhung 'grel gyi dkyil 'khor gyi cho ga zhes bya ba/_ro bsreg gi cho ga_/dgyes pa'i rdo rje'i sbyin 
[\[345b.2\]]sreg gi cho ga rnams slob dpon nag po pas mdzad pa/_rgya gar gyi mkhan po ga ya d+ha ra dang*/_zhu chen gyi lo tsA ba 'gos lhas btsas kyi 'gyur/_rab gnas kyi cho ga'i tshul zhes bya ba dang*/_tshogs kyi 'khor lo'i mchod pa'i rim pa slob dpon nag po pas mdzad pa/_rgya gar gyi mkhan po kr-iSh+Na 
[\[345b.3\]]paN+Di ta de nyid dang*/_lo tsA ba 'gos lhas btsas kyi 'gyur/_mchod rten gyi cho ga dang*/_gshin gyi cho ga zhes bya ba slob dpon chen po nag po zhabs kyis mdzad pa/_paN+Di ta chen po rgyal ba'i snyan las mnyan te lo tsA ba dge slong nyi ma rgyal mtshan gyis thar pa gling gi gtsug lag khang du legs 
[\[345b.4\]]par bsgyur ba/_dpal he ru ka 'byung ba zhes bya ba'i dkyil 'khor gyi cho ga mkhas pa chen po slob dpon nyin mo'i 'byung gnas zla ba'i zhabs kyis mdzad pa/_dpal he ru ka'i man ngag rang byin gyis brlab pa'i rim pa zhes bya ba/_rgya gar gyi mkhas pa chen po stong pa nyid ting nge 'dzin gyi rdo rje zhes bya bas 
[\[345b.5\]]mdzad pa/_bal po'i yul gyi paN+Di ta chen po de nyid kyi zhabs dang*/_bod kyi lo tsA ba chen po shes rab ye shes dang*/_dpyal se rtsa bsod nams rgyal mtshan gyis bsgyur cing zhus te gtan la phab pa rnams legs par bzhugs so//_//ta pa la/_kye'i rdo rje'i dkyil 'khor gyi las kyi rim 
[\[345b.6\]]pa'i cho ga slob dpon mtsho skyes rdo rjes mdzad pa/_rgya gar gyi mkhan po ga ya d+ha ra dang*/_lo tsA ba shAkya ye shes kyi 'gyur/_dgyes pa'i rdo rje'i sgrub pa'i thabs dpal rnal 'byor pa yan lag med pa'i rdo rjes mdzad pa/_rgya gar gyi mkhan po kun du bzang po dang*/_lo tsA ba dge slong tshul 
[\[345b.7\]]khrims rgyal ba'i 'gyur/_dpal he ru ka'i sgrub thabs slob dpon chen po sa ha dza bi lA pa'i zhal snga nas mdzad pa/_rgya gar gyi mkhan po ba len+d+ra ru tse dang*/_bod kyi lo tsA ba rma ban chos 'bar gyi 'gyur/_man ngag rim pa gsum pa zhes bya ba slob dpon chen po Dom+bi he ru kas mdzad pa/_
[\[346a\]]
[\[346a.1\]]go bar byed pa'i snying po brgya pa'i ming slob dpon snang ba mtha' yas rdo rjes mdzad pa sh+lau ka brgyas rim pa bdun du byas nas chos thams cad go bar byas pa go byed snying po'o/_/dpal dgyes pa rdo rje'i sgrub thabs rin po che'i sgron ma zhes bya ba slob dpon chen po 
[\[346a.2\]]dpal mar me mdzad ye shes kyi mdzad pa/_rgya gar gyi mkhan po paN+Di ta dA na shI la dang*/_lo tsA ba glan dar ma blo gros kyi 'gyur/_dbang bskur ba'i cho ga slob dpon chen po pradz+nyA shrIs mdzad pa/_he ru ka nye bar 'byung ba zhes bya ba'i dkyil 'khor gyi cho ga slob dpon chen po stong nyid rdo rjes mdzad pa/_
[\[346a.3\]]rgya gar gyi mkhan po dge slong pUr+Na kIrti dang /_lo tsA ba sna nam rdo rje bla ma'i 'gyur/_kye rdo rje phyag gnyis pa'i sgrub thabs mkhas pa chen po tA ra shrIs mdzad pa/_bal po'i paN+Di ta su ma ti kIrti dang*/_bod kyi lo tsA ba mar pa chos dbang gi 'gyur/_rdo rje 'chang gi dkar chag tu phyag rgya bzhi'i 
[\[346a.4\]]sgrub thabs zer ba cig 'dug pa 'dir ma byung*/_dgyes pa rdo rje'i dbang gtan la dbab pa zhes bya ba slob dpon chen po dgra las rgyal bas mdzad pa/_rgya gar gyi mkhan po shrI ga ya d+ha ra dang*/_bod kyi lo tsA ba gyi jo zla ba'i 'od zer gyi 'gyur/_dpal khro bo bcu'i rig pa'i cho ga paN+Di ta dze tA ris 
[\[346a.5\]]mdzad pa/_sgra pa chen po dze tA kar+Na dang*/_dge slong nyi ma rgyal mtshan dpal bzang pos legs par bsgyur te gtan la phab pa/_gsang ba'i dbang gi rab tu byed pa zhes bya ba slob dpon phyag rgya chen po'i dngos grub can bi na pa'i zhal snga nas mdzad pa/_dbang chen po'i rim pa gsum pa zhes bya ba dang*/_
[\[346a.6\]]dgyes pa rdo rje phyag gnyis pa'i sgrub thabs rgya gar gyi mkhan po su ma ti shrI b+ha dra dang*/_dge slong shAkya 'od kyi 'gyur/_dpal kye'i rdo rje'i mngon par rtogs pa'i thig le zhes bya ba rnam par grags pa'i mkhas pa gnas brtan shAkya srung ba'i zhabs kyis mdzad pa/_skad gnyis smra ba'i 
[\[346a.7\]]gtsug gi nor bu dpal byang chub rtse mo'i bka' drin las/_lo tsA ba skyob pa dpal bzang po'i 'gyur/_chos spyod mdor bsdus pa'i bya ba dang*/_sAts+tsha'i cho ga 'di gnyis rgya gar ma yin min the tshom za'o/_/bung ba 'dod pa'i sgrub thabs grub pa brnyes pa'i slob dpon rat+na tsan+d+ras mdzad pa/_paN+Di 
[\[346b\]]
[\[346b.1\]]ta de nyid dang*/_khu dngos grub kyi 'gyur/_gtor ma'i de kho na nyid bsdus pa slob dpon d+harma pA kas mdzad pa/_ro bsreg gi cho ga slob dpon mkhas pa chen po ye shes snying pos mdzad pa/_mdzad pa po'i mtshan ma smos pa la/_dpa' bo gcig pa dpal he ru ka phyag bcu drug pa'i sgrub pa'i thabs 
[\[346b.2\]]zhes bya ba/_spyan dbye ba'i cho ga_/tsha tsha bya ba'i rim pa/_gtor ma'i cho ga_/yang gtor ma'i cho ga_/dpal kye'i rdo rje'i gtor ma'i cho ga zhes bya ba/_kye rdo rje zhes bya ba'i gtor ma'i cho ga_/phyag mtshan gyi phan yon rnams la mdzad po 'gyur byang mi snang zhing the tshom gyi gzhi'o/_/thig le chen po'i 
[\[346b.3\]]rim pa zhes bya ba rgya gar gyi mkhan po bla ma sgeg pa'i rdo rjes mdzad pa/_bcom ldan 'das kye'i rdo rje'i sgrub thabs mngon par rtogs pa'i rim pa don rab tu gsal ba zhes bya ba/_dpal dgyes pa rdo rje'i sgrub thabs rje nA ro pa'i zhal gyi lung dang sbyar ba/_yang ro bsreg gi cho ga nA ro pas mdzad zer 
[\[346b.4\]]ba rdo rje 'chang gi dkar chag tu snang yang 'dir ma byung*/_de kho na nyid kyi snang ba zhes bya ba byang chub sems dpas mdzad pa/_kha che'i paN+Di ta so ma nA thas bsgyur zer ba 'di rdzun mar 'dug ste paN+Di tar bshad 'dug pas bzhugs su bcug pa yin/_rdo rje 'chang gis kyang the tshom du bzhed 'dug_/dgyes pa 
[\[346b.5\]]rdo rje'i lag tu blang ba'i rim pa zhes bya ba/_bod kyi lo tsA ba se rtsa bsod nams rgyal mtshan gyi 'gyur/_'di se rtsa bsod nams rgyal mtshan gyis brtsams pa yin 'dra ste sngar gyi rnams kyis kyang bris 'dug pas bris so/_/gtor ma'i cho ga slob dpon chen po dpal mar me mdzad ye shes kyis mdzad pa/_kye'i 
[\[346b.6\]]rdo rje'i dkyil 'khor gyi cho ga mkha' 'gro ma ni gu mas mdzad pa/_mkha' 'gro ma de nyid dang*/_lo tsA ba glan dar ma blo gros kyi 'gyur/_kye'i rdo rje phyag bcu drug pa'i sgrub thabs paN+Di ta A tsAr+ya kr-iSh+Na pas mdzad pa/_dpal dgyes pa'i rdo rje'i gtor ma'i rim pa slob dpon chen po a la la badzras mdzad pa/_
[\[346b.7\]]paN+Di ta kA yas+tha pa ga ya d+ha ra dang*/_bod kyi lo tsA ba gyi jo zla ba'i 'od zer gyi 'gyur/_gtor ma'i las kyi rim pa zhes bya ba slob dpon chen po kha che rin chen rdo rjes mdzad pa/_'byung po thams cad pa'i gtor ma'i cho ga zhes bya ba slob dpon nag po zhabs kyis mdzad pa/_lo tsA ba dge slong nyi ma rgyal 
[\[347a\]]
[\[347a.1\]]mtshan dpal bzang pos thar pa gling du bsgyur/_kye'i rdo rje'i sgrub pa'i thabs he ru ka mnyes par byed pa'i cho ga zhes bya ba slob dpon chen po 'jam dpal ye shes zhabs kyis mdzad pa/_rgya gar gyi mkhan po many+dzu shrI dz+nyA na dang*/_rong zom d+harma b+ha dras bsgyur/_dpal 
[\[347a.2\]]kye'i rdo rje'i sgrub pa'i thabs kyi man ngag slob dpon chen po shrI A nan+da badzras mdzad pa/_sbyin sreg gi las kyi rim pa rnal 'byor gyi dbang phyug dpal gyi zhabs kyis mdzad pa/_dpal dges pa rdo rje la bstod pa rig pa'i gnas ma lus pa la mkhas pa grub pa'i slob dpon kha che rin chen rdo rjes 
[\[347a.3\]]mdzad pa/_rgya gar gyi mkhan po ku mA ra ka la sha dang*/_lo tsA ba dge slong byang chub shes rab kyi 'gyur rnams so/_/de ltar yab skor rnams bkod nas/_yum gyi skor la/_bdag med rnal 'byor ma'i sgrub thabs bdud rtsi 'od kyi sgrub thabs slob dpon Dom+bi he ru kas mdzad pa dang*/_bdag 
[\[347a.4\]]med ma zhes bya ba'i sgrub pa'i thabs mkhas pa chen po dpal mi thub zla bas mdzad pa/_rgya gar gyi mkhan po ga ya d+ha ra dang*/_lo tsA ba dge slong shAkya ye shes kyi 'gyur/_bdag med ma lha mo bco lnga la bstod pa slob dpon mi thub zla bas mdzad pa/_bdag med ma'i sgrub thabs rab tu gsal ba dpal 
[\[347a.5\]]paN+Di ta gnyis med rdo rjes mdzad pa/_rgya gar gyi mkhan po badzra pA Ni las mnyan te/_slad kyis dge slong mtshur dz+nyA na A ka ra'i 'gyur/_bdag med ma'i sgrub thabs rgyas par bstan pa zhes bya ba dpal dkon mchog 'byung gnas kyis mdzad pa/_bdag med ma dpa' bo gcig ma'i sgrub thabs 
[\[347a.6\]]bskyed pa dang rdzogs par ldan pa zhes bya ba slob dpon bsod snyoms pa sgra gcan 'dzin gyis mdzad pa/_rgya gar gyi mkhan po pradz+nyA in+d+ra ru tsi dang*/_lo tsA ba shAkya ye shes kyi 'gyur/_bdag med ma'i sgrub pa'i thabs slob dpon kr-iSh+Na paN+Di tas mdzad pa/_bdag med ma'i man ngag ces bya ba 'jam pa'i 
[\[347a.7\]]dbyangs kyis byin gyis brlabs pa'i paN+Di ta chen po dpal bzang po'i zhabs kyi pad+ma la reg pa rdo rje rnal 'byor ma'i bka' drin las skyes pa paN+Di ta dpal ting nge 'dzin rdo rje'i zhabs kyis mdzad pa/_rgya gar gyi mkhan po de wa A ka ra tsan+d+ra dang*/_bod kyi lo tsA ba se rtsa bsod nams rgyal mtshan gyi 'gyur/_
[\[347b\]]
[\[347b.1\]]bdag med ma'i dkyil 'khor gyi 'khor lo'i sgrub thabs nA ro pa'i lung dang sbyar ba 'di the tshom gyi gzhi'o/_/dpal kye'i rdo rje'i rgyud kyi rim pa las bdag byin gyis brlab pa ku ru kul+le'i sgrub thabs slob dpon lhan cig skyes pa'i rol pas mdzad pa/_mkhas pa chen po dpal don yod rdo rje dang*/_
[\[347b.2\]]lo tsA ba ba ri rin chen grags kyi 'gyur/_dgyes pa rdo rje las byung ba ku ru kul+le'i sgrub thabs slob dpon chen po lhan skyes sgeg pas mdzad pa dang*/_kye rdo rje las byung ba'i ku ru kul+le'i man ngag chen po lnga slob dpon zhi ba 'tshos mdzad pa/_paN+Di ta dA na shI la nyid kyi 'gyur/_'phags ma sgrol ma ku ru 
[\[347b.3\]]kul+le'i bstod pa slob dpon chen po Dom+bi he ru kas mdzad pa/_ku ru kul+le'i sgrub pa'i thabs paN+Di ta bim pa dang*/_lo tsA ba gzhon nu 'od kyi 'gyur/_myur mdzad ma'i sgrub thabs o+o D+yAn gyi yul nas byung ba/_rgya gar gyi mkhan po ma ga d+hAr byung ba'i byang chub chen por rab tu byung ba'i gnas brtan 
[\[347b.4\]]many+dzu shrI dz+nyA na dang*/_bod kyi lo tsA ba rong zom chos bzang gi 'gyur/_myur mdzad ma'i sgrub thabs lha bcu gsum pa'i bdag nyid/_ku ru kul+le'i sgrub thabs slob dpon chen po kr-iSh+Na badzras mdzad pa/_ye shes rgyal mtshan gyi 'gyur rnams so/_/gur gyi skor la/_mkha' 'gro ma rdo rje gur gyi mkha' 
[\[347b.5\]]'gro rnam pa lnga'i sgrub pa'i thabs zhes bya ba slob dpon mi thub zla bas mdzad pa/_rgya gar gyi mkhan po lI la badzra dang*/_bod kyi lo tsA ba se rtsa bsod nams rgyal mtshan gyi 'gyur/_dpal mkha' 'gro ma rdo rje gur gyi dkyil 'khor bsdus pa zhes bya ba'i rjes su 'brang ba'i sgrub thabs slob dpon chen 
[\[347b.6\]]po lha'i brtul zhugs zhes bya bas mdzad pa dang*/_de kho na nyid bcu pa zhes bya ba slob dpon chen po dri med grags pas mdzad pa/_mar pa chos kyi blo gros kyi 'gyur/_rdo rje sgrol ma'i sgrub thabs dpal rin chen 'byung gnas zhi bas mdzad pa/_paN+Di ta chen po bud+d+ha shrI dz+nyA na dang*/_paN+Di ta chen po shAkya 
[\[347b.7\]]shrI b+ha dra la zhus shing mnyan nas yul dbus kyi sgra bsgyur ba chag lo tsA ba dge slong dgra bcom gyi 'gyur/_'phags ma rdo rje sgrol ma'i sgrub thabs grub thob chen po sna tshogs dmar po zhabs kyis mdzad pa/_rgya gar shar phyogs kyi paN+Di ta chen po dA na shI la'i rang 'gyur/_rdo rje sgrol ma'i sgrub thabs/_
[\[348a\]]
[\[348a.1\]]yang rdo rje sgrol ma'i sgrub thabs slob dpon dge ba'i mgon pos mdzad pa/_paN+Di ta chen po bud+d+ha shrI dz+nyA na dang*/_lo tsA ba gnubs byams pa'i dpal gyi 'gyur/_rdo rje gur nas gsungs pa'i ro sreg gi cho ga slob dpon blo gros chen pos mdzad pa/_rgya 
[\[348a.2\]]gar gyi mkhan po a wa d+hU tI pa dang*/_bod kyi lo tsA ba dge slong ba ri lo tsA'i 'gyur/_ro sreg bya ba dge slong ta thA ga ta rik+Sha tas mdzad pa/_rgya gar gyi mkhan po de nyid dang*/_lo tsA ba dge slong dar ma blo gros kyi 'gyur/_gdung sreg pa'i cho ga a sho kas man ngag tu brtsams pa/_rgya 
[\[348a.3\]]gar gyi mkhan po chen po a shrI dz+nyA na dang*/_lo tsA ba dge slong dpal gyi snying po'i 'gyur/_phyag rgya chen po'i thig le'i skor la/_rin po che char yang zhes bya ba'i sgrub pa'i thabs rgya gar gyi mkhan po shes rab gsang bas mdzad cing*/_rang 'gyur du bsgyur ba/_dpal rin chen thig pa zhes bya ba'i 
[\[348a.4\]]sgrub pa'i thabs rnal 'byor gyi dbang phyug dpal shes rab gsang bas mdzad cing*/_de nyid kyis bsgyur ba/_dbang rin chen snang ba zhes bya ba rnal 'byor gyi dbang phyug dpal shes rab gsang bas mdzad pa/_rgya gar gyi mkhan po de nyid dang*/_bod kyi lo tsA ba ka ma dge bsnyen chos kyi ye shes dang*/_
[\[348a.5\]]phyug mtshams dbang phyug rgya mtsho'i 'gyur/_phyag chen thig le'i rgyud la brten nas dpal chen po ye shes mkha' 'gro'i dbang phyug gi sgrub pa'i thabs slob dpon chen po longs spyod rdo rjes mdzad pa/_rgya gar gyi mkhan po pradz+nyA shrI gup+ta dang*/_zhu chen gyi lo tsA ba dge slong rin chen rgyal mtshan gyi 
[\[348a.6\]]'gyur/_sdig pa thams cad 'dag pa'i me'i mchod pa'i ting nge 'dzin zhes bya ba paN+Di ta rin chen rdo rje dpal gyis mdzad pa/_dpal dga' ba'i me tog gi phreng ba zhes bya ba ye shes thig le'i rgyud kyi man ngag dpal o+o D+yAn rdo rje chen po'i gnas las byung ba dpal rgyal po chen po in+d+ra b+hU ti'i 
[\[348a.7\]]zhal snga nas mdzad pa dang*/_dpal de kho na nyid kyi bdud rtsi'i man ngag dpal in+d+ra b+hU ti rang las byung ba slob dpon chen po rgyal po in+d+ra b+hU tis mchog gi dngos grub brnyes nas mdzad pa/_rgya gar gyi mkhan po pradz+nyA shrI gup+ta dang*/_bod kyi lo tsA ba dge slong rin chen rgyal mtshan gyi 'gyur/_dbang rin chen 
[\[348b\]]
[\[348b.1\]]phreng ba'i man ngag_/dbang gi rim pa mdor bsdus pa/_rim pa lnga pa zhes bya ba/_yan lag brgyad pa'i rim pa zhes bya ba rnams rgya gar gyi slob dpon dpal shes rab gsang ba'i zhal snga nas mdzad cing bsgyur ba/_rin po che'i 'od ces bya ba snying po de kho na nyid kyi sgrub thabs yang dag pa'i 
[\[348b.2\]]sa la gnas pa slob dpon nA ro pas mdzad pa/_rgya gar gyi paN+Di ta badzra gu Na b+ha dra dang*/_lo tsA ba rin chen rgyal mtshan gyi 'gyur/_bde ba chen po'i bdud rtsi'i 'od ces bya ba rnal 'byor gyi dbang phyug chen po dpal ye shes rin po ches mdzad pa/_byang sems thig pa'i man ngag ces bya ba rnal 
[\[348b.3\]]'byor gyi dbang phyug chen po las kyi zhabs kyis mdzad pa/_gsang chen dga' ba'i thig le zhes bya ba slob dpon yul so ma pu rir byung ba'i dge slong dpal ldan byang chub bzang po'i slob ma dpal ma hA ma tis zhal snga nas mdzad pa/_rgya gar gyi slob dpon paN+Di ta A tsAr+ya du lo pa dang*/_bod kyi 
[\[348b.4\]]lo tsA ba dge slong chos kyi shes rab kyi 'gyur rnams bzhugs so/_/dges pa rdo rje'i rgyud 'grel sum cu brgyad/_/yab skor gya dgu yum skor bco brgyad de/_/gur la bcu dang thig le gnyis bco lnga/_/dril bas brgya dang bdun cu tham pa bzhugs/_/de dag gis ni 
[\[348b.5\]]thabs dang shes rab gnyis su med pa'i rgyud dges pa rdo rje'i chos skor bzhugs pa'i rnam grangs rnams bkod zin to//_//de ltar dges pa rdo rje'i chos skor rnams bkod nas/_dpal dus kyi 'khor lo'i skor la/_tha pa la/_mchog gi dang po'i sangs rgyas las byung ba dpal dus kyi 'khor lo'i 
[\[348b.6\]]bsdus pa'i rgyud kyi rgyal po kha che'i paN+Di ta so ma nA tha dang*/_bod kyi lo tsA ba chen po 'bro dge slong shes rab grags kyis bsgyur ba las/_mkhas pa chen po zhang ston mdo sde dpal dang dus 'khor gyi tshul khong du chud pa'i dge slong tshul khrims dar gyis don gyi cha la dpyad cing*/_lo tsA ba chen po dge 
[\[348b.7\]]slong shong ston rdo rje rgyal mtshan gyis dpal sa skya'i gtsug lag khang du yul dbus kyi rgya dpe gnyis la gtugs shing legs par bcos te gtan la phab pa'o/_/'di ni rtsa 'grel phyogs gcig tu bsdebs na bsod nams che zhing*/_deng sang bshad nyan dar ba'i phyir phan che ba la bsams 
[\[349a\]]
[\[349a.1\]]nas 'dir bris pa yin gyi/_rgyud kyi rgyal po 'di bstan bcos kyi khongs su gtogs nas bris pa ni ma yin no/_/bsdus pa'i rgyud kyi rgyal po dus kyi 'khor lo'i 'grel bshad rtsa ba'i rgyud kyi rjes su 'jug pa stong phrag bcu gnyis pa dri ma med pa'i 'od ces bya ba/_
[\[349a.2\]]'phags pa spyan ras gzigs dbang phyug gis mdzad pa'i phyi 'jig rten gyi khams kyi le'u dang*/_nang sems can gyi le'u gnyis 'gyur rgyud dang 'dra bar bzhugs so//_//da pa la/_dpal dus kyi 'khor lo'i rgyud kyi 'grel pa spyan ras gzigs kyis mdzad pa'i dbang gi le'u dang*/_sgrub 
[\[349a.3\]]thabs kyi le'u dang*/_ye shes kyi le'u rnams 'gyur snga ma dang 'dra bar bzhugs pa las/_slar yang paN+Di ta s+thir ma ti'i slob ma'i mchog lo tsA ba blo gros rgyal mtshan dang*/_blo gros dpal bzang pos rgyud dang 'grel pa'i rgya dpe mang por gtugs shing*/_dag pa rnams dang mthun par bsgyur cing 
[\[349a.4\]]gtan la phab pa bzhugs so//_//na pa la/_dpal don dam bsnyen pa zhes bya ba dpal 'jig rten dbang phyug gi sprul pa'i sku pad+ma dkar pos mdzad pa/_kha che'i paN+Di ta zla ba mgon pos bsgyur nas gtan la phab pa/_dpal ldan dri ma dang bral ba'i 'od kyi rgyud la 'jug pa'i bshad sbyar 
[\[349a.5\]]mi g.yo ba'i snying po snang ba zhes bya ba/_shong lo tsA ba rdo rje rgyal mtshan gyi slob mar gyur pa/_dpang lo tsA ba dge slong dpal ldan blo gros brtan pas bsgyur ba/_pad+ma can zhes bya ba'i dka' 'grel dpal dus zhabs pa chen pos mdzad pa/_kha che'i paN+Di ta so ma nA thas bsgyur ba/_dbang 
[\[349a.6\]]mdor bstan pa'i 'grel bshad don dam bsdus pa zhes bya ba phyag rgya chen po grub pa'i slob dpon dpal nA ro pa'i zhabs kyis mdzad pa/_kha che'i paN+Di ta d+harma d+ha ra dang*/_lo tsA ba grags pa rgyal mtshan gyis bal po'i mthil du bsgyur ba la/_slar yang lo tsA ba chen po rin chen rgyal 
[\[349a.7\]]mtshan gyis dpal sa skya'i chos grwa chen por legs par bcos shing gtan la phab pa/_dbang mdor bstan pa'i mdor bshad sA d+hu pu tra dpal 'dzin dga' bas mdzad pa/_rgya gar shar phyogs kyi paN+Di ta chen po gnas brtan byang chub sems dpa' nags kyi rin chen gyi zhal snga nas dang*/_lo tsA ba 
[\[349b\]]
[\[349b.1\]]gzhon nu dpal gyis chos 'khor dpal bsam yas kyi mchims phu'i dben gnas su bsgyur ba rnams bzhugs so//_//pa pa la/_dbang mdor bstan pa'i rgya cher 'grel pa rnal 'byor pa dus kyi 'khor lo'i zhabs pas mdzad pa/_kha che'i paN+Di ta zla ba mgon po dang*/_lo tsA ba 'bro 
[\[349b.2\]]shes rab grags kyi 'gyur/_dbang mdor bstan pa'i dka' 'grel sh+lau ka sum brgya drug cu pa/_skad gnyis smra ba thar pa lo tsA ba'i sras kyi thu bor gyur pa lo tsA ba chen po bu ston rin po ches rgya dpe gnyis la gtugs te bsgyur ba/_rgyud kyi rgyal po dpal dus kyi 'khor lo'i dbang gi rab tu byed pa'i 
[\[349b.3\]]'grel pa rdo rje'i tshig 'byed pa zhes bya ba slob dpon mkhas pa chen po dA ri ka pas mdzad pa/_bod kyi lo tsA ba dge slong shes rab grags kyi 'gyur/_dpal dus kyi 'khor lo'i sgrub thabs yan lag bzhi pa zhes bya ba dus zhabs pas mdzad pa/_paN+Di ta bi shwa shrI dang*/_lo tsA ba gyi jo zla ba'i 'od zer 
[\[349b.4\]]gyi 'gyur/_dus kyi 'khor lo'i sgrub thabs yan lag bcu gcig pa slob dpon dus 'khor zhabs pa chen pos mdzad pa/_kha che'i paN+Di ta so ma nA tha dang*/_bod kyi lo tsA ba dge slong shes rab grags kyi 'gyur/_dpal dus kyi 'khor lo'i sgrub pa'i thabs dang*/_dpal dus kyi 'khor 
[\[349b.5\]]lo'i dkyil 'khor gyi cho ga slob dpon chen po sA d+hu pu tras d+harma A ka ra shAn+ti'i don du mdzad pa/_rgya gar gyi paN+Di ta mkhas pa chen po wA gI shwa ra gup+ta dang*/_sgra sgyur gyi lo tsA ba dge slong chos rab kyi 'gyur/_dpal dus kyi 'khor lo'i dkyil 'khor gyi cho ga zhes bya ba dus zhabs pa chen po snang 
[\[349b.6\]]ba dang ldan pas mdzad pa/_paN+Di ta ba ni shrI dang*/_lo tsA ba la chings yon tan 'bar gyi 'gyur/_dpal dus kyi 'khor lo lhan cig skyes pa'i sgrub thabs slob dpon dus zhabs pas mdzad pa/_paN+Di ta bud+d+ha shrI dz+nyA na dang*/_lo tsA ba byams pa'i dpal gyi 'gyur/_dpal dus kyi 'khor 
[\[349b.7\]]lo skad cig gis bskyed pa'i lhan cig skyes pa'i sgrub thabs zhes bya ba slob dpon rol pa'i rdo rjes mdzad pa/_paN+Di ta wA gI shwa ra dang*/_lo tsA ba rwa chos rab kyi 'gyur/_dpal dus kyi 'khor lo'i sgrub thabs rnal 'byor rab gsal zhes bya ba dbu ma chen po'i paN+Di ta mai tri pa'i zhal snga nas 
[\[350a\]]
[\[350a.1\]]mdzad pa/_zhwa lu lo tsA ba dpal ldan chos skyong bzang pos zil gnon gyi lo'i chu stod zla ba'i tshes bcu drug la yongs su rdzogs par bsgyur cing gtan la phab pa/_'di la gzhung gi tshad ni cung zad kyis nye bar lhag pa'i sh+lau ka bzhi brgya yod ces byung 
[\[350a.2\]]ngo*/_/rdzogs pa'i rim pa ston par byed pa'i bstan bcos kyi skor la/_dpal dus kyi 'khor lo'i sbyor ba yan lag drug pa zhes bya ba/_dpal ldan gsang ba pa'i bdag po sa bcu'i dbang phyug byang chub sems dpa' phyag na rdo rjes mdzad pa/_rgya gar gyi mkhan po chen po dpal 
[\[350a.3\]]rab 'byor zhi ba dang*/_lo tsA ba cog ro dge slong ting nge 'dzin bzang po'i 'gyur/_'di phyag rdor stod 'grel las gud du phye bar snang ste/_sngar gyi rnams kyis kyang bris 'dug pas so/_/dpal dus kyi 'khor lo'i snying po'i rgyan zhes bya ba'i sgrub pa'i thabs/_lho phyogs rgya mtsho'i 
[\[350a.4\]]yul du 'khrungs pa'i mkhas pa chen po bram ze bsod snyoms pas mdzad pa/_rgya gar gyi paN+Di ta chen po shrI b+ha dra bo d+hi'i zhabs dang*/_bod kyi lo tsA ba chen po gyi jo zla ba'i 'od zer gyi 'gyur/_dpal dus kyi 'khor lo'i man ngag slob dpon dus 'khor zhabs chen pos mdzad pa/_rgya gar 
[\[350a.5\]]gyi mkhan po chen po bud+d+ha ka ra b+ha dra dang*/_lo tsA ba gyi jo zla ba'i 'od zer gyi 'gyur/_sbyor ba yan lag drug pa zhes bya ba/_grub pa thob pa'i paN+Di ta chen po shrI a nu pa ma rak+Shi tas mdzad pa/_rgya gar shar phyogs dza ga ta la'i paN+Di ta chen po bi b+hU ti tsan+d+ra'i zhal snga nas dang*/_
[\[350a.6\]]gnyal gyi lo tsA ba mi mnyam pa bzang pos bsgyur cing zhus te gtan la phab pa/_sbyor ba yan lag drug pa'i rnam par 'grel pa paN+Di ta chen po nyi ma dpal ye shes kyis mdzad pa/_rgya gar shar phyogs kyi paN+Di ta chen po shrI bi b+hU ti tsan+d+ra'i zhal snga nas kyis ru lag gi snying po 
[\[350a.7\]]'bring mtshams kyi gtsug lag khang du legs par bsgyur cing zhus te gtan la phab pa/_dpal dus kyi 'khor lo'i gdams ngag nyi ma zla ba bsgrub pa zhes bya ba/_rigs gsum mgon pos paN+Di ta b+hi ku ni la legs par gsungs pa/_mkhas pa chen po shrI bi b+hU 
[\[350b\]]
[\[350b.1\]]ti tsan+d+ra'i zhal snga nas kyis dpal ding ri glang 'khor du sgra rang 'gyur du mdzad pa/_ye shes spyan sgrub pa zhes bya ba slob dpon dus zhabs pas mdzad pa/_rgya gar shar phyogs dza ga ta la'i paN+Di ta bi b+hU ti tsan+d+ra'i zhal snga nas kyis sgra rang 'gyur du mdzad pa/_rnal 
[\[350b.2\]]'byor gsum gyi snying po gsal ba zhes bya ba byang chub sems dpa' 'jam dpal rgyal po grags zhes bya bar skye ba bzhes pas mdzad pa dang*/_sbyor ba yan lag drug gi man ngag dus 'khor zhabs kyis mdzad pa'i snyan rgyud ces bya ba/_paN+Di ta so ma nA tha dang*/_lo tsA ba 'bro shes 
[\[350b.3\]]rab grags kyi 'gyur/_dpal dus kyi 'khor lo'i man ngag sbyor ba yan lag drug gi rgyud kyi dka' 'grel sbas pa mig 'byed ces bya ba slob dpon a wa d+hU tI pas mdzad pa/_rgya gar gyi mkhan po dge slong zla ba grags pa'i 'gyur/_sbyor ba yan lag drug gi sbyor ba'i man ngag tsi lu pas 
[\[350b.4\]]mdzad pa/_paN+Di ta sa man+ta shrI dang*/_lo tsA ba rwa chos rab kyi 'gyur/_rnal 'byor yan lag drug pa zhes bya ba dpal sha ba ri dbang phyug gis paN+Di ta ma hA bi b+hU ti tsan+d+ra la gsungs pa/_des sgra rang 'gyur du mdzad pa/_sbyor ba'i phreng ba paN+Di ta rtsa mi sangs rgyas grags pas mdzad pa/_lo tsA 
[\[350b.5\]]ba dge tshul shes rab dpal gyi 'gyur/_nang gi snye ma zhes bya ba rgya gar shar phyogs dza ga ta la'i paN+Di ta bi b+hU ti tsan+d+ras phyogs gcig tu mdzad pa/_paN+Di ta de nyid kyi rang 'gyur/_snying po rdo rje'i tshig ces bya ba ri khrod zhabs kyis paN+Di ta nags kyi rin chen la gnang ba/_de nyid dang lo chen bsod 
[\[350b.6\]]nams rgya mtsho'i sde'i 'gyur/_rdo rje theg pa'i dus kyi 'khor lo'i rtsa ba'i ltung ba byang chub sems dpas mdzad pa/_dpal dus kyi 'khor lo'i sdom tshig paN+Di ta chen po a b+ha yA ka ras mdzad pa/_paN+Di ta jo bo ri pa dang*/_sgra sgyur gyi lo tsA ba khe'u brgad 'khor lo grags kyi 'gyur/_dpal 
[\[350b.7\]]dus kyi 'khor lo'i bstod pa rgyun chags pa zhes bya ba ka ling+ga'i rgyal po'i bla ma sde snod gsum bshad pa'i mkhas pa chen po legs pa'i grags pas mdzad pa/_rgya gar gyi paN+Di ta bi nA ya shrI mi tra dang*/_lo tsA ba ldan ma tshul khrims seng ges chu mig ring mor 'gyur/_brgyad brgyad drug cu rtsa 
[\[351a\]]
[\[351a.1\]]bzhi'i rnal 'byor ma rnams kyi gtor ma'i cho ga_/paN+Di ta chen po kIrti tsin+d+ra'i zhal snga nas dang*/_lo tsA ba grags pa rgyal mtshan gyi 'gyur/_dus kyi 'khor lo la 'jug pa zhes bya ba'i rtsis kyi bstan bcos slob dpon mkhas pa chen po 'jigs med 'byung 
[\[351a.2\]]gnas sbas pas mdzad pa/_paN+Di ta chen po de nyid dang*/_bod kyi lo tsA ba shrI d+harma kIrtis bsgyur ba la/_/slad kyis yul ma ga d+ha'i paN+Di ta chen po mkhas btsun grub pa brnyes pa rA hu la shrI b+ha dra'i zhal sngar chag lo tsA ba dge slong dpal gyi mtha' can gyis dag par bcos pa/_dpal 
[\[351a.3\]]dus kyi 'khor lo'i rtsis kyi man ngag ces bya ba/_nyi zla 'dzin pa'i rtsis/_gza' lnga so so'i rkyang rtsis kyi man ngag ces bya ba rnams paN+Di ta chen po shAkya shrI b+ha dras mdzad pa/_sbyor ba yan lag drug pa zhes bya ba dpal ldan mchog gi dang po'i sangs rgyas la sogs par rgyud sna tshogs 
[\[351a.4\]]pa rnams kyi rnal 'byor mkhas pa dpe med bsrung bas mdzad pa/_la stod ding ri glang 'khor mkhan pa khrod du rgya gar shar phyogs dza ga ta la'i paN+Di ta chen po bi b+hU ti tsan+d+ra dang*/_gnyal gyi lo tsA ba mi mnyam bzang pos bsgyur ba/_slar yang lo tsA ba dpal ldan blo gros brtan pas legs 
[\[351a.5\]]par bsgyur te zhu chen grub pa/_rnal 'byor yan lag drug gi brjed byang yon tan gyis 'gengs pa zhes bya ba mkhas pa chen po gnas brtan nyi ma dpal ye shes kyis mdzad pa/_sh+lau ka phyed dang bcas pa'i brgya phrag drug pa/_rgya gar shar phyogs kyi paN+Di ta chen po shrI b+hU ti tsan+d+ras ru lag gi snying po 'bring 
[\[351a.6\]]mtshams kyi sa'i cha dpal rgya rtags kyi gtsug lag khang du bsgyur ba/_slar yang dpang lo tsA ba blo gros brtan pas legs par bsgyur cing zhus chen mdzad pa rnams bzhugs so//_//pha pa la/_dbang mdor bstan gyi 'grel pa dpal dus kyi 'khor lo pa paN+Di ta 
[\[351a.7\]]rnam par rgyal ba dbang pos mdzad pa/_lo tsA ba dpang dpal ldan blo gros brtan pa'i 'gyur/_gzhung tshad ni tshigs bcad bdun cu rtsa bdun gyis lhag pa'i brgya phrag bzhi'o/_/rdo rje'i tshig gi snying po bsdus pa zhes bya ba dang*/_rdo rje'i tshig gi snying po bsdus pa zhes bya ba'i dka' 'grel 
[\[351b\]]
[\[351b.1\]]kha che'i paN chen shAkya shrIs mdzad pa/_paN+Di ta de nyid kyi drung du lo tsA ba dpyal chos bzang gi 'gyur/_dpal dus kyi 'khor lo'i rab tu gnas pa'i cho ga zhes bya ba/_dpal dus kyi 'khor lo'i tshogs 'khor gyi cho ga zhes bya ba/_dpal dus kyi 'khor lo'i sbyin sreg gi cho ga zhes bya ba rnams slob dpon 
[\[351b.2\]]dus 'khor zhabs kyis mdzad pa/_paN+Di ta wA gI shwa ra dang*/_lo tsA ba rwa chos rab kyi 'gyur/_'phags pa mtshan yang dag par brjod pa'i mdor bshad bdud rtsi'i thigs pa zhes bya ba dngos grub brnyes pa'i slob dpon paN+Di ta chen po gnas brtan nyi ma'i dpal ye shes kyis mdzad pa/_
[\[351b.3\]]rgya gar gyi mkhan po paN+Di ta chen po nor bu dpal ye shes dang*/_bla ma rje btsun rdo rje 'chang chen po dpal nyi ma'i dbang po'i 'od zer gyi zhal sngar/_lo tsA ba chag dge slong chos rje dpal gyi 'gyur/_'phags pa 'jam dpal gyi mtshan yang dag par brjod pa'i 'grel pa bdud rtsi thigs pa sgron 
[\[351b.4\]]ma gsal ba zhib mo rnam par 'thags pa zhes bya ba grub pa mchog gi yon tan brnyes pa'i paN+Di ta chen po a nu pa ma rak+Shi tas mdzad pa/_byang ri bkra shis kyi gtsug lag khang du paN+Di ta su ga ta shrI dang*/_bod kyi lo tsA ba d+harma kIrti dang*/_dge slong rdo rje rgyal mtshan gyi 'gyur/_'phags pa 'jam 
[\[351b.5\]]dpal gyi mtshan yang dag par brjod pa'i rnam par bshad pa 'jam dpal gyi sprul pa mi'i dbang po grags pas mdzad pa/_rgya gar gyi mkhan po a b+ha ya badzra dang*/_bod kyi lo tsA ba sbal rdo rje rgyal po'i 'gyur/_'phags pa 'jam dpal gyi mtshan yang dag par brjod pa'i 'grel pa dri ma 
[\[351b.6\]]med pa'i 'od ces bya ba rgyal po pad+ma dkar pos mdzad pa/_yul ma ga d+hA'i dpal nA len+d+rar rje btsun sgrol ma'i lha khang du paN+Di ta dge slong rdo rje 'dzin pa dpal bsod snyoms pa chen po'i 'gyur/_'phags pa 'jam dpal gyi mtshan yang dag par brjod pa'i phan yon gyi 'grel pa sngags kyi 
[\[351b.7\]]don snying po bsdus pa dpal mkhas pa chen po dus zhabs pas mdzad pa/_rgya gar gyi mkhan po A tsAr+ya a b+ha ya badzra dang*/_dge bsnyen rdo rje rgyal pos bsgyur zer ba 'di gsum bod ma yin par snang ste snga ma rnams kyis bris snang bas 'dir bzhugs su bcug pa yin no/_/'phags pa 
[\[352a\]]
[\[352a.1\]]'jam dpal gyi mtshan yang dag par brjod pa'i mngon par rtogs pa byang chub sems dpa' chen po thugs rje chen po spyan ras gzigs kyis mdzad pa/[(*]ma byung*/[) ]mtshan yang dag par brjod pa'i 'grel pa paN+Di ta bi b+hU ti tsan+d+ras mdzad pa/_lo tsA ba dge slong 
[\[352a.2\]]byang chub rtse mo'i 'gyur rnams bzhugs so/_/shes dang shes bya dbyer med dus 'khor lo/_/phyi nang gzhan gsum bden gnyis dbyer med par/_/ston pa'i bstan bcos rjes 'brang dang bcas pa/_/mchog tu gyur pa lnga bcu rtsa drug bzhugs/_/de dag gis ni thabs shes 
[\[352a.3\]]gnyis su med pa'i rgyud dus kyi 'khor lo'i chos skor bzhugs pa'i rnam grangs rnams bkod zin to//_//de ltar thabs dang shes rab gnyis su med pa'i rgyud kyi skor gyi bstan bcos rnams bkod nas/_rgyud sde sgo drug pa rnal 'byor gsang mtha'i rgyud bde mchog gi rgyud kyi skor gyi bstan bcos la//_//ba pa la/_
[\[352a.4\]]dpal 'khor lo sdom pa'i dka' 'grel sgrub pa'i thabs kyi gleng gzhi zhes bya ba slob dpon chen po lA ba pas mdzad pa/_rgya gar gyi mkhan po sUr+ya gup+ta dang*/_bod kyi lo tsA ba 'gos lhas btsas kyi 'gyur/_mngon par brjod pa 'bum pa las byung ba nyung ngu'i rgyud kyi bsdus pa'i don 
[\[352a.5\]]rnam par bshad pa zhes bya ba le'u dang po'i 'grel bshad byang chub sems dpa' phyag na rdo rjes mdzad pa/_rgya gar gyi mkhan po dpal rab 'byor zhi ba dang*/_cog gru lo tsA ba dge slong ting nge 'dzin bzang pos bsgyur ba las/_dus phyis chos kyi rgyal po bla ma dam pa'i bka' drin gyis 
[\[352a.6\]]bskyangs pa/_shong lo tsA ba dge slong blo gros brtan pas brag dmar dben par legs par bsgyur ba/_dpal 'khor lo sdom pa'i dka' 'grel zhes bya ba slob dpon mkhas pa chen po b+ha ba b+ha dra se mdzad pa/_rgya gar shar phyogs lha mo'i mkhar nas byung ba'i paN+Di ta mi mnyam rdo rje dang*/_dbyar 
[\[352a.7\]]mo thang nas byung ba'i khams pa dge slong ba ri lo tsA ba rin chen grags kyis bal yul grong khyer yam bur pan ru ba ro'i lha khang du neng dang pa ris yon bdag byas nas lo paN de gnyis kyis legs par bsgyur ba/_'di'i gzhung tshad ni stong phrag gsum dang brgya phrag lnga'o/_/rin po che'i tshogs 
[\[352b\]]
[\[352b.1\]]zhes bya ba'i dka' 'grel slob dpon chen po rgyal dka' mi thub zla bas mdzad pa/_rgya gar gyi mkhan po tA ra ka la shu dang*/_bod kyi lo tsA ba dge slong gu Na shrI'i 'gyur rnams bzhugs so//_//ma pa la/_dpal 'khor lo sdom pa'i dka' 'grel dpa' bo'i yid du 'ong ba zhes bya ba slob 
[\[352b.2\]]dpon chen po skal ldan grags pas mdzad pa/_rgya gar gyi mkhan po d+harma shrI b+ha dra dang*/_zhu chen gyi lo tsA ba dge slong rin chen bzang po'i 'gyur/_dpal 'khor lo sdom pa'i rtsa ba'i rgyud kyi dka' 'grel slob dpon lang+ga rgyal ba bzang pos mdzad pa/_gzhung tshad bdun brgya yod pa/_
[\[352b.3\]]dpal 'khor lo sdom pa'i sgrub thabs gnas pa thams cad rgya cher 'grel pa zhes bya ba lho phyogs kyi rgyud du 'khrungs pa dngos grub brnyes pa'i slob dpon lha sbas kyis mdzad pa/_yon tan ma lus pa'i gnas zhes bya ba'i 'grel pa slob dpon chen po dpa' bo rdo rjes mdzad pa/_paN+Di 
[\[352b.4\]]ta chos skyong dang*/_khams pa ba ri lo tsA ba dge slong rin chen grags kyi 'gyur/_gnyis ka'i bshad sbyar zhes bya ba slob dpon chen po ta thA ga ta rak+Shi tas mdzad pa/_rgya gar gyi mkhan po de nyid dang*/_bod kyi lo tsA ba dge slong d+harma blo gros kyis lho phyogs a ti bi sha'i yul b+hats+tsha ma'i 
[\[352b.5\]]grong khyer du ka ya ta'i rigs su 'khrungs pa'i rje btsun ta zhes grags pas gang+gA'i chu 'gram gyi gtsug lag khang du bsgyur/_dpal sdom pa'i 'grel pa de kho na nyid mkhas pa zhes bya ba dga' byed bdag po'i slob ma rtag pa'i rdo rjes mdzad pa/_'di kun ldan gyi lo cho 'phrul chen po rta'i zla 
[\[352b.6\]]ba'i yar ngo'i tshes brgyad la lo tsA ba dge slong rin chen grub kyi 'gyur/_sdom pa'i rgyud nyung ngu'i mtshams sbyor dpal nA ro ta pa'i rjes su 'brang ba'i paN+Di ta su ma ti kIrtis mdzad pa/_rgya gar gyi mkhan po de nyid dang*/_lo tsA ba grags 'byor shes rab kyi 'gyur/_dpal bde mchog 
[\[352b.7\]]gi rgya cher bshad pa tshig don rab tu gsal ba zhes bya ba slob dpon chen po dpa' bo rdo rjes mdzad pa/_rgya gar gyi paN+Di ta pa ra hi ta dang*/_zhu chen gyi lo tsA ba dge slong 'phags pa shes rab kyi 'gyur rnams bzhugs so//_//tsa pa la/_dpal 'khor lo sdom pa'i rgyud kyi rgyal 
[\[353a\]]
[\[353a.1\]]po bde mchog bsdus pa zhes bya ba'i rnam par bshad pa in+d+ra b+hU tis mdzad pa/_rtsa ba'i rgyud kyi snying po bsdus pa nges par brjod pa'i bla ma rtsa ba rtsa ba'i 'grel pa slob dpon shU rang+ga badzras mdzad pa/_lo tsA ba 'phags pa shes rab kyis dz+nyA na shrI mi tra'i gsung 
[\[353a.2\]]ji lta ba bzhin bsgyur ba rnams bzhugs so//_//tsha pa la/_rgyud kyi rgyal po chen po dpal rdo rje mkha' 'gro zhes bya ba'i rnam par bshad pa slob dpon mkhas pa chen po b+ha wa b+ha dra'i zhal snga nas mdzad pa/_rgya gar gyi mkhan po paN+Di ta ga ya d+ha ra dang*/_bod kyi lo tsA ba chen po 'gos 
[\[353a.3\]]lhas btsas kyi 'gyur/_gsang ba rdo rje'i rgyud kyi rgyal po'i 'grel pa bla ma Dom+bi he ru ka zhes bya ba brtul zhugs brnyes pas mdzad pa/_gu ru rat+na badzra dang*/_lo tsA ba bla ma shAkya ye shes kyi 'gyur/_dpal rdo rje mkha' 'gro'i rgyud kyi de kho na nyid rab tu brtan par byed pa zhes 
[\[353a.4\]]bya ba'i dka' 'grel slob dpon chen po nor [{]bzangs kyis [,]bzang gis [}]mdzad pa/_rgya gar gyi mkhan po shrI ga ya d+ha ra dang*/_bod kyi lo tsA ba gyi jo zla ba'i 'od zer gyi 'gyur/_dpal gsang chen pad+ma zhes bya ba'i rgya cher 'grel pa rgya gar kha che'i mkhan po longs spyod rdo rjes mdzad pa/_paN+Di 
[\[353a.5\]]ta de nyid kyi rang 'gyur rnams bzhugs so/_/phyi ma 'di bde mchog dang sangs rgyas mnyam sbyor gyi rgyud 'grel du 'dod pa ci rigs su snang zhing so sor dbye dka' bar snang na'ang sdom pa 'byung ba'i rgyud phyi ma'i phyi ma zhes bshad pa dang*/_mkha' 'gro ma ni rdo rje phag mo'o zhes sogs 
[\[353a.6\]]bde mchog dang mthun pa shas che bar snang bas 'dir bkod do//_//dza pa la/_dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel pa gru gzings zhes bya ba grub pa'i slob dpon pad+ma rdo rjes mdzad pa/_gzhung tshad mnyam pa'i sdeb sbyor gyi sh+lau ka stong phrag brgyad pa/_
[\[353a.7\]]bal yul yam bu'i grong khyer gyi dbus yu rud lhun gyis grub pa'i gtsug lag khang du/_rgya gar gyi paN+Di ta rdo rje slob dpon rtog ge ba'i gtsug gi nor bu skye 'gro rnams chos dang zang zing gi char gyis tshim par mdzad pa rgyal ba'i sde dang*/_bod kyi lo tsA ba dge slong chos kyi yon tan gyi 
[\[353b\]]
[\[353b.1\]]'gyur ba bzhugs so//_//wa pa la/_sdom pa 'byung ba'i rgyud kyi rgyal po chen po'i dka' 'grel pad+ma can zhes bya ba grub pa brnyes pa'i mkhas pa chen po dge slong rat+na rak+Shi tas mdzad pa/_de nyid kyi dngos slob paN+Di ta thams cad mkhyen pa'i dpal gyis rang 'gyur du 
[\[353b.2\]]mdzad pa la/_dus phyis bod kyi lo tsA ba dge slong shong blo brtan gyis phu ri'i gtsug lag khang du bsgyur zhing bcos pa/_dpal he ru ka mngon par 'byung ba rnal 'byor ma'i rgyud kyi rgyal po chen po'i dka' 'grel yi ge nyung ngu zhes bya ba slob dpon zla ba gzhon nus mdzad pa/_lho phyogs 
[\[353b.3\]]o Di bi Sha'i yul b+hats+tsha ma'i grong khyer du rje btsun mkhas pas bsngags pa'i rgya gar gyi mkhan po ta thA ga ta rak+Shi ta dang*/_bod kyi lo tsA ba dge slong d+harma blo gros kyis legs par bsgyur ba/_rnal 'byor ma kun du spyod pa'i bshad sbyar slob dpon ta thA ga ta rak+Shi tas mdzad pa/_rgya gar 
[\[353b.4\]]gyi mkhan po de nyid dang*/_bod kyi lo tsA ba ba ri rin chen grags kyi 'gyur/_rnal 'byor ma kun du spyod pa'i 'grel pa tshig don rab tu gsal ba zhes bya ba slob dpon dpa' bo rdo rjes mdzad pa/_paN+Di ta pa ra hi ta dang*/_lo tsA ba 'phags pa shes rab kyi 'gyur/_nam mkha' 
[\[353b.5\]]dang mnyam pa zhes bya ba'i rgya cher 'grel pa paN+Di ta rin chen 'byung gnas zhi bas mdzad pa/_rgya gar gyi paN+Di ta shU n+ya tA sa mA d+hi dang*/_lo tsA ba shes rab ye shes kyi 'gyur/_de ltar rgyud so so'i 'grel pa rnams bkod nas/_sgrub thabs dkyil chog man ngag la sogs pa'i skor ni/_
[\[353b.6\]]dpal 'khor lo sdom pa'i mtshan brgya rtsa brgyad pa'i bstod pa/_de kho na nyid kyi snying po sgrub pa zhes bya ba byang chub sems dpa' phyag na rdo rjes mdzad pa/_rgya gar gyi mkhan po so ma nA thas gnyal mi shes rab mchog gi don du bsgyur ba/_dpal bcom ldan 'das mngon par rtogs 
[\[353b.7\]]pa zhes bya ba yul b+hang+ga la'i slob dpon bsod snyoms pa dngos grub brnyes pa rnal 'byor gyi dbang phyug lU hi pas mdzad pa/_kha che'i paN+Di ta shrad+hA ka ra warma dang*/_zhu chen gyi lo tsA ba dge slong rin chen bzang po'i 'gyur la/_slad kyis rdo rje slob dpon chen po rje btsun na ba ko Ti pA 
[\[354a\]]
[\[354a.1\]]da dang*/_bod kyi lo tsA ba 'gos lhas btsas kyis yul shar phyogs kyi dpe dang bstun te bcos pa/_dus phyis shar phyogs dza ga ta la'i paN+Di ta chen po dA na shI las 'grel pa dang bstun nas cung zad bcos pa/_dpal 'khor lo sdom pa'i bstod pa don thams 
[\[354a.2\]]cad grub pa rnam dag gtsug gi nor bu zhes bya ba mchog gi dngos grub brnyes pa slob dpon dA ri ka pas mdzad pa/_yul kha che'i mkhan po d+harma badzra dang*/_bod kyi lo tsA ba rgya brtson 'grus seng ge'i 'gyur la/_slad kyis rgya gar gyi mkhan po thun mong gi dngos grub brnyes pa'i paN+Di ta 
[\[354a.3\]]ku mA ra badzra dang*/_bod kyi lo tsA ba nyi ma rdo rjes rgya gar shar phyogs kyi grong khyer mnga' ldan du bsgyur zhing bcos pa/_dpal 'khor lo sdom pa'i sgrub thabs de kho na nyid kyis bsdus pa zhes bya ba slob dpon chen po rig pa'i brtul zhugs pa dpal dA ri ka pas mdzad pa/_b+hang+ga la'i paN+Di 
[\[354a.4\]]ta ku mA ra badzra dang*/_lo tsA ba dge slong nyi ma rdo rje'i 'gyur/_dpal 'khor lo sdom pa'i dkyil 'khor gyi cho ga de kho na nyid la 'jug pa zhes bya ba slob dpon rig pa'i brtul zhugs pa dpal dA ri ka pas mdzad pa/_rgya gar gyi mkhan po ku mA ra badzra dang*/_lo tsA ba dge slong nyi ma rdo rje 
[\[354a.5\]]dang*/_spyil cog gi tho gar dge mdzes kyi 'gyur/_dpal 'khor lo sdom pa'i dbang gi bya ba mdor bsdus pa zhes bya ba slob dpon rdo rje dril bu pa'i zhabs kyis mdzad pa/_rgya gar gyi mkhan po paN+Di ta kr-iSh+Na pa dang*/_bod kyi lo tsA ba chos kyi shes rab kyi 'gyur/_dpal 'khor lo 
[\[354a.6\]]sdom pa'i sgrub pa'i thabs phyag rgya chen po grub pa dpal rdo rje dril bu pas mdzad pa/_paN+Di ta pradz+nyA b+ha dra dang*/_lo tsA ba mal gyo blo gros grags kyi 'gyur/_dpal 'khor lo sdom pa'i rim pa lnga pa slob dpon chen po mkhas pa rdo rje dril bu pas mdzad pa/_rgya gar gyi paN+Di ta kr-iSh+Na paN+Di ta 
[\[354a.7\]]pa dang*/_dge slong tshul khrims rgyal ba'i 'gyur la/_phyis bla ma su ma ti kIrti dang*/_dge slong blo ldan shes rab kyis bcos pa dpal pham thing pa'i brgyud pa ma nor ba'i bshad pa'o/_/de dag la dril bu skor gsum du grags so/_/'khor lo sdom pa'i lus dkyil gyis mngon par 
[\[354b\]]
[\[354b.1\]]rtogs pa dang*/_dpal 'khor lo sdom pa'i rim pa lnga pa'i 'grel pa rdo rje dril bu pas mdzad pa/_paN+Di ta su ma ti kIrti dang*/_lo tsA ba mar pa chos kyi dbang phyug gi 'gyur/_bde mchog lhan cig skyes pa'i sgrub thabs grub thob slob dpon rdo rje dril bu pas mdzad pa/_paN+Di ta 
[\[354b.2\]]rdo rje gdan pa niska lang+ga dang*/_dpyal lo tsA ba dpal chos kyi bzang po'i 'gyur/_bcom ldan 'das dpal bde mchog sgrub pa'i thabs rin po che yid bzhin gyi nor bu zhes bya ba slob dpon mkhas pa chen po rdo rje dril bu pas mdzad pa/_rgya gar gyi mkhan po su ma ti kIrti dang*/_
[\[354b.3\]]bod kyi lo tsA ba mkhas pa mar pa chos kyi dbang phyug gi 'gyur/_dpal bde mchog phyag gnyis pa'i lhan cig skyes pa'i sgrub thabs dngos grub brnyes pa'i paN+Di ta chen po dpal rdo rje dril bu pas mdzad pa/_rgya gar gyi mkhan po lnga rig paN chen grub pa brnyes pa'i rje btsun rat+na rak+Shi ta 
[\[354b.4\]]dang*/_chag lo tsA ba chos rje dpal gyi 'gyur/_tshogs kyi 'khor lo'i cho ga slob dpon rdo rje dril bu pas mdzad pa/_dpal 'khor lo sdom pa'i bstod pa rgyal po chen po in+d+ra b+hU tis mdzad pa/_dkyil 'khor gyi lha la bstod pa rin po che'i sgyu 'phrul sbyin pa zhes bya ba slob 
[\[354b.5\]]dpon rdo rje dril bu pas mdzad pa/_ma hA paN+Di ta su ma ti kIrti dang*/_bod kyi lo tsA ba mar pa chos dbang gi 'gyur/_dpal rdo rje mkha' 'gro'i bstod pa rgyun chags zhes bya ba rtog ge pa'i tshogs kyi gtsug gi nor bu slob dpon chen po dpal ldan chos kyi grags pas mdzad pa/_rgya 
[\[354b.6\]]gar gyi mkhan po ma Ni ka shrI dz+nyA na dang*/_chag lo tsA ba dge slong dpal gyi mtha' can gyi 'gyur/_'di'i gzhung tshad ni bla ma'i phyag dpe la tshig rkang pa bzhi'i re re zhing yi ge sum cu rtsa drug tu gnas shing*/_rkang pa bzhi ka bsdoms pas yi ge stong sum brgya bzhi bcu rtsa bzhi 
[\[354b.7\]]bzhugs la/_bod kyi dpe la ni tshig rkang re re la tsheg bar nyis brgya dgu bcu rtsa lnga yod cing*/_bsdoms pas tsheg bar stong brgya brgyad cu yod do zhes 'byung ngo*/_/bcom ldan 'das dpal 'khor lo bde mchog gi sgrub thabs rin po che gtsug gi nor bu zhes bya ba dang*/_
[\[355a\]]
[\[355a.1\]]dpal 'khor lo bde mchog gi dkyil 'khor gyi cho ga rin po che rab tu gsal ba'i sgron ma zhes bya ba slob dpon dpal lwa ba pas mdzad pa/_rgya gar gyi paN+Di ta chen po su ma ti kIrti dang*/_bod kyi lo tsA ba mkhas pa chen po mar pa chos kyi dbang phyug gi 'gyur/_
[\[355a.2\]]nag po pa'i skor la/_dpal 'khor lo sdom pa zhes bya ba'i sgrub thabs sh+lau ka brgya nyi shu rtsa brgyad pa dang*/_bcom ldan 'das dpal bde mchog 'khor lo'i dkyil 'khor gyi cho ga slob dpon chen po brtul zhugs spyod pa nag po pas mdzad pa/_rgya gar gyi mkhan po bud+d+ha 
[\[355a.3\]]shrI shAn+ti dang*/_lo tsA ba dge slong rin chen bzang po'i 'gyur/_slad kyis paN+Di ta chen po ga ya d+ha ra dang*/_lo tsA ba 'gos lhas btsas kyi 'gyur/_dpal bde mchog 'khor lo'i sbyin sreg gi cho ga grub pa'i slob dpon chen po nag po zhabs kyis mdzad pa/_rgya gar gyi mkhan po d+harma 
[\[355a.4\]]b+ha dra dang*/_zhu chen gyi lo tsA ba dge slong rig pa gzhon nu'i 'gyur te bskyed pa'i rim pa skor gsum mo/_/rdzogs rim skor gsum la/_dpyid kyi thig le zhes bya ba nag po spyod pa pas mdzad pa/_paN+Di ta blo gros bzang po grags pa dang*/_lo tsA ba sgra sgyur mar pa chos kyi dbang 
[\[355a.5\]]phyug gi 'gyur/_dpyid kyi thig le'i rgya cher 'grel pa zhes bya ba rgya gar shar phyogs kyi paN+Di ta nags kyi rin chen zhes bya ba rdo rje rnal 'byor ma'i zhabs kyi thig le la reg pas he ru ka'i dpyid kyi dga' ba thob pa des mdzad pa/_paN+Di ta chen po de nyid dang*/_lo tsA ba gzhon nu dpal gyis 
[\[355a.6\]]rgyal po'i pho brang sne'u gdong du bsgyur ba/_gsang ba'i de kho na nyid rab tu gsal ba zhes bya ba slob dpon chen po spyod pa'i brtul zhugs nag po pas mdzad pa/_rgya gar gyi mkhan po ga ya d+ha ra dang*/_lo tsA ba 'gos lhas btsas kyi 'gyur ba las/_slad kyis dpal paN+Di ta su ma ti kIrti dang*/_
[\[355a.7\]]lo tsA ba mar pa chos kyi dbang phyug gis bcos pa/_rim pa bzhi pa dang*/_rim pa bzhi pa'i rnam par 'byed pa zhes bya ba A tsAr+ya nag po nyid kyis mdzad pa/_paN+Di ta su ma ti kIrti dang*/_bod kyi lo tsA ba 'bro dge slong shes rab grags kyi 'gyur te nag po chos drug tu grags so/_/yi 
[\[355b\]]
[\[355b.1\]]ge bdun pa'i sgrub thabs paN+Di ta chen po nag po pas mdzad pa/_rgya gar gyi mkhan po ngag gi dbang phyug dang*/_lo tsA ba klog skya shes rab brtsegs kyi 'gyur ba las/_slad nas bod kyi lo tsA ba A tsAr+ya mar pa chos kyi dbang phyug gis zhus te gtan la phab pa rnams bzhugs so//_//
[\[355b.2\]]zha pa la/_dpal rdo rje sems dpa'i sgrub thabs zhes bya ba'i bde mchog gi sgrub thabs slob dpon lU hi pas mdzad pa/_'khor lo bde mchog gi rgyun bshags bsdus pa dpal o rgyan lha mo'i gnas pa rgyal po in+d+ra b+hU tis mdzad pa/_dpal 'khor lo sdom pa'i snying po'i de kho na 
[\[355b.3\]]nyid grub pa slob dpon chen po dza lan+d+ha ras mdzad pa/_dpal lhan cig skyes pa'i man ngag bdag byin gyis brlab pa zhes bya ba dang*/_dpal lhan cig skyes pa bde ba'i mchog bdag byin gyis brlab pa zhes bya ba ri khrod chen po'i gsung dang*/_bde mchog dpal lhan cig skyes pa'i 
[\[355b.4\]]sgrub thabs bdag byin gyis brlab pa zhes bya ba rgyal po in+d+ra b+hU ti 'bring pos mdzad pa/_rje mi nyag chen po'i 'gyur/_sdom pa bshad pa zhes bya ba slob dpon chen po brtul zhugs spyod pa nag po pas mdzad pa/_dza ga ta lar 'ol ston chos 'byung gi 'gyur/_yi ge bdun pa'i 
[\[355b.5\]]sgrub thabs slob dpon rgyal dka' zla bas mdzad pa/_dpal 'khor lo sdom pa'i sgrub thabs bdud rtsi 'dzag pa zhes bya ba slob dpon mi thub zla bas mdzad pa/_bde mchog shes par byed pa zhes bya ba bde mchog gi mngon par rtogs pa slob dpon byang chub rdo rjes mdzad pa/_rgya gar gyi mkhan 
[\[355b.6\]]po b+ha dra shrI bo d+hi dang*/_lo tsA ba dge ba'i blo gros kyi 'gyur/_dpa' bo gcig pa'i sgrub thabs slob dpon chen po Dom+bi he ru kas mdzad pa/_rje dI paM ka ra'i zhal snga nas dang*/_nag tsho tshul khrims rgyal ba'i 'gyur/_dpal mngon par rtogs pa zhes bya ba'i dka' 'grel/_rgya 
[\[355b.7\]]gar gyi mkhan po dpal su ma ti kIrti dang*/_lo tsA ba dge slong blo ldan shes rab kyi 'gyur/_dpal 'khor lo sdom pa'i phyi rol gyi mchod pa'i cho ga_dpal 'khor lo sdom pa'i gtor ma'i cho ga_/dpal 'khor lo sdom pa'i lag mchod kyi cho ga_/dpal 'khor lo sdom pa'i dkyil 
[\[356a\]]
[\[356a.1\]]'khor gyi cho ga mdor bsdus pa zhes bya ba rnams slob dpon pradz+nyA rak+Shi tas mdzad pa ste/_pradz+nyA rak+Shi ta'i chos bzhir grags pa rnams paN+Di ta su ma ti kIrti dang*/_lo tsA ba blo ldan shes rab kyi 'gyur/_dpal 'khor lo sdom pa'i dbang gi bya ba'i rim pa 
[\[356a.2\]]paN+Di ta chen po slob dpon rtag pa'i rdo rjes mdzad pa/_skad gnyis smra ba'i dbang phyug dge slong d+harma shrI b+ha dras/_lo tsA ba chen po bu ston thams cad mkhyen pa'i bka' ltar dpal mar me mdzad ye shes kyi byin gyis brlabs pa'i gnas zhwa lu ri phug tu bsgyur ba/_dpal lhan 
[\[356a.3\]]cig skyes pa'i bde ba'i mchog bdag byin gyis brlab pa zhes bya ba slob dpon chen po til+li pas mdzad pa/_rje mi nyag chen po'i 'gyur/_dpa' bo gcig pa he ru ka'i sgrub thabs zhes bya ba slob dpon chen po nA ro pas mdzad pa/_bde mchog gi sbyin sreg spyi'i gsal 
[\[356a.4\]]byed pad+ma dbyangs kyis mdzad pa/_dpal 'khor lo sdom pa'i zhi ba'i sbyin sreg gi cho ga bsdus pa/_bde mchog gi sAts+tsha'i cho ga ma hA pradz+nyA rak+Shi tas mdzad pa/_lo tsA ba bshes gnyen ba ri ba'i 'gyur/_'khor lo sdom pa'i sgrub thabs slob dpon rgyal ba bzang pos mdzad pa/_
[\[356a.5\]]rgya gar gyi mkhan po don yod rdo rje dang*/_bod kyi lo tsA ba dge slong ba ri'i 'gyur/_dpal bde mchog gi dkyil 'khor bya ba'i thabs zhes bya ba tshigs su bcad pa dgu brgya pa slob dpon rgyal ba bzang pos mdzad pa/_rgya gar gyi mkhan po paN+Di ta 'jam dpal dang*/_bod kyi lo tsA ba 
[\[356a.6\]]dge slong ba ri'i 'gyur/_dpal he ru ka'i sgrub thabs zhes bya ba slob dpon rin chen rdo rjes mdzad pa/_rgya gar gyi mkhan po A tsAr+ya d+harma shrI b+ha dra dang*/_lo tsA ba dge slong rin chen bzang po'i 'gyur/_dpal 'khor lo sdom pa'i dkyil 'khor gyi bkra shis tshigs su bcad pa kha che'i 
[\[356a.7\]]yul du byung zhing dngos grub brnyes pa'i slob dpon rin chen rdo rjes mdzad pa/_paN+Di ta tA ra ka la shu dang*/_zhu chen gyi lo tsA ba tshul khrims rgyal ba'i 'gyur/_'di'i zhus dag dang*/_srung ba'i 'khor lo'i kha skong rnams 'phags pas mdzad do/_/de kho na nyid kyi snying po zhes bya ba'i sgrub pa'i thabs 
[\[356b\]]
[\[356b.1\]]slob dpon dad byed go chas mdzad pa/_kha che'i mkhan po bi nA ya ka dang*/_lo tsA ba dge slong blo ldan shes rab kyi 'gyur/_he ru ka'i rnam par dag pa slob dpon shrad+d+ha ka ra warmas mdzad pa/_slob dpon de nyid dang*/_lo tsA ba rin chen bzang po'i 'gyur/_rje btsun dpal he ru ka sgrub 
[\[356b.2\]]pa'i thabs mdor bsdus pa zhes bya ba bram ze b+h+r-ing+ga ras mdzad pa/_rgya gar gyi mkhan po gzhon nu bum pa'i 'gyur la/_slad kyis paN+Di ta su ma ti kIrti'i zhabs dang*/_lo tsA ba mar pa chos kyi dbang phyug gi zhus tig byas pa/_yi ge bdun pa'i sgrub thabs paN+Di ta gnyis su med pa'i 
[\[356b.3\]]rdo rje mdzad pa/_bod kyi lo tsA ba mkhas pa mar pa chos kyi dbang phyug gi 'gyur/_dpal 'khor lo sdom pa'i sgrub thabs rin po che'i sgron ma slob dpon mkhas pa mai tri pas mdzad pa/_rgya gar gyi mkhan po badzra pA Ni'i zhal snga nas dang*/_bod kyi lo tsA ba ba reg thos pa dgas 
[\[356b.4\]]bsgyur ba/_slad kyis dge ba'i bshes gnyen mkhas pa ba ri lo tsA bas bcos pa las/_dus phyis kha che'i paN+Di ta chen po bud+d+ha shrI dz+nyA na'i bka' drin la brten nas gnubs lo tsA bas sgra don ji lta ba bzhin du gtan la phab pa/_dpal 'khor lo sdom pa'i man ngag ces bya ba slob dpon 
[\[356b.5\]]gnyis med rdo rjes mdzad pa/_grub pa'i slob dpon bla ma b+ha ren+d+ra ru tsi'i zhal snga nas dang*/_bod kyi lo tsA ba rma ban chos 'bar gyi 'gyur/_dpal 'khor lo sdom pa lha bcu gsum ma'i bdag nyid kyi dbang bskur ba'i cho ga zhes bya ba slob dpon gnyis med rdo rjes 
[\[356b.6\]]mdzad pa/_bal po A tsAr+ya dz+nyA na badzra'i zhabs dang*/_bod kyi lo tsA ba chen po zhang zhung gis bsgyur cing zhus te gtan la phab pa/_dpal 'khor lo sdom pa'i rab gnas slob dpon gnyis med rdo rjes mdzad pa/_rgya gar gyi mkhan po badzra pA Ni dang*/_lo tsA ba rma ban chos 'bar 
[\[356b.7\]]gyi 'gyur/_dpal 'khor lo sdom pa'i sgrub thabs tshigs bcad sum cu pa slob dpon sprin gyi bzhon pa'i lhas mdzad pa/_'di paN+Di ta tshul khrims 'byung gnas blo gros kyis mdzad pa'i 'grel pa rgya dpe dang gtugs nas/_zhwa lu lo tsA ba chen po d+harmA pa la b+ha dra zhes bya bas legs 
[\[357a\]]
[\[357a.1\]]par bsgyur ba/_lha bcu gsum gyi bdag nyid dpal 'khor lo sdom pa'i dkyil 'khor gyi cho ga dpal ba na rat+nas mdzad pa/_lo tsA ba chen po gzhon nu dpal gyis legs par bsgyur cing gtan la phab pa/_lU hi pas mdzad pa'i mngon par 
[\[357a.2\]]rtogs pa rnam par 'byed pa zhes bya ba mkhas pa chen po di paM ka ra shrI dz+nyA nas mdzad pa/_paN+Di ta de nyid dang*/_lo tsA ba dge slong tshul khrims rgyal ba'i 'gyur/_dpal 'khor lo sdom pa'i sgrub thabs dang*/_dpal bcom ldan 'das kyi mngon par rtogs pa zhes bya ba rgya gar gyi mkhan 
[\[357a.3\]]po dpal mar me mdzad ye shes kyis mdzad pa/_paN+Di ta de nyid dang*/_lo tsA ba rin chen bzang po'i 'gyur/_dpa' bo gcig pa'i sgrub thabs zhes bya ba/_rdo rje gdan gyi rdo rje gdan gyi glu/_rdo rje gdan gyi rdo rje'i glu'i 'grel pa rnams mkhas pa chen po dI paM ka ra shrI dz+nyA nas mdzad pa/_paN+Di 
[\[357a.4\]]ta de nyid dang*/_dge slong tshul khrims rgyal ba'i 'gyur/_spyod pa'i glu slob dpon chen po dpal mar me mdzad ye shes kyis mdzad pa/_paN+Di ta badzra pA Ni dang*/_lo tsA ba dge slong chos kyi shes rab kyi 'gyur/_spyod pa'i glu'i 'grel pa jo bo rjes mdzad pa/_paN+Di ta de nyid dang*/_nag 
[\[357a.5\]]tsho tshul khrims rgyal ba'i 'gyur/_dpal 'khor lo sdom pa'i mngon par rtogs pa ma hA paN+Di ta a b+ha yA ka ra gup+ta pA das mdzad pa/_ma hA paN+Di ta rat+na rak+Shi ta pA da dang*/_lo tsA ba rdo rje 'dzin pa zhang grub pa dpal bzang po'i 'gyur/_dbang gi rab tu byad pa zhes bya ba slob dpon chen po 
[\[357a.6\]]a b+ha yA ka ra gup+tas mdzad pa/_paN+Di ta de nyid dang*/_mkhas pa shes rab dpal gyi 'gyur/_rang byin gyis brlab pa'i rim pa'i man ngag ces bya ba dngos grub brnyes pa'i paN+Di ta chen po a b+ha yA ka ra gup+tas mdzad pa/_rgya gar gyi mkhan po dpal bde mchog nyid dang dbyer med pa'i 
[\[357a.7\]]paN+Di ta chen po dpal rje btsun rat+na rak+Shi ta dang*/_lo tsA ba dge slong chos rje dpal gyi 'gyur/_bcom ldan 'das 'jam pa'i rdo rje bde mchog gi sgrub thabs rdo rje slob dpon chen po dpal nyin mor mdzad kyis mdzad pa/_rgya gar gyi mkhan po shrI su b+hU ti shAn+ti dang*/_zhu chen gyi lo tsA ba dge 
[\[357b\]]
[\[357b.1\]]slong dge ba'i blo gros kyi 'gyur/_bde mchog gi sbyin sreg gi cho ga bram ze chen po nyin mdzad rdo rjes mdzad pa/_dpal rdo rje mkha' 'gro zhes bya ba'i rgyud kyi rgyal po las btus pa'i sgrub pa'i thabs byang chub kyi sems kun du gzigs pa'i phreng ba zhes bya ba slob dpon chen po ka la 
[\[357b.2\]]ka pas mdzad pa/_rgya gar gyi paN+Di ta chen po krI ka ra dang*/_lo tsA ba chen po 'gos lhas btsas kyi 'gyur/_dpal 'khor lo sdom pa'i lhan cig skyes pa'i de kho na nyid snang ba slob dpon chen po dpag med rdo rjes mdzad pa/_rgya gar gyi paN+Di ta dI paM ka ra rak+Shi ta dang*/_A tsAr+ya mar 
[\[357b.3\]]pa chos kyi dbang phyug gi 'gyur/_dpal 'khor lo sdom pa'i snying po de kho na nyid bsdus pa slob dpon ku sa li pas mdzad pa/_rdo rje slob dpon ngag gi dbang phyug dang*/_A tsAr+ya mar pa chos kyi dbang phyug gi 'gyur/_lhan cig skyes pa'i de kho na nyid snang ba dang*/_dpal 'khor 
[\[357b.4\]]lo sdom pa'i de kho na nyid kyi man ngag slob dpon ku sa li pas mdzad pa/_kha che'i mkhas pa b+ha dra bo d+hi dang*/_lo tsA ba mar pa chos kyi dbang phyug gi 'gyur/_dpal 'khor lo sdom pa gnyis su med pa'i bsam gtan gyi man ngag rnal 'byor gyi rgyud gtum mo slob dpon chen po dge ba'i 
[\[357b.5\]]mgon pos mdzad pa/_bal po'i paN+Di ta wA gI shwa ra dang*/_lo tsA ba A tsAr+ya mar pa chos dbang gi 'gyur/_lU yi pa'i mngon par rtogs pa'i 'grel pa sdom pa 'byung ba zhes bya ba/_lU yi pa'i mngon par rtogs pa'i 'grel pa'i TI ka khyad par gsal byed ces bya ba/_dpal bde mchog 
[\[357b.6\]]gi dkyil 'khor gyi cho ga rnams paN+Di ta chen po de bzhin gshegs pa'i rdo rjes mdzad pa/_rgya gar shar phyogs dza ga ta la'i paN+Di ta chen po bi b+hU ti tsan+d+ra'i rang 'gyur/_dpal bde mchog 'khor lo'i mngon par rtogs pa'i dka' 'grel slob dpon bI ra badzras mdzad pa/_dpal bde 
[\[357b.7\]]mchog 'khor lo'i cho ga yid 'ong phreng ba zhes bya ba dang*/_mnyes pa'i snying po zhes bya ba slob dpon k+ShAn+ti dpa' bo rdo rjes mdzad pa/_ye shes 'byung ba man ngag ces bya ba kA yas+tha pa ga ya d+ha ras mdzad pa/_rgya gar gyi mkhan po de nyid dang*/_bod kyi lo tsA ba dge slong shAkya ye shes kyi 
[\[358a\]]
[\[358a.1\]]'gyur/_sdom pa 'byung ba'i sgrub thabs bal po'i paN+Di ta chen po k+Shan+ti shrI'i zhal snga nas dang*/_bod kyi lo tsA ba dge slong shong blo brtan gyis legs par bsgyur te gtan la phab pa rnams bzhugs so//_//za pa la/_dpal mkha' 'gro rgya 
[\[358a.2\]]mtsho'i rgyud kyi dkyil 'khor gyi 'khor lo'i sgrub thabs pad+ma rA ga'i gter zhes bya ba dang*/_rkang pa bzhi bcu rtsa brgyad pa bsgyur ba'i bstod pa/_shrI dza ya se nA dang*/_dpal d+harma yon tan gyi 'gyur/_'di la tshigs su bcad par bsgyur ba'ang snang ngo*/_/gtor ma'i cho ga rin po 
[\[358a.3\]]che asma gar+b+ha dang*/_bla ma'i maN+Dal gyi cho ga rin po che marka ta mkhas pa dza ya se na'i gsung*/_dpal ye shes rdo rje'i 'gyur/_dpal 'khor lo sdom pa'i bstod pa slob dpon mai tri pas mdzad pa/_dpal mkha' 'gro rgya mtsho'i mngon par dbang bskur ba'i cho ga dang*/_
[\[358a.4\]]dpal mkha' 'gro rgya mtsho'i sbyin sreg gi cho ga rin po che me shel mkhas pa chen po dza ya se nA'i gsung*/_paN+Di ta de nyid dang*/_dpal ye shes rdo rje'i 'gyur/_rang byin gyis brlab pa'i man ngag gi sgrub thabs zhes bya ba rnal 'byor gyi dbang phyug chen po gzhon nu dpal gyi zhal 
[\[358a.5\]]snga nas gyis mdzad pa/_gsang ba rin po che yid bzhin gyi nor bu snyan nas snyan du brgyud pa zhes bya ba dpal ldan nA ro pas mdzad pa/_paN+Di ta chen po shrI na ro pa dang*/_bod kyi lo tsA ba mar pa chos kyi blo gros kyi 'gyur/_gsang ba rin po che zhes bya ba mi bskyod rdo rjes 
[\[358a.6\]]mdzad pa'i snyan nas snyan du brgyud pa/_paN+Di ta de nyid dang*/_lo tsA ba mar pa chos kyi blo gros kyis phul+la ha ri'i dgon par bsgyur ba/_bdud rtsi 'od zer can zhes bya ba rnal 'byor gyi dbang phyug chen po rat+na shrI dz+nyA na dang*/_mar pa lo tsA ba chos kyi dbang phyug gi 'gyur/_dpal rdo rje 
[\[358a.7\]]mkha' 'gro lus med pa'i chos zhes bya ba rje te lo pas nA ro pa la gsungs pa/_rdo rje mkha' 'gro ma lta bsgom spyod gsum gyi brda bstan pa/_dpal sdom pa'i man ngag zhal nas snyan du brgyud pa yid bzhin gyi nor bu zhes bya ba mkha' 'gro'i gsang tshig mar pa chos kyi blo gros kyis 
[\[358b\]]
[\[358b.1\]]bu la ha rir bsgyur ba/_dpal 'khor lo sdom pa'i dkyil 'khor gyi bstod pa zhes bya ba paN+Di ta shU ra ka la shas mdzad pa/_zhu chen gyi lo tsA ba bsod nams bzang po'i 'gyur/_dpal 'khor lo sdom pa'i dkyil 'khor gyi lha tshogs la bstod pa zhes bya ba dang*/_dpal 'khor lo 
[\[358b.2\]]sdom pa la bstod pa kha che'i paN+Di ta chen po bram ze rin chen rdo rjes mdzad pa/_rgya gar gyi mkhan po paN+Di ta ma hA dz+nyA na dang*/_bod kyi lo tsA ba mar pa chos kyi dbang phyug gi 'gyur/_dpal 'khor lo bde mchog gi rgyun bshags rgyas pa slob dpon b+hu ri pas mdzad pa/_jo bo rje dang*/_lo tsA ba 
[\[358b.3\]]rin chen bzang po'i 'gyur/_lam gyi rab tu bya ba grong khyer sum+b+ha ri'i rgyal po'i sras dpal 'jigs byed lha'i zhal snga nas mdzad pa/_rgya gar gyi mkhan po de nyid kyi spyan sngar/_bod kyi lo tsA ba grags 'byor shes rab kyi 'gyur/_dbang gi rim pa zhes bya ba kha che'i paN+Di ta bde 
[\[358b.4\]]ba'i rgyal pos mdzad pa/_rat+na shrI'i zhabs kyi pad+mo la gtugs pa paN+Di ta shrI pa ra hi ta dang*/_bod kyi lo tsA ba dge slong shes rab rgyal mtshan gyi 'gyur/_dpal 'khor lo sdom pa dpa' bo gcig pa'i sgrub thabs paN+Di ta dpal ma Ni ka shrIs mdzad pa/_rgya gar gyi mkhan po 
[\[358b.5\]]paN+Di ta su ma ti kIrti'i spyan sngar dge slong pradz+nyA kIrti'i 'gyur/_dpal bde mchog 'khor lo'i sbyin sreg gi cho ga grub pa'i slob dpon chen po nag po zhabs kyis mdzad pa/_rgya gar gyi mkhan po d+harma shrI b+ha dra dang*/_zhu chen gyi lo tsA ba dge slong rig pa gzhon nu'i 'gyur/_dpal 'khor 
[\[358b.6\]]lo bde mchog 'byung ba zhes bya ba'i dkyil 'khor gyi cho ga slob dpon dbus pa blo ldan gyis mdzad pa/_lhan cig skyes pa'i dkyil 'khor gsum gsal bar byed pa zhes bya ba mkhas pa chen po dz+nyA na shrIs mdzad pa/_bod kyi rgyal po pho brang zhi ba 'od kyis bsgyur ba/_slob dpon nag 
[\[358b.7\]]po pas mdzad pa sgron ma bzhi'i TI ka zhes bya ba/_rgya gar gyi mkhan po chen po shrI d+ha ra'i zhal snga nas gyis mdzad cing bsgyur ba'o/_/de ltar bde mchog yab bka'i skor rnams bkod nas/_yum gtso bor gyur pa'i skor la/_dpal rdo rje phag mo'i sgrub thabs A tsAr+ya b+ha dras mdzad 
[\[359a\]]
[\[359a.1\]]pa/_bal po'i paN+Di ta su ma ti kIrti dang*/_bod kyi lo tsA ba mar pa chos kyi dbang phyug gi 'gyur/_rdo rje phag mo'i sgrub thabs mkhas pa chen po a ba d+hU tI pa gnyis su med pa'i rdo rjes mdzad pa dang*/_rdo rje rnal 'byor ma la mchod pa mdor bsdus pa rgya 
[\[359a.2\]]gar gyi mkhan po badzra pA Ni'i zhal snga nas dang*/_lo tsA ba mtshur gyi 'gyur/_dpal rdo rje phag mo'i sgrub thabs byang chub sems dpa' rgyal po seng ge'i gdan can khyab 'jug sbas pas mdzad pa/_'jigs med lha'i zhabs dang*/_lo tsA ba rje btsun pradz+nyA kIrti'i 'gyur/_grub pa'i 
[\[359a.3\]]rdo rje rnal 'byor ma'i sgrub thabs slob dpon chen po dpal o+o D+yAn gyi mi dbang in+d+ra b+hU tis mdzad pa/_rgya gar gyi mkhan po dpal nA len+d+ra pa dang*/_lo tsA ba dge slong pradz+nyA kIrti'i 'gyur/_dpal rdo rje rnal 'byor ma'i sngags kyi de kho na nyid kyis byin gyis brlab pa'i rim pa zhes 
[\[359a.4\]]bya ba rgyal po in+d+ra b+hU ti chen pos mdzad pa/_lo tsA ba ye shes rdo rje'i 'gyur/_rnal 'byor ma'i sgrub pa'i thabs dpal lha lcam lak+Sh+mI ka ras mdzad pa/_rdo rje rnal 'byor ma dmar mo'i sgrub thabs dpal ri khrod dbang phyug gis mdzad pa/_rdo rje rnal 'byor ma dkar mo'i sgrub thabs 
[\[359a.5\]]rgyal po in+d+ra b+hU tis mdzad pa/_bla ma bai ro tsa na'i 'gyur/_dpal rdo rje rnal 'byor ma'i sgrub thabs zhal gnyis ma chung ba ri khrod dbang phyug gis mdzad par grags pa/_rgya gar gyi mkhan po bsod nams 'byung gnas bzang po dang*/_bod kyi lo tsA ba rma ban chos 'bar gyi 
[\[359a.6\]]'gyur/_dpal de kho na nyid ye shes grub pa zhes bya ba zhal gnyis ma che bar grags pa 'jam dpal dbyangs kyis byin gyis brlabs pa mkhas pa chen po ting nge 'dzin rdo rje'i zhabs rdul la reg pa paN+Di ta stong nyid ting nge 'dzin gyis mdzad pa/[(]don grub ma chung ba'ang zer/[)]don thams cad grub pa zhes bya ba'i 
[\[359a.7\]]sgrub thabs slob dpon grub pa brnyes pa a ba d+hU tI pas mdzad pa/[(*]don grub ma che ba zer/[)]ye shes 'pho ba zhes bya ba dpal stong nyid ting nge 'dzin gyis mdzad pa/_rdo rje phag mo dbu bcad ma'i sgrub thabs chung ba lha mo dpal gyi blo gros mas mdzad pa rnams bal po'i paN+Di ta b+ha ren+d+ra ru tsi dang*/_lo tsA ba 
[\[359b\]]
[\[359b.1\]]blo ldan shes rab kyi 'gyur/_dbu bcad ma'i sgrub thabs che ba zhes bya ba dpal bir+Wa pas mdzad pa/_bal po'i paN+Di ta b+ha ren+d+ra ru tsi dang*/_bod kyi lo tsA ba rma ban chos 'bar gyi 'gyur/_dpal rdo rje rnal 'byor ma'i sbyin sreg gi cho ga slob dpon chen po bsod snyoms pa'i 
[\[359b.2\]]slob ma rgyal bas byin gyi tsha bo sangs rgyas byin gyis mdzad pa/_bal po'i paN+Di ta b+ha ren+d+ra ru tsi dang*/_bod kyi lo tsA ba blo ldan shes rab kyi 'gyur/_gzhung drug gi sbyin sreg dang bcas pa 'di dag bod na grags pa'i rim pa ltar bkod pa'o/_/rigs ldan ma'i de kho na nyid nges 
[\[359b.3\]]pa zhes bya ba o+o D+yAn du grub pas mdzad pa/_rgya gar gyi mkhan po chen po dI paM ka ra shrI dz+nyA na'i 'gyur/_rje btsun rdo rje rnal 'byor ma mchod pa'i cho ga rgya gar gyi mkhan po badzra pA Ni'i zhal snga nas dang*/_lo tsA ba mtshur gyi 'gyur/_rus sbal zhabs kyi sgrub pa'i thabs grub thob rngon 
[\[359b.4\]]pa bas mdzad pa/_rgya gar gyi paN+Di ta A nan+da ka ra'i zhal snga nas dang*/_dpyal lo tsA ba chos kyi bzang po'i 'gyur/_phag mo thugs kyi sgrub thabs kurma pA da'i gdams pa/_paN+Di ta A nan+da ka ra dang*/_dpyal lo tsA ba dpal chos kyi bzang po'i 'gyur/_rdo rje rnal 'byor ma 
[\[359b.5\]]mkha' spyod ma dmar mo'i sgrub thabs grub thob rngon pa bas mdzad pa/_bla ma rdo rje gdan pa ni ska lang+ga dang*/_dpyal lo tsA ba chos kyi bzang po'i 'gyur/_slob ma rjes su gsung ba'i cho ga zhes bya ba/_rdo rje rnal 'byor ma'i dbang mdor bsdus pa zhes bya ba/_rdo rje phag mo'i tshogs 
[\[359b.6\]]kyi 'khor lo'i cho ga rnams grub thob sha ba ri dbang phyug gis mdzad pa/_yul ma ga d+hA'i paN+Di ta gau tam b+ha dra dang*/_lo tsA ba nyi ma rgyal mtshan gyis legs par bsgyur ba/[ (*]zhal gnyis ma chung ba'i 'grel pa zer/[)]rnal 'byor gyi rjes su 'brang ba zhes bya ba grub thob chen po dA ri ka pas mdzad pa/_paN+Di ta klu'i sbyin pa'i 
[\[359b.7\]]rnal 'byor gyi snying po'i don bsdus bstan pa/_rdo rje rnal 'byor ma'i mchod pa'i cho ga slob dpon dA ri ka pas mdzad pa rnams rgya gar shar phyogs dza ga ta la'i paN+Di ta dA na shI las bod yul dbus kyi drang srong srin po ngor rang 'gyur/_keng rus tA ra na pa'i sgrub thabs lha 'dre bran du 'khol ba'i 
[\[360a\]]
[\[360a.1\]]slob dpon dA ri ka pas mdzad pa/_keng rus tA ra na'i sgrub thabs kyi 'grel pa gzhan la phan pa zhes bya ba mang du thos pa'i slob dpon ku mA ra bo d+his mdzad pa/_rdo rje rnal 'byor ma'i sgrub thabs zhes bya ba slob dpon chen po dzA lan+d+ha ra pas mdzad pa/_
[\[360a.2\]]phag mo'i sgrub thabs slob dpon mkhas pa chen po rdo rje dril bu pas mdzad pa/_rdo rje phag mo'i sgrub thabs o rgyan nas byung ba rnams paN+Di ta su ma ti kIrti dang*/_lo tsA ba mar pa chos dbang gi 'gyur rnams bzhugs so//_//'a pa la/_rdo rje phag mo dkar mo'i sgrub thabs slob dpon kong+ka byin gyis 
[\[360a.3\]]mdzad pa/_rgya gar gyi mkhan po paN+Di ta rak+Shi ta dang*/_lo tsA ba khams pa ba ri d+harma kIrti'i 'gyur/_dpal rdo rje phag mo shes rab gsal byed ma'i bstod pa zhes bya ba slob dpon kong+ka byin gyis mdzad pa/_paN+Di ta rat+na rak+Shi ta dang*/_lo tsA ba dge slong grub pa dpal bzang po'i 
[\[360a.4\]]'gyur/_dpal rdo rje rnal 'byor ma'i bzhed pa'i sbas pa'i sbyin sreg gi cho ga zhes bya ba slob dpon kong+ka byin gyis mdzad pa/_paN+Di ta d+ha pa la ha 'u dang*/_lo tsA ba ba ri rin chen grags kyi 'gyur/_rdo rje rnal 'byor ma'i dgongs pa'i sbyin sreg gi cho ga slob dpon kong+ka byin 
[\[360a.5\]]gyis mdzad pa/_paN+Di ta badzra pA Ni dang*/_lo tsA ba mtshur dz+nyA na A ka ra'i 'gyur/_dpal rnal 'byor ma'i zhi ba'i sbyin sreg gi cho ga mdzad 'gyur mi gsal ba 'di bod ma 'dra/_rdo rje phag mo'i sgrub thabs kyi cho ga don thams cad grub pa zhes bya ba slob dpon chen po gnyis 
[\[360a.6\]]med rdo rjes mdzad pa/_lo tsA ba dge slong nyi ma rgyal mtshan gyis gtsang nyang ro cung pa'i gtsug lag khang chen por bsgyur cing gtan la phab pa/_rdo rje rnal 'byor ma'i sgrub thabs dpal nA ro pa'i zhal gyi brgyud pa rjes su gnang ba/_rgya gar gyi mkhan po su ma ti kIrti dang*/_
[\[360a.7\]]bod kyi lo tsA ba dge slong pradz+nyA kIrti'i 'gyur/_'di nA ro mkha' spyod kyi gzhung yin/_gzhan don slob ma rjes su bzung ba'i cho ga bla ma b+ha ren+d+ra ru tsis mdzad pa/_bla ma bal po lo tsA ba dang*/_ye shes rdo rjes thugs rje chen po dang ldan pas bsgyur/_rdo rje rnal 'byor ma'i sgrub thabs zhes bya 
[\[360b\]]
[\[360b.1\]]ba bi rU pa'i gdams ngag gi brgyud pa shrI u ma pa ti dat+tas mdzad pa/_rgya gar gyi paN+Di ta mkhas pa chen po wA gI shwa ra gup+ta pA da dang*/_lo tsA ba dge slong chos rab kyi 'gyur/_mngon par rtogs pa'i snye ma zhes bya ba slob dpon chen po dge ba'i 'byung gnas sbas pas mdzad pa/_
[\[360b.2\]]rgya gar shar phyogs kyi paN+Di ta mkhas pa chen po dA na shI la'i rang 'gyur/_rdo rje rnal 'byor ma'i bde ba mchog gi sdom pa la 'jug pa nges pa don gyi dkyil 'khor gyi sgrub thabs zhes bya ba rgya gar gyi mkhan po chen po a wa d+hU tI pa dpal gnyis med rdo rjes mdzad pa/_rnal 
[\[360b.3\]]'byor pa pradz+nyA shrI dz+nyA na kIrti'i rang 'gyur/_rdo rje rnal 'byor ma'i dkyil 'khor gyi cho ga zhes bya ba dpal u ma pa ti dat+tas mdzad pa/_rgya gar gyi paN+Di ta chen po wA gI shwa ra gup+ta dang*/_lo tsA ba dge slong chos rab kyi 'gyur/_de kho 
[\[360b.4\]]na nyid ye shes yang dag par grub pa'i rgya cher 'grel pa de kho na nyid bshad pa zhes bya ba/_bi kra ma shI la'i gtsug lag khang du dge slong paN+Di ta brtson 'grus dpal bshes gnyen gyis mdzad pa/_bal po'i paN+Di ta many+dzu shrI dang dze tA kar+Na'i zhal snga nas mnyan te/_lo tsA ba dge slong nyi 
[\[360b.5\]]ma rgyal mtshan dpal bzang pos dpal thar pa gling du legs par bsgyur/_rdo rje rnal 'byor ma phag mo khros pa'i sgrub thabs slob dpon dpal 'dzin gyis mdzad pa/_kha che'i paN+Di ta chen po bud+d+ha shrI b+ha dra dang*/_bod kyi lo tsA ba gnubs byams pa'i dpal gyi 'gyur/_dpal 
[\[360b.6\]]rdo rje rnal 'byor ma mkha' spyod dkar mo'i bstod pa paN+Di ta dI paM ka ras mdzad pa/_paN+Di ta de nyid dang lo tsA ba rin chen bzang po'i 'gyur/_rig pa 'dzin pa rtsen ma'i rdo rje rnal 'byor ma'i rjes su gnang ba'i cho ga mkhas pa chen po rgyal ba'i sde'am mtshan gzhan khang pa gsar pa zhes bya 
[\[360b.7\]]bar brjod pas bris pa/_gzhan don slob ma rjes su bzung ba'i cho ga dza ya se nAs mdzad pa/[(*]phag mo dmar chung ma zhes kyang bya/[) ]dpal rdo rje rnal 'byor ma'i sgrub thabs zhes bya ba tri sa ra ha pas mdzad pa/_rin po che rgyan gyi sgrub pa/_rdo rje phag mo'i sgrub pa'i thabs/_dpal rdo rje rnal 'byor ma'i sgrub thabs zhes bya ba rnams 
[\[361a\]]
[\[361a.1\]]rje dI paM kA ra shrI dz+nyA nas mdzad pa/_paN+Di ta de nyid dang*/_rgya brtson 'grus seng ge'i 'gyur/_rdo rje rnal 'byor ma la bstod pa paN+Di ta chen po dI paM ka ra shrI dz+nyA nas mdzad pa/_paN+Di ta de nyid dang*/_lo tsA ba khu ne tso'i 'gyur/_rdo rje phag mo mdor bsdus pa'i bstod 
[\[361a.2\]]pa a b+hi sang ka tAs mdzad pa/_paN+Di ta ngag gi dbang phyug dang*/_klog skya lo tsA'i 'gyur/_ye shes dbab pa'i cho ga_/rdo rje rnal 'byor ma'i dgongs pa'i gsang ba sbyin sreg gi cho ga slob dpon a b+hi yuk+tas mdzad pa/_gzhan yang rdo rje rnal 'byor ma'i bsad pa las kyi man 
[\[361a.3\]]ngag_/phyir bzlog 'khor lo/_phag mo'i srung ba'i 'khor lo/_gtor ma'i cho ga_/lag pa'i mchod pa rnams slob dpon a b+hi yuk+tas mdzad zer ba 'di ni the tshom gyi gzhir snang ngo*/_/rdo rje phag mo'i sgrub thabs rnam par sgeg pa zhes bya ba dang*/_rdo rje phag mo'i bstod pa rim pa 
[\[361a.4\]]gnyis pa rdo rje btsun mos byin gyis brlabs pa grub dbang rgya gar shar phyogs kyi paN+Di ta chen po shrI ba na rat+nas mdzad pa/_paN+Di ta chen po de nyid dang*/_chos 'khor lo tsA ba 'jam dpal ye shes kyis 'bras yul nor bu'i gling du bsgyur ba la/_phyis chos smra ba rgya mtsho'i sdes mi 
[\[361a.5\]]bcos su mi rung ba rnams bcos nas don la rton par bsgyur ba zhes bya ba'i mtha' can/_rdo rje phag mo don thams cad grub ma'i sgrub pa'i thabs zhes bya ba dang*/_yang rdo rje phag mo'i sgrub pa'i thabs zhes bya ba zhal gnyis ma ste/_rgya gar shar phyogs kyi paN+Di ta chen po 
[\[361a.6\]]nags kyi rin chen gyis mdzad pa/_paN+Di ta de nyid dang*/_lo tsA ba 'jam dpal ye shes kyi 'gyur/_gnas la sogs pa gtan la dbab pa rnam par grags pa'i paN+Di ta gnas brtan shAkya rak+Shi ta'i zhabs kyis mdzad pa/_zhwa lu lo tsA ba dge slong d+harmA pA la b+ha dras legs par bsgyur 
[\[361a.7\]]ba rnams bzhugs so/_/bde mchog 'khor lo'i rgyud 'grel nyi shu bzhi/_/yab skor gtso bo brgya dang bco brgyad la/_/yum gyi skor la drug cu rtsa bdun te/_/dril bas brgya phrag gnyis dang dgu bzhugs so/_/de dag gis ni bde mchog 'khor lo'i chos skor 
[\[361b\]]
[\[361b.1\]]bzhugs pa'i rnam grangs rnams bkod zin to//_//de ltar bde mchog 'khor lo'i chos skor rnams bkod nas/_dpal gdan bzhi'i skor la/_rgyud kyi rgyal po dpal gdan bzhi'i 'grel pa dran pa'i rgyu mtshan zhes bya ba slob dpon b+ha ba b+ha dras mdzad pa/_rgya gar gyi paN+Di ta 
[\[361b.2\]]ga ya d+ha ra dang*/_bod kyi lo tsA ba 'gos kyi 'gyur rnams bzhugs so//_//ya pa la/_'phags pa gdan bzhi'i rnam par bshad pa slob dpon dge ba'i go chas gzigs nas sbyor ba'i gdan gyi rnam par bshad pa yan chad mdzad cing*/_de man chad rgya gar gyi mkhan po dran 
[\[361b.3\]]pa'i ye shes grags pas mdzad pa/_smr-i ti'i rang 'gyur/_mchan khung gi sbyor ba slob dpon klu sgrub kyis mdzad pa/_rnal 'byor gyi rgyud dpal gdan bzhi'i sgrub pa'i thabs slob dpon Ar+ya de bas mdzad pa/_rgya gar gyi mkhan po ka ma la gup+ta dang*/_zhu chen gyi lo tsA ba 
[\[361b.4\]]rin chen bzang po'i 'gyur/_dpal rdo rje gdan bzhi'i sgrub thabs zhes bya ba bal po'i paN+Di ta chen po dza ga ta A nan+da dzI wa b+ha dras mdzad pa/_sgrub thabs 'di dang mthun pa'i bka' lung sngon chad bod du dar ba ma byung ba la/_de nyid kyi sras kyi thu bo paN+Di ta ma hA bo d+hi las nos shing lung mi 
[\[361b.5\]]chad pa'i don du paN+Di ta'i phyag nas rgya dpe gdan drangs shing*/_bod kyi paN+Di ta ma ti d+h+wa dza shrI b+ha dra dang*/_lo tsA ba dpal ldan smra ba'i seng ges dpal sa skya'i gtsug lag khang chen por bsgyur ba/_gdan bzhi'i yum skor la/_ye shes dbang phyug ma'i sgrub thabs 'phags pa lhas mdzad pa/_
[\[361b.6\]]paN+Di ta smr-i ti dz+nyA na kIrti'i rang 'gyur/_phyis paN+Di ta sa ma ya shrI dz+nyA nas rgya dpe la zhus tig byas pa/_/rgyud kyi rgyal po dpal gdan bzhi pa zhes bya ba'i dkyil 'khor gyi cho ga snying po mdor bsags pa slob dpon chen po Ar+ya de bas mdzad pa/_rgya gar gyi mkhan po ga ya d+ha ra dang*/_bod 
[\[361b.7\]]kyi lo tsA ba 'gos khugs pa lhas btsas kyi 'gyur/_dpal gdan bzhi'i zab don ston pa shing gcig gi dka' 'grel dang*/_rdo rje dril thabs kyi mchod pa'i thabs kyi rim pa slob dpon 'phags pa lhas mdzad pa/_dpal gdan bzhi pa'i sgrub thabs slob dpon chen po b+ha ba b+ha tras mdzad pa/_
[\[362a\]]
[\[362a.1\]]rgya gar gyi mkhan po ga ya d+ha ra dang*/_bod kyi lo tsA ba chen po 'gos lhas btsas kyi 'gyur/_dpal gdan bzhi pa'i chu'i sbyin sreg gi cho ga slob dpon b+ha ba'i man ngag lo tsA ba tshul khrims gzhon nu'i 'gyur/_gdan bzhi'i yum skor la/_ye shes mkha' 
[\[362a.2\]]'gro'i sgrub thabs paN+Di ta 'jigs med 'byung gnas sbas pas mdzad pa/_dpal sa skya'i chos grwa chen por dge slong rin chen rgyal mtshan gyis rgya dpe las bsgyur te zhus pa/_rnal 'byor nam mkha'i sgrub thabs slob dpon chen po rnam par rgyal ba'i dbang po'i sdes mdzad pa/_gdan bzhi'i 
[\[362a.3\]]de kho na nyid bzhi pa slob dpon dze tA ri pas mdzad pa/_rgya gar gyi mkhan po ga ya d+ha ra dang*/_bod kyi lo tsA ba 'gos lhas btsas kyi 'gyur/_de kho na nyid drug rnam par gzhag pa rgya gar gyi mkhan po smr-i ti dz+nyA na kIrtis mdzad pa/_paN+Di ta de nyid kyi 'gyur rnams so/_/dpal ldan rdo rje gdan bzhi'i rgyud 'grel 
[\[362a.4\]]gsum/_/yab yum sgrub thabs dkyil 'khor cho ga dang*/_/rdzogs rim la sogs chos skor bcu gnyis te/_/dril bas bcu phrag gcig dang lnga bzhugs so/_/de dag gis ni dpal gdan bzhi'i chos skor bzhugs pa'i rnam grangs rnams bkod zin to//_//de ltar gdan bzhi'i chos skor rnams bkod nas/_
[\[362a.5\]]sgyu 'phrul chen mo'i rgyud kyi skor la/_sgyu 'phrul chen mo'i rgyud kyi dka' 'grel sgyu ma can zhes bya ba rdo rje slob dpon mkhas pa dpal du dza ya tsan+d+ras mdzad pa/_paN+Di ta bde gshegs grags pa dang*/_lo tsA ba ye shes sems dpa'i 'gyur/_dpal sgyu 'phrul chen mo'i rgyud kyi 'grel pa yon tan ldan pa 
[\[362a.6\]]zhes bya ba slob dpon paN+Di ta chen po dpal rin chen 'byung gnas zhi bas mdzad pa/_paN+Di ta chen po zhi ba bzang po dang*/_zhu chen gyi lo tsA ba 'gos lhas btsas kyi 'gyur/_sgyu 'phrul chen mo'i rgyud kyi 'grel pa dran pa zhes bya ba nag po dam tshig rdo rjes mdzad pa/_rgya gar gyi mkhan po dzi na wa ra dang*/_bod kyi lo tsA ba 'gos 
[\[362a.7\]]lhas btsas kyi 'gyur/_sgyu ma chen mo zhes bya ba'i dka' 'grel dpal slob dpon mkhas pa chen po rgyan pas mdzad pa/_sgyu ma chen mo'i sgrub thabs bcom ldan 'das yum rdo rje mkha' 'gro ma nyid o D+yAn gyi yul du byon nas gsungs pa/_rgya gar gyi mkhan po a wa d+hU tI pa dang*/_bod kyi lo tsA ba 
[\[362b\]]
[\[362b.1\]]shAkya brtson 'grus kyi 'gyur/_sgyu 'phrul chen mo'i rgyud kyi rjes su 'brang ba'i he ru ka'i sgrub thabs zhes bya ba/_rdo rje sems dpa'i sgrub thabs zhes bya ba spros pa med pa'i man ngag_/ma hA mA yA'i sgrub thabs rmongs pa sgrol ba'i brtag pa zhes bya ba rnams slob dpon ku ku ri pas mdzad pa/_rgya gar gyi mkhan 
[\[362b.2\]]po a nI la badzra dang bod kyi lo tsA ba 'gos lhas btsas kyis bsgyur ba/_sgyu 'phrul chen mo'i sgrub pa'i thabs kyi dkyil 'khor gyi cho ga dngos grub brnyes pa ku ku ri pas mdzad pa/_rgya gar gyi mkhan po na bi ko Ta dang*/_bod kyi lo tsA ba 'gos lhas btsas kyi 'gyur/_ma hA mA yA'i dkyil 'khor gyi 
[\[362b.3\]]lha la bstod pa slob dpon chen po ku ku ri pas zhal gzigs pa'i tshe bstod pa/_de kho na nyid kyi man ngag dang*/_de kho na nyid kyi man ngag gi 'grel pa slob dpon blo bzang snying pos mdzad pa/_rgya gar gyi mkhan po ka ma la gup+ta dang*/_zhu chen gyi lo tsA ba rin chen bzang po'i 'gyur/_sgyu 'phrul chen mo'i sgrub thabs slob 
[\[362b.4\]]dpon chen po dpal rin chen rdo rjes mdzad pa/_rgya gar gyi mkhan po mkhas pa chen po dz+nyA na shrI b+ha dra dang*/_bod kyi lo tsA ba dge slong 'phags pa shes rab kyi 'gyur/_dpal sangs rgyas mkha' 'gro'i sgrub thabs dang*/_sgyu 'phrul chen mo'i dkyil 'khor gyi cho ga'i rim pa gsal ba zhes bya ba nag po spyod pa bas mdzad pa/_
[\[362b.5\]]rgya gar gyi mkhan po kar+m+ma badzra dang*/_lo tsA ba dge slong gzhon nu tshul khrims kyi 'gyur/_'di la dpe la lar ku ku ri pas mdzad zer ba'ang 'dug_/spyi'i chos spyod/_rigs lnga mkha' 'gro'i bstod pa/_dpal he ru ka 'khor dang bcas pa la bstod pa/_bdun tshigs kyi cho ga rnams slob dpon nag po pas mdzad pa/_sAts+tsha 
[\[362b.6\]]gdab pa'i man ngag_/sgyu 'phrul chen mo'i rdzogs pa'i rim pa slob dpon chen po chos kyi zhabs kyi zhal snga nas mdzad pa dang*/_sgyu ma chen mo'i sgrub thabs slob dpon mkhas pa chen po dpal rin chen 'byung gnas zhi bas mdzad pa/_paN+Di ta chen po zhi ba bzang po dang*/_lo tsA ba 'gos lhas btsas kyi 'gyur/_sgyu 'phrul 
[\[362b.7\]]chen mo'i sgrub thabs kyi dkyil 'khor gyi cho ga sbyin sreg dang bcas pa slob dpon grub thob rnal 'byor pa chen po dpal rgyan pas mdzad pa/_sgyu 'phrul chen po'i dkyil 'khor gyi cho ga bla ma'i zhal snga'i man ngag ces bya ba slob dpon mkhas pa 'dul bas byin gyis mdzad pa/_he ru ka phyag rgya gcig pa'i sgrub thabs/_ro sreg pa'i sgrub 
[\[363a\]]
[\[363a.1\]]thabs kyi cho ga_/sgyu 'phrul chen mo'i sgrub thabs rgya gar gyi mkhan po sku med rdo rjes mdzad pa rnams bzhugs so/_/sgyu 'phrul chen mo'i rgyud kyi 'grel pa bzhi/_/sgrub thabs la sogs chos skor nyer gsum ste/_/gsang ba yid bde'i chos skor dri ma med/_/bcu phrag gnyis dang bcas pa'i bdun 
[\[363a.2\]]bzhugs so/_/de dag gis ni sgyu ma chen mo'i skor gyi chos tshan gyi rnam grangs rnams bkod zin to//_//de ltar sgyu ma chen mo'i chos skor rnams bkod nas/_rdo rje bdud rtsi'i skor la/_ra pa la/_dpal rdo rje bdud rtsi'i dka' 'grel slob dpon dri med bzang po'i zhabs kyis mdzad pa/_'di sngar gyi 'gyur rnying pa'i le'u 
[\[363a.3\]]gnyis pa man chad ma tshang zhing*/_de yan chad kyang shin tu 'khrugs te 'grel pa gzhan dang 'dres pa las/_lo tsA ba chen po dge slong rin chen grub kyis rgya dpe las bsgyur zhing smr-i ti'i spel mar bshad pa dang yang bstun nas gtan la phab pa/_rdo rje bdud rtsi'i rgyud kyi bshad pa slob dpon yon tan bzang pos mdzad pa/_
[\[363a.4\]]rgya gar gyi mkhan po smr-i ti'i rang 'gyur/_dpal rdo rje bdud rtsi'i rgyud kyi rgyal po chen po'i rgya cher 'grel pa bdud rtsi 'dzag pa zhes bya ba dngos grub thob pa'i slob dpon chen po b+ha gos mdzad pa/_gzhung tshad tshigs bcad stong sum brgya yod pa/_rgya gar gyi mkhan po paN+Di ta tA ra pA la dang*/_bod kyi lo tsA ba kha chings yon tan 'bar 
[\[363a.5\]]gyi 'gyur la/_phyis paN+Di ta shrI la kudz+ha badzra dang*/_lo tsA ba glog skya shes rab brtsegs kyis legs par bcos pa rnams bzhugs so/_/he ru ka dpal rdo rje bdud rtsi yi/_/rgyud kyi rgyal po'i rnam bshad dri ma med/_/mkhas grub rnams kyis mdzad pa rnam pa gsum/_/shin tu khyad par 'phags pa legs par 
[\[363a.6\]]bzhugs/_/de dag gis ni rdo rje bdud rtsi'i chos skor bzhugs pa'i rnam grangs rnams bkod zin to//_//de ltar rdo rje bdud rtsi'i chos skor rnams bkod nas/_sangs rgyas thod pa'i skor la/_dpal sangs rgyas thod pa'i rgyud kyi dka' 'grel ye shes ldan pa zhes bya ba dngos grub brnyes pa'i slob dpon chen po sa ra ha'i zhal 
[\[363a.7\]]snga nas mdzad pa/_rgya gar gyi mkhan po ga ya d+ha ra dang*/_bod kyi lo tsA ba gyi jo zla ba'i 'od zer gyi 'gyur/_sangs rgyas thod pa'i rgyud kyi dka' 'grel de kho na nyid kyi zla ba zhes bya ba slob dpon mkhas pa chen po pad+ma rdo rjes mdzad pa las/_le'u gnyis pa yan chad ji tsam rnyed pa dang*/_sangs rgyas thod pa'i rgyud kyi rgyal 
[\[363b\]]
[\[363b.1\]]po chen po'i rgya cher 'grel pa 'jigs pa med pa'i gzhung zhes bya ba/_gnas brtan mkhas pa a b+h+ya yA ka ra gup+tas mdzad pa/_ding ri chos grags kyi 'gyur yin nam zer ba'i 'gyur rnying la bar skabs su dpe stor bas ma tshang ba la dpang lo tsA ba dge slong blo gros brtan pas le'u dang por bcom ldan 'das kyi phyag rgya 
[\[363b.2\]]chen po zhes pa nas/_'og gi lam nas byung zhes pa'i bar dang*/_lha'i sku bsgoms te zhes pa nas sa gzhi la sogs pa rnams dang g.yo ba zhes pa'i bar dang*/_le'u gsum pa'i mjug bsgom pa rdzogs pas zhes pa nas/_le'u bzhi pa'i tha ma la ni 'dir ma rig pa ste des zhes pa'i bar dang*/_le'u bcu pa'i 
[\[363b.3\]]dbu'i de kho na nyid ni thams cad la zhes pa nas/_le'u bcu bzhi pa'i mjug na gang zhig shar bas ni zhes pa'i bar dang*/_srid gsum rnam rgyal zhes pa la sogs pa'i tshigs bcad gnyis rnams hor kong bsabs shing lhag ma rnams la zhu chen bgyis te gtan la phab pa/_dpal sangs rgyas 
[\[363b.4\]]thod pa'i sgrub thabs/_'byung po thams cad kyi gtor ma'i cho ga_/dpal sangs rgyas thod pa zhes bya ba'i dkyil 'khor gyi cho ga'i rim pa gsal ba zhes bya ba rnams dngos grub kyi mchog brnyes pa'i slob dpon sa ra ha'i zhal snga nas mdzad pa/_ga ya d+ha ra dang*/_gyi jo zla ba'i 'od zer gyi 'gyur/_ri gi a ra 
[\[363b.5\]]la'i sgrub thabs lo tsA ba dge slong rin chen grub kyis rgya dpe ji lta ba bzhin 'gyur ba rnams so/_/dpal ldan sangs rgyas thod pa zhes bya ba'i/_/rgyud kyi rgyal po'i rnam bshad rnam pa gsum/_/sgrub dkyil gtor chog ri gi'i sgrub thabs te/_/chos skor dri ma med pa bdun bzhugs so/_/de dag gis ni 
[\[363b.6\]]sangs rgyas thod pa'i chos skor bzhugs pa'i rnam grangs rnams bkod zin to//_//de ltar sangs rgyas thod pa'i chos skor rnams bkod nas/_sangs rgyas mnyam sbyor gyi skor la/_dpal sangs rgyas thams cad dang mnyam par sbyor ba mkha' 'gro sgyu ma bde mchog gi rgyud kyi don rnam par bshad pa zhes bya ba dpal 
[\[363b.7\]]o D+yAn gyi mkhas pa chen po 'dzam gling gi nyi ma dang 'dra ba dngos grub thob pa'i slob dpon rgyal po brgya byin sdang pos mdzad pa/_rgya gar gyi mkhan po bid+yA ka ra sing+ha dang*/_zhu chen gyi lo tsA ba lha rin po che'i 'gyur/_sangs rgyas thams cad dang mnyam par sbyor ba mkha' 'gro sgyu ma bde mchog gi 'grel pa 
[\[364a\]]
[\[364a.1\]]mnyam sbyor gyi rgyan zhes bya ba slob dpon rab tu dga' ba'i rdo rjes mdzad pa rnams bzhugs so//_//la pa la/_dpal sangs rgyas thams cad dang mnyam par sbyor ba zhes bya ba'i rgyud kyi dka' 'grel slob dpon in+d+ra b+hU tis mdzad pa/_rgya gar gyi mkhan po A tsAr+ya shrad+d+hA ka ra warma dang*/_zhu chen 
[\[364a.2\]]gyi lo tsA ba dge slong rin chen bzang po'i 'gyur/_rtog pa thams cad 'dus pa zhes bya ba sangs rgyas thams cad dang mnyam par sbyor ba mkha' 'gro ma sgyu ma bde ba'i mchog gi rgyud phyi ma'i phyi ma rnam par bshad pa sh+lau ka drug stong lnga brgya bdun cu pa shrI nA len+d+ra na bzhugs pa rdo rje slob dpon kun dga' snying pos mdzad 
[\[364a.3\]]pa/_smr-i ti dz+nyA na kIrti'i rang 'gyur/_'di mnyam sbyor gyi rgyud phyi ma phyi ma'i 'grel par snang gi rtsa rgyud kyi 'grel pa min par snang ngo*/_/sangs rgyas thams cad dang mnyam par sbyor ba'i dka' 'grel slob dpon rab tu zhi ba'i bshes gnyen gyis mdzad pa/_rgya gar gyi mkhan po A tsar+ya shrad+d+hA ka ra warma dang*/_d+harma shrI b+ha dra dang zhu 
[\[364a.4\]]chen gyi lo tsA ba dge slong rin chen bzang po'i 'gyur/_dpal rdo rje sems dpa'i gsang ba'i don rnam par dgod pa zhes bya ba/_dpal he ru ka'i gsang don rnam par dgod pa zhes bya ba/_dpal rnam par snang mdzad kyi gsang ba'i don rnam par dgod pa zhes bya ba/_dpal pad+ma gar gyi dbang phyug gi gsang ba'i don rnam 
[\[364a.5\]]par dgod pa zhes bya ba/_dpal rdo rje rin chen nyi ma'i gsang ba'i don rnam par dgod pa zhes bya ba/_rta mchog rol pa'i gsang ba'i don rnam par dgod pa zhes bya ba rnams slob dpon ku ku rA dzas mdzad pa/_rgya gar gyi mkhan po bid+yA ka ra sing+ha dang*/_zhu chen gyi lo tsA ba lha rin po che'i 'gyur/_dkyil 'khor thams cad kyi 
[\[364a.6\]]rjes su 'jug pa'i cho ga lnga pa zhes bya ba slob dpon chen po ku ku rA dzas mdzad pa/_rgya gar gyi mkhan po shrI badzra ha sa dang*/_sgra sgyur gyi lo tsA ba rma rin chen mchog gi 'gyur/_dpal sangs rgyas thams cad dang mnyam par sbyor ba'i dkyil 'khor gyi cho ga zhes bya ba slob dpon chen po ku ku rA dzas mdzad pa/_rgya gar gyi 
[\[364a.7\]]mkhan po gu len+d+ra gup+ta dang*/_zhu chen gyi lo tsA ba dran pa nam mkha'i 'gyur la/_phyis lo tsA ba lha rin po ches bcos la/_sangs rgyas thams cad dang mnyam par sbyor ba'i tshogs kyi cho ga zhes bya ba slob dpon rgyal po in+d+ra b+hU tis mdzad pa/_rgya gar gyi mkhan po A nan+da gar+b+ha dang*/_zhu chen gyi lo tsA ba dran pa nam mkha'i 'gyur/
[\[364b\]]
[\[364b.1\]]phyis lo tsA ba lha rin po ches bcos pa/_dpal he ru ka zhes bya ba'i sgrub thabs slob dpon chen po thu bo rA dza hastis mdzad pa/_dpal he ru ka'i sgrub pa'i thabs zhes bya ba slob dpon chen po hU~M mdzad rdo rjes mdzad pa/_rgya gar gyi mkhan po bid+yA ka ra sing+ha dang*/_zhu chen gyi lo tsA ba lha rin po che'i 'gyur/_dpal he ru ka zhes bya 
[\[364b.2\]]ba'i sgrub pa'i thabs slob dpon chen po hU~M gi zhal snga nas mdzad pa/_rgya gar gyi mkhan po badzra ha sa dang*/_sgra sgyur gyi lo tsA ba rma rin chen mchog gis bsgyur ba las/_slad kyis lo tsA ba phyi ma dag gis sum thug tu zhu chen bcos pa/_yan lag bzhi'i don snang bar byed pa zhes bya ba slob dpon mkhas shing dngos grub brnyes pa 
[\[364b.3\]]hU~M mdzad grags pas mdzad pa/_dpal bsam yas kyi mchims phur dkyil 'khor chen po'i slob dpon paN+Di ta dpal rdo rje bzhad pa dang*/_sgra sgyur gyi lo tsA ba chen po rma rin chen mchog gis dbang sgrub dang bcas pa legs par bsgyur ba/_dpal sangs rgyas thams cad dang mnyam par sbyor ba'i dkyil 'khor sgrub pa'i rim 
[\[364b.4\]]pa zhes bya ba slob dpon chen po hU~M mdzad rdo rjes mdzad pa/_rgya gar gyi mkhan po bid+yA ka ra sing+ha dang*/_bod kyi lo tsA ba lha rin po che'i 'gyur/_dpal khrag 'thung chen po'i sgrub thabs yang dag par grub pa zhes bya ba grub pa'i slob dpon chen po badzra hU~M ka ra'i zhal snga nas mdzad pa/_dpal nA len+d+ra'i gtsug lag khang du rgya gar gyi 
[\[364b.5\]]mkhan po hU~M ka ra de nyid dang*/_zhu chen gyi lo tsA ba gnubs nam mkha'i snying po'i 'gyur/_rgyud kyi rgyal po chen po dpal sangs rgyas thams cad dang mnyam par sbyor ba mkha' 'gro ma sgyu ma bde mchog ces bya ba'i dkyil 'khor gyi cho ga sems can thams cad kyi bde ba skyed ma zhes bya ba kha che'i mkhas pa shes bya mtha' dag la 
[\[364b.6\]]mkhas pa dpal rin chen rdo rjes mdzad pa/_dpal o+o D+yAn du sbyangs pa mkhas pa ye shes rdo rje dang*/_lo tsA ba gnyan bsod nams kyi 'gyur/_rdo rje sems dpa'i sgrub thabs slob dpon chen po rgyal po in+d+ra b+hU tis mdzad pa/_bcom ldan 'das dpal bde ba chen po rdo rje sems dpa'i sgrub thabs dang*/_dpal rdo rje sems 
[\[364b.7\]]dpa' rjes su dran pa'i cho ga zhes bya ba slob dpon chen po thu bo rA dza hastis mdzad pa rnams bzhugs so/_/sangs rgyas kun dang mnyam par sbyor ba yi/_/mkha' 'gro sgyu ma bde mchog rgyud 'grel lnga/_/sgrub thabs la sogs chos skor bcu dgu ste/_/mnyam sbyor chos skor nyi shu rtsa bzhi bzhugs/_/de dag gis ni 
[\[365a\]]
[\[365a.1\]]sangs rgyas mnyam sbyor gyi chos skor bzhugs pa'i rnam grangs rnams bkod zin to//_//de ltar sangs rgyas mnyam sbyor gyi chos skor rnams bkod nas/_sgrol ma'i skor la/_sha pa la/_sgrol ma rnal 'byor chen po'i rgyud ltar du bshad pa la/_sgrol ma'i sgrub thabs zhes bya ba 
[\[365a.2\]]sgrol ma rgya mtsho'i rgyud nas phyung ba 'phags pa klu sgrub kyis mdzad pa/_rgya gar gyi paN+Di ta chen po d+harma badzra dang*/_bod kyi lo tsA ba dge slong dar ma rin chen gyis/_chos 'khor 'jo 'jo'i gtsug lag khang du legs par bsgyur cing zhus chen mdzad pa/_rje btsun ma 'phags ma 
[\[365a.3\]]sgrol ma spyi'i mngon par rtogs pa zhes bya ba 'phags pa klu sgrub kyis mdzad pa/_lha mo sgrol ma'i bstod pa nyi shu rtsa gcig pa'i sgrub thabs zhes bya ba dang*/_de'i so so'i sgrub thabs las tshogs dang bcas pa kha che'i slob dpon nyi ma sbas pas mdzad pa rnams mkhas pa chen po many+dzu shrI dang*/_
[\[365a.4\]]lo tsA ba chen po mal gyo blo gros grags pas bi kra ma shI la'i gtsug lag khang du bsgyur ba/_sgrol ma'i sgrub thabs man ngag gi rim pa slob dpon chen po nyi ma sbas pas mdzad pa/_'di dang po ma 'gyur ba la/_phyis kha che'i paN+Di tas kha ba can gyi ljongs su spyan drangs pa'i dpe las bod skad du 
[\[365a.5\]]dpal sa skya'i dben gnas dam par bsgyur ba/_bcom ldan 'das ma sgrol ma la bstod pa nyi shu rtsa gcig ma'i sgrub thabs rje btsun lha mo mchog gis rjes su bzung ba'i slob dpon chen po nyi ma sbas pas mdzad pa/_chos rje ma byon pa'i sangs rgyas gsum par grags pa'i paN+Di ta chen po bsod snyoms 
[\[365a.6\]]pa kha che shAkya shrI b+ha dra dang*/_lo tsA ba byams pa'i dpal gyis bod yul dbus kyi gtsug lag khang chen po sol nag thang po che dang*/_pho brang khra 'brug gi gtsug lag khang du bsgyur ba/_lha mo sgrol ma nyi shu rtsa gcig la bstod pa rnam dag gtsug gi nor bu zhes bya ba/_slob dpon chen po sUr+ya gup+tas mdzad pa/_
[\[365a.7\]]rgya gar gyi mkhan po dI paM ka ra shrI dz+nyA na dang*/_bod kyi lo tsA ba rgya brtson 'grus seng ges tho lding gser gyi lha khang du bsgyur ba/[ (*]ma byung*/[)]lha mo dam tshig sgrol ma'i bstod pa/_sgrol ma phreng ba 'dzin pa'i bstod pa paN+Di ta chen po thams cad mkhyen pa'i bshes gnyen gyis mdzad pa snga 'gyur/_me tog phreng 
[\[365b\]]
[\[365b.1\]]'dzin gyi bstod pa slob dpon chen po thams cad mkhyen pa'i bshes gnyen zhes bya ba byang chub sems dpa'i spyod pa rtse gcig tu mdzad pas mdzad pa/_rgya gar gyi mkhan po ka na ka warma dang*/_bod kyi lo tsA ba pa tshab nyi ma grags kyi 'gyur la/_slad kyis paN+Di ta ma ni ka shrI dz+nyA na dang*/_
[\[365b.2\]]chag lo tsA ba dge slong chos rje dpal gyis cung zad bcos pa/_'phags ma sgrol ma'i me tog phreng ba 'dzin pa'i bstod pa tsheg bar bdun mar bcad pa slob dpon thams cad mkhyen pa'i bshes gnyen gyis mdzad pa/_paN+Di ta zla ba gzhon nu'i rang 'gyur/_'phags ma sgrol ma la bstod 
[\[365b.3\]]pa kha che'i slob dpon nyi ma sbas pas mdzad pa/_rgya gar gyi paN+Di ta sA d+hu kIrti dang*/_bod kyi lo tsA ba ldan ma tshul khrims seng ges bsgyur ba la/_phyis dpal sa skya'i gtsug lag khang du dag par byas pa/_lha mo sgrol ma la sme sngags kyi gsol ba 'debs pa zhes bya ba'i bstod pa 
[\[365b.4\]]slob dpon thams cad mkhyen pa'i bshes gnyen gyis mdzad pa/_paN+Di ta shAkya shrI dang*/_lo tsA ba byams pa'i dpal gyi 'gyur/_sgrol ma dkon mchog gsum la bstod pa/_rgya gar gyi mkhan po dI paM ka ra shrI dz+nyA na dang*/_bod kyi lo tsA ba nag tsho tshul khrims rgyal bas bi kra ma shI 
[\[365b.5\]]la'i gtsug lag khang du bsgyur ba/_byang chub kyi sems bde ba'i man ngag_/rgya gar gyi mkhan po dI paM ka ra shrI dz+nyA na nyid dang*/_zhu chen gyi lo tsA ba dge ba'i blo gros kyis bsgyur cing*/_pho brang byang chub 'od kyis zhus pa/_me tog phreng 'dzin gyi sgrub pa'i thabs 'phags pa 'jam dpal 
[\[365b.6\]]dbyangs kyis byin gyis brlabs pa'i paN+Di ta chen po ta thA ga ta rak+Shi tas mdzad pa/_cog gru lo tsA ba mya ngan med pa'i dpal gyis bsgyur ba/_so so'i sgrub thabs la/_sgrol ma dkar mo la brten nas stong pa nyid bsgom pa/_sngon mo la brten nas log par lta ba sun dbyung ba/_ser mo la brten 
[\[365b.7\]]nas chom rkun bcing ba/_dmar mo la brten nas rig pa bskyed pa/_ljang ser la brten nas 'chi ba bslu ba rnams 'phags pa 'jam pa'i dbyangs kyis byin gyis brlabs pa'i paN+Di ta chen po ta thA ga ta rak+Shi tas mdzad pa/_paN+Di ta de nyid dang*/_cog gru lo tsA ba mya ngan med pa'i 
[\[366a\]]
[\[366a.1\]]dpal gyi 'gyur/_'phags ma lha mo sgrol ma'i bstod pa don thams cad grub pa zhes bya ba bstod pa'i rgyal po slob dpon ma ti tsi Tas mdzad pa/_'phags pa sgyu 'phrul dra ba'i rim pas rje btsun sgrol ma'i sgrub thabs/_rgya gar gyi mkhan po ma hA dz+nyA na dang*/_
[\[366a.2\]]lo tsA ba gzhon nu 'od kyi 'gyur/_'phags ma sgrol ma'i dkyil 'khor gyi sgrub thabs cho ga zhes bya ba slob dpon chen po lhan cig skyes pa'i rol pas mdzad pa/_'brog mi lo tsA'i 'gyur/_u rgyan sgrol ma'i skor la/_'phags ma gnas kyi dbang phyug ma'i sgrub pa'i thabs zhes bya ba/_
[\[366a.3\]]dpal u rgyan gyi sgrol ma'i mngon par rtogs pa'i rim pa zhes bya ba/_u rgyan gyi sgrol ma'i rim pa/_dkyil 'khor du dbang bskur ba'i cho ga mdor bsdus pa paN+Di ta pa ra hi tas mdzad pa rnams kha che'i paN+Di ta sang+g+ha shrI b+ha dra dang*/_lo tsA ba 'jam dpal sgeg pa'i rdo rje'i 'gyur/_
[\[366a.4\]]dpa' bo gcig ma'i rnal 'byor ma'i sgrub pa'i thabs zhes bya ba/_u rgyan gyi rim pa'i sgrol ma'i sgrub thabs zhes bya ba mkha' 'gro ma rdo rje gdan mas gsungs pa/_gtor ma'i cho ga nyung ngu dang*/_zhing gi dbang phyug ma'i mchod pa'i rim pa rnams paN+Di ta pa ra hi ta dang*/_lo tsA ba nag 
[\[366a.5\]]tsho shes rab rgyal mtshan gyi 'gyur/_de kho na nyid kyi tshig le'ur byas pa'i man ngag paN+Di ta pa ra hi ta dang*/_lo tsA ba nag tsho tshul khrims rgyal mtshan gyi 'gyur/_de kho na nyid kyi tshig le'ur byas pa'i man ngag gi 'grel pa mkhas pa chen po slob dpon su dza ya shrI b+ha dra'i 
[\[366a.6\]]zhal snga nas kyis mdzad pa/_mkhas pa rin chen dpal gyi slob ma paN+Di ta pa ra hi ta dang*/_lo tsA ba nag tsho dge slong shes rab rgyal mtshan gyi 'gyur/_ma hA mA yA'i rdzogs rim de dang cha 'dra bar 'dug na'ang*/_nag tsho'i lugs la u rgyan sgrol ma'i rdzogs rim du bzhed do/_/gnas 
[\[366a.7\]]chen gyi rim pa'i lha mo sgrol ma la bstod pa slob dpon mi bskyod rdo rjes mdzad pa/_paN+Di ta pA ra hi ta dang*/_lo tsA ba tshul khrims rgyal mtshan gyi 'gyur/_zhing gi dbang phyug ma'i bstod pa blon po'i rigs shin tu dga' ba'i paN+Di tas mdzad pa/_paN+Di ta ye shes rdo rje dang*/_lo tsA ba nag 
[\[366b\]]
[\[366b.1\]]tsho chen po'i 'gyur/_rdo rje dril bu'i mtshan nyid ces bya ba dang*/_thod pa mchod pa'i cho ga zhes bya ba paN+Di ta pa ra hi ta dang*/_lo tsA ba nag tsho shes rab rgyal mtshan gyi 'gyur/_'di u rgyan sgrol ma'i chos skor du mdzad do/_/rmi lam sgrol ma'i sgrub thabs slob dpon zla ba'i bshes 
[\[366b.2\]]gnyen gyis mdzad pa/_rgya gar gyi paN+Di ta su ga ta shrI dang*/_lo tsA ba byams pa'i dpal gyi 'gyur/_sgrol ma'i 'chi kha ma'i nyams len dpal chos kyi rje sa steng na 'gran zla dang bral ba'i kha che shAkya shrI b+ha dra'i zhal snga nas mdzad pa dang*/_'phags ma sgrol ma'i sgrub thabs zhes bya ba slob 
[\[366b.3\]]dpon chen po thams cad mkhyen pa'i bshes gnyen gyis mdzad pa/_paN+Di ta shAkya shrI b+ha dra dang*/_lo tsA ba byams pa'i dpal gyi 'gyur/[ (*]ma byung*/[)]sgrol ma'i sgrub thabs bsdus pa 'phags pa klu sgrub kyis mdzad pa/_'phags ma sgrol ma'i sgrub thabs kha che'i paN+Di ta chen po shAkya shrI b+ha dra'i 
[\[366b.4\]]zhal snga nas byung ba/_dpyal pad+mo can gyi 'gyur/_rdo rje phag mo sgrol ma la bstod pa paN+Di ta zla ba grags pas mdzad pa/_sgrol ma khro mo la rtsa ba'i sngags kyis bstod pa tshig rkang bcu gnyis pa/_sgrol ma u gra tA ra'i sgrub thabs rgya gar shar phyogs kyi paN+Di ta chen po shrI ba na rat+na'i zhabs 
[\[366b.5\]]kyis mdzad pa dang*/_'phags ma sgrol ma drag mo'i sgrub thabs slob dpon rtag pa'i rdo rjes mdzad pa/_rgya gar shar phyogs kyi paN+Di ta chen po shrI ba na rat+na dang*/_lo tsA ba many+dzu shrIs bsgyur ba/_'phags ma sgrol ma drag mo'i sgrub thabs zhes bya ba slob dpon rtag pa'i rdo rjes 
[\[366b.6\]]mdzad pa/_rgya gar shar phyogs kyi paN+Di ta chen po nags kyi rin chen gyi zhal snga nas dang*/_dge slong chos smra ba bsod nams rgya mtsho'i sde'i 'gyur/_ral gcig ma'i sgrub thabs slob dpon rtag pa'i rdo rjes mdzad pa/_rgya gar shar phyogs kyi paN+Di ta chen po dA na shI las 'o na 'di'i sku grong du 
[\[366b.7\]]legs par bsgyur cing zhus pa/_bcom ldan 'das ma sgrol ma khros pa'i ba liM gi gtor ma'i cho ga bsdus pa/_rgya gar shar phyogs kyi paN+Di ta dA na shI las 'gran gyi 'phyang sar du rang 'gyur mdzad pa/_sgrol ma ral gcig ma'i blo 'phel snyan ngag mkhan rtag pa'i rdo rjes 
[\[367a\]]
[\[367a.1\]]mdzad pa/_rgya gar shar phyogs kyi paN+Di ta chen po dA na shI las yang dag par bsgyur ba/_'phags pa ral pa gcig ma dkar mo'i sgrub thabs slob dpon rol pa'i sbas pas mdzad pa/_rgya gar shar phyogs ba ren+d+ra dza ga ta la'i paN+Di ta dA na shI las yul dbus 
[\[367a.2\]]kyi grub pa thob pa'i gnas drang srong srin po rir bsgyur ba/_ral pa gcig ma dmar mo'i sgrub pa'i thabs kun spangs rdo rje zhes pas mdzad pa/_rgya gar shar phyogs kyi paN+Di ta mi dbang bzang po dang*/_chos smra ba'i btsun pa legs pa'i blo gros kyi 'gyur/_ral pa gcig ma dmar mo'i byin 
[\[367a.3\]]rlabs kyi cho ga nag po spyod pa bas mdzad pa/_paN+Di ta mi dbang bzang po dang*/_lo tsA ba gzhon nu shes rab kyi 'gyur/_mchog gi sgrol ma ral gcig ma'i man ngag gi sgrub thabs snyan ngag mkhan rtag pa'i rdo rje'i man ngag b+ha gu paN+Di ta'i khyad chos/_rgya gar shar phyogs kyi paN chen dA na 
[\[367a.4\]]shI la las mnyan te/_rig pa 'dzin pa khu rnal 'byor pas 'on dmar du legs par bsgyur cing gtan la phab pa/_sgrol ma lha lnga'i sgrub thabs rin po che gsal ba zhes bya ba slob dpon rtag pa'i rdo rjes mdzad pa/_rgya gar gyi mkhan po paN+Di ta rat+na da ti dang*/_bod kyi lo tsA ba rma ban 
[\[367a.5\]]chos 'bar gyi 'gyur/_thugs rje sgrol ma'i sgrub thabs zhes bya ba dngos grub phreng ba slob dpon rtag pa'i badzras mdzad pa/_rgya gar gyi mkhan po paN+Di ta don yod rdo rje dang*/_lo tsA ba mkhas pa ba ris rgya dpe bod du spyan drangs nas ba sbugs rong gi gser khang du bsgyur ba/_sgrol ma'i 
[\[367a.6\]]nang gi gtor chog slob dpon tsan+d+ra go mis mdzad pa/_yul bal po rdzong du bsgyur ba/_phyir bzlog gi 'khor lo rtag pa'i rdo rjes mdzad pa/_mkhas pa chen po rma ban chos 'bar gyi 'gyur/_sgrol ma gsang ba'i sgrub thabs slob dpon rtag pa'i rdo rjes mdzad pa/_rgya gar gyi mkhan po rat+na 
[\[367a.7\]]da ti dang /_lo tsA ba rma ban chos 'bar gyi 'gyur/_thugs rje sgrol ma las sna tshogs pa'i sgrub thabs rgya gar bsil ba'i seng ldeng phug tu slob dpon rtag pa'i rdo rjes mdzad pa/_mkhas pa chen po ba ri lo tsA'i 'gyur/_khwa gdong ma srang mda' nag po zhes bya ba slob dpon rtag pa'i 
[\[367b\]]
[\[367b.1\]]badzras mdzad pa/_sgrol ma'i man ngag me long dwangs pa zhes bya ba rma dang ba ri lo tsA ba d+harma kIrti zhes bya bas dpyal dang*/_bla ma gus ston la zhus nas bsgyur ba/_de rnams sgrol ma rnal 'byor bla med du bkral ba'i skor rnams so/_/ma rgyud spyi dang 'brel pa la/_dpal u rgyan gyi rnal 
[\[367b.2\]]'byor pa dang rnal 'byor ma'i rang byung gi longs spyod dur khrod kyi rtog pa zhes bya ba slob dpon bir+Wa pas mdzad pa las btus pa/_rnal 'byor pa pradz+nyA shrI dz+nyA na kIrti'i rang 'gyur/_rjes chags kyi sbyor bas de kho na nyid kyi rnal 'byor la 'jug pa'i man ngag ces bya ba paN+Di ta chen po don yod rdo rje'i 
[\[367b.3\]]zhal snga nas mdzad pa dang*/_las kyi phyag rgya brtag pa'i man ngag ces bya ba paN+Di ta a mo g+ha badzra las byung ba/_rgya gar gyi mkhan po de nyid dang*/_bod kyi lo tsA ba 'gos lhas btsas kyi 'gyur/_dbang chos rten 'brel 'gro ldog dpal nA ro pas mdzad pa/_rgya gar gyi bla ma te phu ba dang*/_bod kyi 
[\[367b.4\]]lo tsA ba rma ban chos 'bar gyi 'gyur/_'chi ba bslu ba'i man ngag ces bya ba slob dpon ngag gi dbang phyug grags pas mdzad pa/_sh+lau ka sum brgya drug cu pa/_rgya gar gyi mkhan po dI paM ka ra shrI dz+nyA na dang*/_lo tsA ba dge slong rin chen bzang po'i 'gyur/_'di phyi nang gi rgyud du ma dang 'brel 
[\[367b.5\]]yang*/_khyad par ma rgyud rdo rje mkha' 'gro dang*/_gdan bzhi dang 'brel par snang bas 'dir bkod do/_/rmi lam brtag pa rgya gar shar phyogs kyi paN+Di ta bi b+hU ti tsan+d+ra'i rang 'gyur/_pad+ma dra ba 'byung ba'i sgrub thabs rgyal ba dpal ye shes kyis mdzad pa dang*/_pad+ma spyan ras gzigs dbang 
[\[367b.6\]]phyug gi pad+ma dra ba'i rim pas bcom ldan 'das kyi dkyil 'khor du mchod pa'i cho ga rgyal ba dpal ye shes ming gzhan pad+ma rdo rje zhes bya bas mdzad pa/_kha che'i paN+Di ta chen po su ma na shrI b+ha dra dang*/_bod kyi lo tsA ba dge slong rin chen grub kyi 'gyur/_ma rgyud dang phyogs mthun pa mgon po nag 
[\[367b.7\]]po'i skor la/_dpal mgon po nag po'i sgrub thabs kyi rim pa slob dpon klu sgrub kyis mdzad pa/_paN+Di ta 'bum phrag gsum pa dang*/_lo tsA ba dge slong dar ma grags kyi 'gyur/_dpal nag po chen po'i rgyud drag po'i brtag pa dur khrod chen po zhes bya ba'i 'grel pa dpal rta dbyangs 
[\[368a\]]
[\[368a.1\]]kyis mdzad pa/_dpal nag po chen po'i dkyil 'khor gyi cho ga dngos grub rin chen 'byung gnas zhes bya ba dang*/_ye shes kyi me sbar ba zhes bya ba sbyin sreg gi cho ga paN+Di ta chen po sa man+ta shrIs mdzad pa/_paN+Di ta de nyid dang*/_lo tsA ba dge slong chos rab kyi 'gyur/_nag 
[\[368a.2\]]po chen po'i mngon par rtogs pa phyag rgya chen po mchog gi dngos grub thob pa'i dpal lhan cig skyes pa'i zhabs kyis mdzad pa dang*/_nag po chen po'i sgrub thabs kyi rnam par bshad pa lhan cig skyes pa'i zhabs kyi slob ma slob dpon li ka ri'i zhabs kyis mdzad pa/_rgya gar gyi 
[\[368a.3\]]mkhan po shrI na ren+d+ra b+ha dra dang*/_bod kyi lo tsA ba u rgyan pa rin chen dpal gyis ri bo chen po spu tra'i mgul bde chen gling gi pho brang chen por bsgyur ba/_dpal nag po chen po yum can gyi sgrub thabs zhes bya ba slob dpon 'phags pa klu sgrub kyis mdzad pa/_rgya gar shar phyogs kyi 
[\[368a.4\]]paN+Di ta shrI ba na rat+na'i zhal snga nas dang chos 'khor lo tsA ba 'jam dpal ye shes kyi 'gyur/_dpal nag po chen po'i sgrub thabs zhes bya ba 'phags pa klu sgrub kyis mdzad pa/_paN+Di ta a b+ha yA ka ra dang*/_lo tsA ba rtsa mi chen po'i 'gyur/[ (*]bya rog gdong can zer/[)]dpal mgon po'i nang sgrub paN+Di ta a b+ha 
[\[368a.5\]]yA ka ra dang*/_lo tsA ba rtsa mi chen po'i 'gyur/_dpal nag po chen po'i sgrub thabs zhes bya ba slob dpon bram ze mchog sred kyis mdzad pa/_byin gyis brlabs pa nag po chen po'i sgrub thabs slob dpon chen po sha ba ri pas mdzad pa/_dpal nag po chen po'i dbang bskur ba'i cho ga 
[\[368a.6\]]bram ze mchog sred zhabs kyis mdzad pa/_rgya gar gyi mkhan po paN+Di ta nag po ro 'dzin dang*/_lo tsA ba gyi ljang dbu dkar ba'i 'gyur/_dpal mgon po nag po'i sgrub thabs slob dpon chen po bsod snyoms pas mdzad pa/_rgya gar gyi mkhan po su ma ti kIrti dang*/_lo tsA ba dge slong pradz+nyA kIrti'i 
[\[368a.7\]]'gyur/_dpal mgon po'i gtor chog dI paM ka ra shrI dz+nyA nas mdzad pa/_de nyid dang*/_lo tsA ba 'brom ston gyi 'gyur/_dpal lha mo nag mo'i sgrub pa'i thabs kyi cho ga slob dpon lo ka shrI'i 'gyur/_lha mo re ma ti dmag zor gyi man ngag A tsAr+ya dmar po zhabs kyis mdzad pa/_dpal ldan 
[\[368b\]]
[\[368b.1\]]lha mo dud sol ma'i rjes su gnang ba'i cho ga_/dud sol ma'i sgrub thabs/_gtor ma'i cho ga rnams paN+Di ta nags kyi rin chen gyi zhabs kyis mdzad pa/_paN+Di ta de nyid kyi bka' drin gyis 'tsho ba'i btsun pa bsod nams rgya mtsho'i sde'i 'gyur/_dpal nag po chen po'i sgrub thabs/_
[\[368b.2\]]yang nag po chen po'i sgrub thabs/_dpal nag po chen po'i bstod pa rkang pa brgyad pa zhes bya ba rnams slob dpon 'phags pa klu sgrub kyis mdzad pa/_dpal nag po chen po la bstod pa slob dpon bram ze mchog sred kyis mdzad pa/_dpal nag po chen po'i bstod pa slob dpon chen po a wa d+hU tI 
[\[368b.3\]]pas mdzad pa/_rje btsun dpal nag po chen po la bstod pa dang*/_bya rog ming can dang bya rog gdong can la bstod pa rtsa mi sangs rgyas grags pas mdzad pa/_se lo tsA bas bod skad du bsgyur ba 'di la thams cad mkhyen pa bu ston gyis/_'di gnyis rtsom mkhan bod kyis brtsams pa 
[\[368b.4\]]yin kyang saM skr-i ta'i skad du brtsams shing*/_bod skad du bsgyur ba yin pas sngar gyi rnams kyis bris 'dug pas bris zhes gsung ngo*/_/lha mo nag mo la bstod pa brgyad pa zhes bya ba bram ze mchog sred kyis mdzad pa/_dpal nag po chen po'i bstod pa rkang pa brgyad pa zhes bya ba dang*/_yang dpal 
[\[368b.5\]]nag po chen po la bstod pa rkang pa brgyad pa zhes bya ba slob dpon chen po 'phags pa klu sgrub kyis mdzad pa/_rgya gar gyi mkhan po shrI bai ro tsa na badzra dang*/_bod kyi lo tsA ba ding ri chos grags kyi 'gyur/_dpal lha mo nag mo'i sgrub thabs mkhas pa chen po nA ro pa'i zhabs kyis mdzad pa/_
[\[368b.6\]]skad gnyis smra ba'i slob dpon lo ka shrI'i 'gyur/_gtum chen drag po'i mngon par rtogs pa paN+Di ta bde ba chen po'i rdo rjes bsgrigs pa/_lo tsA ba dge slong gzhon nu dpal gyi 'gyur/_mi g.yo ba'i mngon par rtogs pa rab tu dga' bar mngon par brjod pa slob dpon dpal nags 
[\[368b.7\]]kyi rin chen gyis mdzad pa/_lo tsA ba gzhon nu dpal gyis bsgyur ba rnams bzhugs so/_/sgrol ma bla med skor la drug cu gsum/_/ma rgyud spyi 'brel drug dang pad dra'i gnyis/_/mgon po'i chos skor sum cu mi g.yo'i gnyis/_/dril bas chos skor brgya dang rtsa gsum bzhugs/_/
[\[369a\]]
[\[369a.1\]]de dag gis ni sgrol ma la sogs pa'i chos skor bzhugs pa'i rnam grangs rnams bkod zin to//_//de ltar sgrol ma la sogs pa'i chos skor rnams bkod nas/_rnal 'byor chen po thabs kyi rgyud gsang ba 'dus pa'i skor la/_dang por mgon po klu sgrub kyi rjes su 
[\[369a.2\]]'brang ba'i 'phags skor la/_sa pa la/_dpal gsang ba 'dus pa'i rgyud kyi 'grel pa zhes bya ba rdo rje theg pa chen po pa slob dpon chen po dpal klu sgrub kyis mdzad zer ba'i le'u bcu bdun pa yan chad rgya gar gyi mkhan po shrI tA ra ka la sha'i sras paN+Di ta ku mA ra ka la sha'i dbon po man+t+ra ka 
[\[369a.3\]]la sha zhes bya ba nyid kyi rang 'gyur/_le'u bco brgyad pa'i rgya cher 'grel pa rdo rje theg pa chen po pa dpal klu sgrub kyis mdzad pa/_rgya gar gyi mkhan po chen po dpal gzhon nu bum pa'i rang 'gyur bzhugs so/_/'grel pa 'di slob dpon klu sgrub kyis mdzad ma mdzad rtsod pa can du 'dug 
[\[369a.4\]]na'ang*/_bod ma ma yin par 'dug cing mtshan bzang por g.yar 'dug pa'i don la dbu ru bzhugs su bcug pa yin zhes gsungs so//_//ha pa la/_sgron ma gsal bar byed pa zhes bya ba'i rgya cher bshad pa slob dpon chen po nA gArdzu na'i man ngag la brten te slob dpon zla ba grags pas 
[\[369a.5\]]mdzad pa/_rgya gar gyi mkhan po shrad+d+hA ka ra warma dang*/_zhu chen gyi lo tsA ba rin chen bzang po'i 'gyur la/_rgya gar gyi mkhan po shrI dz+nyA nA ka ra bas bshad nas/_bod kyi zhu chen gyi lo tsA ba 'gos lhas btsas kyis bsgyur ba la/_yang slad kyis rgya gar gyi paN+Di ta nag po'i zhal snga nas bshad 
[\[369a.6\]]cing*/_bod kyi lo tsA ba 'gos lhas btsas kyis yul dbus kyi dpe dang gtugs te bcos pa/_sbyor ba yan lag drug pa'i 'grel pa slob dpon chen po zla ba grags pas mdzad pa/_rgya gar gyi mkhan po A tsAr+ya shrad+d+hA ka ra warma dang*/_zhu chen gyi lo tsA ba rin chen bzang po'i 'gyur/_
[\[369a.7\]]gsang ba thams cad kyi sgron ma'i rgya cher 'grel pa gsang 'dus rgyud phyi ma paN+Di ta snyan grags bzang pos mdzad pa/_paN+Di ta smr-i te dz+nyA na kIrti'i rang 'gyur/_'di la the tshom gyi gzhi cig snang ngo*//_//a pa la/_rdo rje bzlas pa'i rgya cher bshad pa zhes bya ba dang*/_ye shes rdo rje kun las 
[\[369b\]]
[\[369b.1\]]btus pa'i rgyud las 'byung ba'i rgyan bdun rnam par dgrol ba dang gnyis ka slob dpon chen po shrad+d+hA ka ra warma'i zhabs kyis mdzad pa/_paN+Di ta de nyid dang*/_zhu chen gyi lo tsA ba dge slong rin chen bzang pos bsgyur cing gtan la phab pa/_sgron ma gsal bar byed pa zhes bya ba'i dka' 'grel 
[\[369b.2\]]slob dpon thugs rje dpal gyi zhabs kyis mdzad pa/_gzhung gi tshad ni tshigs su bcad pa'i rnam grangs stong phrag gsum la brgya phrag lngas lhag ma yod pa/_skad gnyis smra ba'i dbang phyug dge slong rin chen grub kyis zhwa lu ri phug dga' ldan gyi dben gnas su bsgyur cing gtan 
[\[369b.3\]]la phab pa/_sgron ma gsal ba mdor bshad pa'i sa bcad snying gi me long zhes bya ba dpal lak+Sh+mI ka ra'i zhal snga nas kyi slob ma paN+Di ta mkhas pa ku mA ras mdzad pa/_rgya gar gyi mkhan po paN+Di ta gzhon nu bum pa dang*/_bod kyi lo tsA ba dge slong shAkya blo gros kyi 'gyur/_sgron ma gsal 
[\[369b.4\]]bar byed pa'i dka' ba btus pa'i 'grel pa zhes bya ba slob dpon legs ldan byed kyis mdzad pa/_rgya gar gyi mkhan po rgyal ba mchog dang*/_bod kyi lo tsA ba dge slong shAkya brtson 'grus kyis bsgyur ba rnams bzhugs so//_//ki khi gnyis la/_sgron ma gsal bar byed pa'i dgongs pa rab 
[\[369b.5\]]gsal zhes bya ba bshad pa'i TI ka slob dpon chen po b+ha dra kIrtis zhal snga nas mdzad pa/_gzhung gi tshad sh+lau ka stong phrag bcu drug pa/_rgya gar gyi mkhan po chen po paN+Di ta ku mA ra'i rang 'gyur/_sgron ma gsal ba zhes bya ba'i le'u dang po'i 'grel bshad slob dpon Ar+ya de was mdzad zer ba 
[\[369b.6\]]'di bod ma 'dra bar 'dug na'ang sngar gyi rnams kyis bris 'dug pas bris so//_//gi pa la/_rnal 'byor chen po'i rgyud dpal rdo rje phreng ba'i rgya cher 'grel pa zab mo'i don gyi 'grel pa zhes bya ba paN+Di ta a laM ka ka la shas mdzad pa/_paN+Di ta de nyid dang*/_steng pa lo tsA bas bsgyur ba'i le'u bzhi 
[\[369b.7\]]bcu rtsa lnga pa'i phyed par du 'grel pa ji tsam rnyed pa bzhugs so/_/'di'i 'phro da rung yang btsal bar bya'o/_/de ltar rgyud 'grel gyi skor rnams bkod nas/_da ni sgrub thabs dkyil chog man ngag la sogs pa'i skor la/_ngi pa la/_sgrub pa'i thabs mdor byas pa slob dpon klu sgrub kyis mdzad 
[\[370a\]]
[\[370a.1\]]pa/_rgya gar gyi mkhan po A tsAr+ya shrad+d+hA ka ra warma dang*/_zhu chen gyi lo tsA ba rin chen bzang po'i 'gyur/_rnal 'byor chen po'i rgyud dpal gsang ba 'dus pa'i bskyed pa'i rim pa sgom pa'i thabs mdo dang bsre ba zhes bya ba slob dpon chen po klu sgrub kyis mdzad pa/_rgya 
[\[370a.2\]]gar gyi mkhan po d+harma shrI b+ha dra dang*/_lo tsA ba dge slong rin chen bzang po'i 'gyur/_dpal gsang ba 'dus pa'i dkyil 'khor gyi cho ga zhes bya ba slob dpon klu sgrub kyis mdzad zer ba/_rgya gar gyi mkhan po su b+hA Shi ta dang*/_zhu chen gyi lo tsA ba dge slong rin chen bzang po'i 'gyur/_dbang bzhi 
[\[370a.3\]]pa'i rab tu byed pa slob dpon nA gArdzu nas mdzad pa/_rgya gar gyi mkhan po shAn+ti gar+b+ha dang*/_bod kyi lo tsA ba 'gos lhas btsas kyi 'gyur/_byang chub sems kyi 'grel pa tshigs bcad ma zhes bya ba slob dpon bdag nyid chen po 'phags pa klu sgrub kyis mdzad pa/_rgya gar gyi mkhan po gu Na 
[\[370a.4\]]A ka ra dang*/_lo tsA ba rab zhi bshes gnyen gyi 'gyur la/_slad kyis rgya gar gyi mkhan po ka na ka warma dang*/_bod kyi lo tsA ba pa tshab nyi ma grags kyis bcos pa/_byang chub sems kyi 'grel pa lhug pa ma slob dpon klu sgrub kyis mdzad pa/_kha che'i paN+Di ta dza ya A nan+da dang*/_bod kyi lo tsA 
[\[370a.5\]]ba khu mdo sde 'bar gyi 'gyur/_rim pa lnga pa slob dpon klu sgrub kyis mdzad pa/_rgya gar gyi mkhan po A tsAr+ya shrad+d+hA ka ra warma dang*/_zhu chen gyi lo tsA ba rin chen bzang po'i 'gyur la/_slad kyis rgya gar gyi mkhan po ka ma la gup+ta dang*/_lo tsA ba rin chen bzang pos yul dbus kyi dpe dang yang gtugs 
[\[370a.6\]]te bcos pa/_spyod pa bsdus pa'i sgron ma slob dpon chen po Ar+ya de was mdzad pa/_rgya gar gyi mkhan po shrad+d+hA ka ra warma dang*/_zhu chen gyi lo tsA ba dge slong rin chen bzang po'i 'gyur/_sh+lau ka stong sum brgya pa'o/_/sems la dmigs pa'i rim pa'i don 'grel sems kyi sgrib pa rnam par 
[\[370a.7\]]sbyong ba zhes bya ba'i rab tu byed pa slob dpon chen po Ar+ya de bas mdzad pa/_A tsAr+ya dz+nyA nA ka ra dang*/_lo tsA ba tshul khrims rgyal ba'i 'gyur/_sgyu lus kyi don 'grel bdag byin gyis brlab pa'i rim pa zhes bya ba rnam par dbye ba/_'od gsal gyi don 'grel mngon par byang chub pa'i rim pa'i man 
[\[370b\]]
[\[370b.1\]]ngag ces bya ba/_ro bsreg pa'i cho ga rnams slob dpon 'phags pa lhas mdzad pa/_rgya gar gyi mkhan po shrad+d+hA ka ra warma dang*/_bod kyi lo tsA ba rin chen bzang po'i 'gyur/_dpal gsang ba 'dus pa'i rdzogs rim mthar phyin pa slob dpon Ar+ya de was mdzad zer ba/_'dus pa'i sgrub pa'i thabs rnam 
[\[370b.2\]]par gzhag pa'i rim pa zhes bya ba grub pa'i slob dpon klu'i blos zhal snga nas mdzad pa/_dpal gsang ba 'dus pa'i dkyil 'khor gyi cho ga nyi shu pa zhes bya ba slob dpon chen po klu'i byang chub kyis mdzad pa/_rgya gar gyi mkhan po chen po paN+Di ta ti la 
[\[370b.3\]]ka ka la sha dang*/_bod kyi sgra sgyur gyi lo tsA ba chen po ban+de pa tsha ba nyi ma grags kyis bsgyur ba/_las kyi mtha' rnam par 'byed pa zhes bya ba rje btsun 'phags pa klu'i blo'i zhabs kyis mdzad pa/_rgya gar gyi mkhan po bla ma rje btsun ma Ni ka shrI dz+nyA na dang*/_rje btsun chen po re wen+d+ra'i zhal snga nas gus par 
[\[370b.4\]]mnyan te chag lo tsA ba dge slong chos rje dpal gyi 'gyur/_rim pa lnga'i khongs su bsdu ba'i man ngag ces bya ba'i rab tu byed pa slob dpon chen po klu'i blo rig pa 'dzin pa'i dngos grub brnyes nas da dung dpal gyi ri la bzhugs pa'i zhal snga nas kyis mdzad pa/_dkon mchog gsum gyi rten dpal 
[\[370b.5\]]tshangs pa 'byung ba'i gtsug lag khang du rgya gar gyi mkhan po A lang+ka ka la sha dang*/_bod kyi sgra sgyur gyi lo tsA ba nyi ma grags kyi 'gyur/_rim pa lnga'i don mdor bshad pa rnal 'byor pa'i yid 'phrog ces bya ba ma ga d+hA'i paN+Di ta thub pa dpal bzang pos mdzad pa/_dpyal lo tsA ba chos kyi bzang pos 
[\[370b.6\]]bsnams pa'i rgya dpe las lo tsA ba dge slong rin chen grub kyi 'gyur/_rdo rje sems dpa'i sgrub thabs zhes bya ba slob dpon zla ba grags pas mdzad pa/_gzhung tshad ni rkang pa dang bcas pa'i brgya phrag gnyis pa dpal bi kra ma la shI la'i gtsug lag khang chen por paN+Di ta mkhas pa chen po ta thA ga 
[\[370b.7\]]ta rak+Shi ta dang*/_lo tsA ba klog skya gzhon nu dpal gyi 'gyur la/_slad kyis dpal tho ling dpe med lhun gyis grub pa'i gtsug lag khang du rgya gar gyi mkhan po mkhas pa chen po dI paM kA ra rak+Shi ta dang*/_khams pa lo tsA ba dge slong ba ris bcos pa/_rdo rje sems dpa'i sgrub thabs kyi 'grel pa li lA 
[\[371a\]]
[\[371a.1\]]badzra'i zhabs kyis mdzad pa/_bi b+hU ti tsan+d+ra'i rgya dpe la bltas nas lo tsA ba dge slong rin chen grub kyis legs par bsgyur cing dag par byas pa/_bdud rtsi 'khyil pa'i sgrub thabs slob dpon dpal ldan zla ba grags pas mdzad pa/_slob dpon shrad+d+hA ka ra warma 
[\[371a.2\]]dang*/_lo tsA ba rin chen bzang po'i 'gyur/_gsang ba 'dus pa'i mngon par rtogs pa'i rgyan gyi 'grel pa zhes bya ba slob dpon zla ba grags pas mdzad zer ba 'di ni the tshom gyi gzhi cig snang ngo*/_/zung du 'jug pa gsal ba zhes bya ba dbang gi bya ba sh+lau ka phyed dang brgyad brgya pa dkyil 'khor chen 
[\[371a.3\]]po'i dngos grub brnyes pa'i mkhas pa chen po sgra gcan 'dzin dpal bshes gnyen gyis mdzad pa/_mkhas pa chen po bsod snyoms pa shAkya shrI b+ha dra dang*/_lo tsA ba dge slong kun dga' rgyal mtshan dpal bzang po'i 'gyur/_'di la sh+lau ka phyed dang brgyad brgya'o/_/dpal gsang ba 'dus 
[\[371a.4\]]pa'i dkyil 'khor gyi cho ga slob dpon nag po pa'i zhal snga nas bla ma'i man ngag la brten te mdzad pa/_rdo rje sems dpa'i mchod pa'i cho ga_/gtor ma'i cho ga_/rab tu gnas pa'i cho ga'i rim pa rnams slob dpon nag po pas mdzad pa/_de nyid dang*/_'gos lhas btsas kyi 'gyur/_rdo rje 'chang chen po'i 
[\[371a.5\]]lam gyi rim pa man ngag bdud rtsi gsang ba slob dpon chen po sgra dbyangs bcu gcig pas mdzad pa/_rgya gar gyi mkhan po d+harma shrI b+ha dra dang*/_lo tsA ba dge slong rin chen bzang po'i 'gyur/_rnal 'byor chen po'i rgyud dpal gsang ba 'dus pa'i gtor ma'i cho ga zhes pa za hor gyi mkhan po shAn+ta de wa 
[\[371a.6\]]zhes bya ba mngon shes lnga dang ldan pas mdzad pa/_paN+Di ta de nyid dang*/_lo tsA ba 'gos kyi 'gyur/_sbyin sreg gi cho ga dpal ldan rab 'jigs rdo rjes mdzad pa/_rgya gar gyi mkhan po shrad+d+hA ka ra warma dang*/_d+harma shrI b+ha dra dang*/_lo tsA ba dge slong rin chen bzang po'i 'gyur ba rnams bzhugs so/_/'di la sh+lau ka 
[\[371a.7\]]brgya brgyad cu rtsa gsum mo//_//ci pa la/_da ni sgrub skor de dag gi 'grel pa'i skor ni/_mdor bsdus pa'i sgrub thabs kyi 'grel pa rin chen phreng ba zhes bya ba slob dpon rin chen 'byung gnas zhi bas mdzad pa/_rgya gar gyi mkhan po karma badzra'i rang 'gyur/_sgrub pa'i spyod pa la 'jug pa zhes bya 
[\[371b\]]
[\[371b.1\]]ba slob dpon chen po dpal dz+nyA na badzra zhes bya ba gsang 'dus rim pa gsum gyi man ngag dang ldan pa bcom ldan 'das mi bskyod pa'i zhabs kyi ze'u 'bru spyi bos len pas mdzad pa/_rgya gar gyi mkhan po dge bsnyen btsun pa ku mA ra dang*/_bod kyi lo tsA ba lha btsun pa'i 'gyur/_dpal gsang ba 'dus pa'i dkyil 
[\[371b.2\]]'khor gyi lha'i sku la bstod pa zhes bya ba rnal 'byor gyi dbang phyug mi gnas rdo rjes mdzad pa/_rgya gar gyi mkhan po A tsAr+ya shrad+d+hA ka ra warma dang*/_zhu chen gyi lo tsA ba rin chen bzang po'i 'gyur/_byang chub sems kyi 'grel pa'i rnam par bshad pa smr-i ti dz+nyA na kIrtis mdzad pa/_rgya gar gyi mkhan po smr-i ti dz+nyA na 
[\[371b.3\]]kIrti de nyid kyi 'gyur/_rim pa lnga'i dka' 'grel don gsal ba zhes bya ba slob dpon chen po brtson 'grus bzang po'i zhal snga nas mdzad pa/_rgya gar gyi mkhan po paN+Di ta bIr+ya b+ha dra dang*/_zhu chen gyi lo tsA ba 'bro dge bsnyen chen po shes rab brtson 'grus kyi 'gyur/_rim pa lnga pa'i dgongs 'grel zla ba'i 
[\[371b.4\]]'od zer zhes bya ba paN+Di ta chen po 'jigs med 'byung gnas sbas pas mdzad pa/_shar phyogs dza ga ta la'i paN+Di ta bi b+hU ti tsan+d+ra'i 'gyur/_sgrub thabs mdor byas kyi dka' 'grel paN+Di ta bi b+hU ti tsan+d+ras mdzad pa/_lo tsA ba dge slong rin chen grub kyis dbo'i lo mgo'i zla ba'i tshes bcu dgu la rgya dpe la 
[\[371b.5\]]gzigs nas dpal ri phug gi dben gnas su bsgyur ba/_rim pa lnga'i don gsal bar byed pa zhes bya ba slob dpon klu'i byang chub kyis mdzad pa zhes zer ba 'di rdzun ma yin par 'dug na'ang sngar gyi rnams kyis bris 'dug pa ltar bris so/_/spyod pa bsdus pa'i sgron ma zhes bya ba'i rgya cher bshad pa 
[\[371b.6\]]shes rab mchog dang ldan pa'i slob dpon shAkya bshes gnyen gyis mdzad pa/_rdo rje sems dpa'i sgrub pa'i thabs kyi bshad pa slob dpon ta thA ga ta rak+Shi tas mdzad pa/_tho lding dpe med lhun gyis grub pa'i gtsug lag khang du rgya gar gyi mkhan po mkhas pa chen po dI paM ka ra rak+Shi ta dang*/_khams pa ba 
[\[371b.7\]]ri lo tsA ba'i 'gyur/_bsdus pa'i rim pa'i dka' 'grel slob dpon sgeg pa'i rdo rjes mdzad pa/_bal po'i dge bsnyen su'o dI ta dang*/_lo tsA ba blo ldan shes rab kyi 'gyur/_dad pa smra ba zhes bya ba'i bstod pa rgya gar gyi mkhan po pradz+nyA shrI gup+ta dang*/_sgra sgyur gyi lo tsA ba ban+de rin chen bzang po'i bsgyur ba 
[\[372a\]]
[\[372a.1\]]rnams bzhugs so//_//chi pa la/_'phags pa klu sgrub kyis mdzad pa rim pa lnga'i dka' 'grel zhes bya ba slob dpon chen po b+ha bya kIrtis mdzad pa/_rgya gar gyi mkhan po rgyal ba mchog dang*/_bod kyi lo tsA ba dge slong shAkya brtson 'grus kyi 'gyur/_rim pa lnga'i bshad pa li la badzra zhabs 
[\[372a.2\]]kyis mdzad pa/_rgya gar gyi mkhan po chen po de nyid dang*/_bod kyi lo tsA ba dge slong dar ma blo gros kyi 'gyur/_rim lnga'i bshad pa nor bu'i phreng ba zhes bya ba slob dpon klu'i byang chub kyi zhal snga nas mdzad zer ba/_rgya gar gyi mkhan po rdo rje slob dpon chen po karma badzra dang*/_lo tsA ba dge slong gzhon nu tshul khrims kyi 
[\[372a.3\]]'gyur/_'di slob dpon klu byang gis mdzad ma mdzad the tshom za bar 'dug kyang rgya gar gyi paN+Di tas mdzad par 'dug pas bris so/_/rim lnga'i dka' 'grel slob dpon mkhas pa chen po dam tshig rdo rjes mdzad pa/_rgya gar gyi mkhan po kr-iSh+Na paN+Di ta de nyid dang*/_lo tsA ba dge slong tshul khrims rgyal ba'i 'gyur/_
[\[372a.4\]]rim pa lnga'i 'grel ba'i don gsal bar byed pa zhes bya ba kha che'i mkhas pa chen po lak+Sh+mIs zhal snga nas mdzad pa/_rgya gar gyi mkhas pa tA ra ka la sha'i sras man+t+ra ka la sha nyid kyis bsgyur ba rnams bzhugs so/_/de ltar 'phags skor la 'grel pa bcu gnyis dang*/_sgrub thabs la sogs kyi skor la bzhi bcu rtsa 
[\[372a.5\]]bdun te chos skor lnga bcu nga dgu'o//_//ji pa la/_slob dpon ye shes zhabs kyi rjes su 'brang ba'i gsang ba 'dus pa'i rgyud kyi skor gyi 'grel pa la/_dpal gsang ba 'dus pa'i 'grel pa man ngag gtan la dbab pa zhes bya ba le'u bco brgyad pa'i phyed kyi rtsa ba'i rgyud rdzogs pa'i 'grel pa slob ma la phan pa 
[\[372a.6\]]zhes kyang bya ba slob dpon rab tu zhi ba'i ye shes kyis mdzad pa/_'di slob dpon ye shes zhabs kyi dngos slob tshe 'di nyid la mya ngan las 'da' ba'i gang zag bzhi'i ya gyal rab tu zhi ba'i bshes gnyen dang gcig mi gcig dpyad byar lus so/_/gsang ba 'dus pa'i rgyud kyi man ngag gi rgya mtsho thigs pa zhes pa le'u 
[\[372a.7\]]bco brgyad pa'i phyed kyi rtsa ba'i rgyud rdzogs pa man chad kyi 'grel pa slob dpon bi shwa na mi tras mdzad pa/_dpal gsang ba 'dus pa'i 'grel pa slob dpon tha ga nas mdzad pa/_rgya gar gyi mkhan po A tsAr+ya shrad+d+hA ka ra warma dang*/_d+harma shrI b+ha dra dang*/_zhu chen gyi lo tsA ba rin chen bzang po'i 'gyur rnams bzhugs so//_//
[\[372b\]]
[\[372b.1\]]nyi pa la/_rin po che'i ljon shing zhes bya ba gsang ba 'dus pa'i 'grel pa slob dpon chen po tsi lu pas mdzad pa/_rgya gar gyi mkhan po ka ma la gup+ta dang*/_zhu chen gyi lo tsA ba chen po mnga' bdag lha ye shes rgyal mtshan gyi 'gyur/_dpal gsang ba 'dus pa'i rgyud kyi dka' 'grel zhes bya ba rtsa rgyud le'u bcu bdun pa slob 
[\[372b.2\]]dpon rgyal bas byin gyis mdzad pa dang*/_rgyud phyi ma le'u bco brgyad pa dang bcas pa'i 'grel pa slob dpon sman pa'i bu rgyal bas byin gyis mdzad pa gnyis/_rgya gar gyi mkhan po zhi ba bzang po dang*/_bod kyi lo tsA ba dge slong shes rab ye shes kyi 'gyur la/_slad kyis lha sa 'phrul snang du paN+Di ta ting 'dzin rdo rjes yang zhu chen 
[\[372b.3\]]bgyis/_yang slad kyis paN+Di ta shrI su n+yA ya mi tra dang*/_lo tsA ba dar ma grags kyis bcos pa rnams bzhugs so//_//ti pa la/_dpal gsang ba 'dus pa'i rgyan zhes bya ba le'u bco brgyad pa'i rnam par bshad pa dkyil 'khor chen po'i slob dpon byang phyogs kyi lam la mkhas pa chen po slob dpon zla ba'i 'od dang*/_ming gzhan rin chen 
[\[372b.4\]]rdo rje myu gus mdzad pa/_rgya gar gyi mkhan po chen po su n+yA shrI mi tra dang*/_bod kyi sgra sgyur gyi lo tsA ba dge slong dar ma grags kyis mang yul grong gi lha khang ka ru dang ag tsar sgang du bsgyur cing zhus te gtan la phab pa/_yang dag rig byed ces bya ba rgyud phyi ma'i rnam par bshad pa slob dpon bir+ya pA das mdzad pa/_rgya gar gyi mkhan 
[\[372b.5\]]po ka ma la guh+ya dang*/_bod kyi lo tsA ba mnga' bdag lha ye shes rgyal mtshan gyis bsgyur cing zhus te gtan la phab pa/_gsang ba 'dus pa'i bshad sbyar snyim pa'i me tog ces bya ba le'u bcu gsum pa yan slob dpon chen po rat+na a kar shAn+tis mdzad pa rnams bzhugs so//_//thi pa la/_dpal gsang ba 'dus 
[\[372b.6\]]pa'i bshad sbyar snyim pa'i me tog gi le'u bcu bzhi pa man chad slob dpon chen po rat+na A kar shAn+tis mdzad pa/_paN+Di ta chen po shAn+ta b+ha dra dang*/_zhu chen gyi lo tsA ba 'gos lhas btsas kyi 'gyur/_'di ye shes zhabs kyi rjes 'brang bya ba'i dmigs bsal mi 'dug na'ang*/_lha'i bskyed chog la sogs ye shes zhabs lugs dang 
[\[372b.7\]]mthun par byung zhing*/_sngar gyi mkhas pa dag gis kyang ye shes zhabs lugs kyi phyogs su bris 'dug pas 'dir yang de ltar bris so/_/gsang ba 'dus pa rgyud kyi rgyal po'i bshad pa zla ba'i 'od zer ces bya ba le'u bcu bdun pa'i rnam par bshad pa slob dpon rab tu dga' ba'i 'byung gnas go chas mdzad pa rnams bzhugs so//_//
[\[373a\]]
[\[373a.1\]]de ltar rgyud so so'i 'grel pa rnams bkod nas/_spyi'i man ngag la sogs pa'i sgrub skor la/_di pa la/_rim pa gnyis pa'i de kho na nyid bsgom pa zhes bya ba'i zhal gyi lung 'jam dpal zhal lung chen mor grags pa dkyil 'khor gyi slob dpon chen po lha sangs rgyas dpal ye shes zhabs kyis mdzad pa/_
[\[373a.2\]]rgya gar gyi mkhan po ka ma la guh+ya dang*/_bod kyi lo tsA ba chen po mnga' bdag lha ye shes rgyal mtshan gyi 'gyur/_zhal gyi lung chung ba dpal ldan o+o D+yAn yul nas byung ba'i sangs rgyas ye shes zhabs kyi sgrub thabs kyi man ngag_/lo tsA ba dge slong khyung wer rin chen bzang po'i 'gyur/_kun tu bzang po zhes bya ba'i sgrub pa'i 
[\[373a.3\]]thabs byang chub sems dpa' 'jam pa'i dbyangs kyi zhabs kyi ze'u 'bru'i rdul la reg pa slob dpon chen po sangs rgyas ye shes zhabs kyis mdzad pa/_paN+Di ta shrad+d+hA ka ra warma dang lo tsA ba rin chen bzang po'i 'gyur/_yan lag bzhi'i sgrub thabs kun tu bzang mo zhes bya ba dkyil 'khor chen po'i slob dpon sangs rgyas ye shes 
[\[373a.4\]]zhabs kyis mdzad pa/_rgya gar gyi mkhan po smr-i ti dz+nyA na kIrti'i rang 'gyur/_dpal he ru ka'i sgrub thabs slob dpon sangs rgyas ye shes zhabs kyis mdzad pa/_dpal he ru ka sgrub pa'i thabs kyi 'grel pa/_'di gsum la sgrub pa'i thabs kun tu bzang mo gsum zhes zer ro/_/grol ba'i thig le dkyil 'khor chen po'i rdo rje slob dpon sangs 
[\[373a.5\]]rgyas dpal ye shes zhabs kyis mdzad pa/_rgya gar gyi mkhan po ka ma la guh+ya dang*/_bod kyi lo tsA ba chen po mnga' bdag lha ye shes rgyal mtshan gyi 'gyur/_bdag sgrub pa la 'jug pa slob dpon sangs rgyas ye shes zhabs kyis mdzad pa/_paN+Di ta shAn+ti b+ha dra dang*/_lo tsA ba 'gos lhas btsas kyi 'gyur/_rje btsun 'phags pa 
[\[373a.6\]]gnod 'dzin chu dbang gi sgrub pa'i thabs slob dpon mi bskyod rdo rje sangs rgyas ye shes zhabs kyis mdzad pa/_rgya gar gyi mkhan po shrad+d+hA ka ra b+ha dra dang*/_lo tsA ba dge slong chos kyi shes rab kyi 'gyur/_gsang ba'i dzam+b+ha la'i sgrub thabs dang*/_rgya che ba'i dzam+b+ha la'i sgrub pa'i thabs slob dpon sangs rgyas ye shes zhabs kyis 
[\[373a.7\]]mdzad pa/_rgya gar gyi mkhan po dza ya se na dang*/_btsun pa dar ma yon tan gyi 'gyur/_sbyin sreg gnyis kyi cho ga dang*/_gtor chog mi nub pa'i sgron ma dang*/_tshogs 'khor gyi 'khor lo sna tshogs 'khor lo dang*/_rin chen 'bar ba dang*/_rtsa ba'i ye shes chen po dang*/_tshigs su bcad pa'i mdzod dang*/_byang chub sems 
[\[373b\]]
[\[373b.1\]]kyi thig le dang*/_bkra shis kyi rnam bshad chen po dang*/_rgyud kyi rnam bshad dang*/_dkyil 'khor cho ga nyis brgya lnga bcu pa rnams la lung dang mthun pa'i chos bcu bzhi zhes bshad pa la/_rgyud kyi rnam bshad ni ma mdzad/_dkyil chog ni kha cher khyer nas rgya gar na med par bshad/_gzhan rnams la gong du smos pa rnams ma gtogs pa bod 
[\[373b.2\]]du 'gyur ba mi snang ngo*/_/stang stabs kyi bkod pa slob dpon chen po sangs rgyas ye shes zhabs kyi zhal snga nas mdzad pa/_dpal gsang ba 'dus pa'i dkyil 'khor gyi cho ga bzhi brgya lnga bcu pa sangs rgyas ye shes kyi dngos slob tshe 'di nyid la mya ngan las 'da' ba bzhi'i ya gyal slob dpon mar me mdzad bzang po'i zhal snga nas mdzad pa/_rgya 
[\[373b.3\]]gar gyi mkhan po pad+mA ka ra warma dang*/_zhu chen gyi lo tsA ba rin chen bzang po'i 'gyur rnams so/_/da ni de dag gi rjes su 'brang ba'i 'grel pa'i skor la/_mdzes pa'i me tog ces bya ba rim pa gnyis pa'i de kho na nyid bsgom pa zhal gyi lung gi 'grel pa/_slob dpon chen po bi ta pA des mdzad pa/_rgya gar gyi mkhan po ka ma la guh+ya dang*/_
[\[373b.4\]]bod kyi lo tsA ba chen po mnga' bdag lha ye shes rgyal mtshan gyi 'gyur/_kun tu bzang po'i sgrub thabs kyi 'grel pa byang phyogs kyi dge slong yon tan 'byung gnas bzang po'i slob ma shrI pha la badzras mdzad pa/_rgya gar gyi mkhan po bIr+ya b+ha dra dang*/_bi b+hA ka ra dang*/_sgra sgyur gyi lo tsA ba dge slong rin chen bzang po'i 'gyur/_dpal kun tu 
[\[373b.5\]]bzang po'i sgrub pa'i thabs kyi 'grel pa slob dpon mkhas pa chen po tha ga nas mdzad pa/_rgya gar gyi mkhan po A tsAr+ya shrad+d+hA ka ra warma dang*/_zhu chen gyi lo tsA ba dge slong rin chen bzang pos bsgyur ba rnams bzhugs so//_//ni pa la/_yan lag bzhi pa'i sgrub thabs kyi rgya cher bshad pa snying po'i snyem zhes bya ba slob dpon dpal kun tu 
[\[373b.6\]]bzang pos mdzad pa/_paN+Di ta chen po n+ya yan shrI dang*/_bod kyi lo tsA ba chen po dge slong blo ldan shes rab kyis bal yul mthil du 'gyur/_grol ba'i thig le zhes bya ba'i rnam par bshad pa slob dpon chen po bi ta pA das mdzad pa/_rgya gar gyi mkhan po ka ma la guh+ya dang*/_zhu chen gyi lo tsA ba chen po mnga' bdag lha ye shes rgyal 
[\[373b.7\]]mtshan gyi 'gyur/[ (*]bzhi brgya lnga bcu pa'i 'grel pa yang zer/[)]dpal gsang ba 'dus pa'i dkyil 'khor gyi cho ga'i 'grel pa slob dpon chen po rin chen 'byung gnas zhi bas mdzad pa/_rgya gar gyi mkhan po bIr+ya b+ha dra dang*/_sgra sgyur gyi lo tsA ba chen po dge slong rin chen bzang pos bsgyur ba rnams so/_/da ni de dag gi rjes su 'brang ba'i sgrub thabs dkyil chog 
[\[374a\]]
[\[374a.1\]]la sogs pa'i skor la/_yan lag bzhi pa'i sgrub thabs kun tu bzang mo zhes bya ba'i rnam par bshad pa dang*/_dpal gsang ba 'dus pa'i dkyil 'khor gyi sgrub pa'i thabs rnam par bshad pa slob dpon chen po bi ta pA das mdzad pa/_rgya gar gyi mkhan po ka ma la guh+ya dang*/_zhu chen gyi lo 
[\[374a.2\]]tsA ba mnga' bdag ye shes rgyal mtshan gyi 'gyur ba rnams bzhugs so//_//pi pa la/_dpal gsang ba 'dus pa'i sgrub pa'i thabs dngos grub thams cad 'byung ba'i gter zhes bya ba/_sbyor ba bdun pa zhes bya ba dbang bzhi'i rab tu byed pa/_gtor ma chen po'i cho ga_/mi shigs 
[\[374a.3\]]pa'i rin po che zhes bya ba'i sgrub thabs/_bdag gi don grub par byed pa zhes bya ba rnal 'byor gyi bya ba'i rim pa rnams slob dpon chen po bi ta pA das mdzad pa/_rgya gar gyi mkhan po ka ma la guh+ya dang*/_bod kyi lo tsA ba chen po mnga' bdag lha ye shes rgyal mtshan gyi 'gyur/_
[\[374a.4\]]sbyor ba yan lag drug gi snang ba'i rim pa zhes bya ba dpal rnam par snang mdzad rdo rjes mdzad pa/_bla ma chen po paN+Di ta puN+ya shrI dang*/_lo tsA ba dge slong g.yung drung 'od kyi 'gyur/_slob dpon mar me mdzad bzang pos mdzad pa'i sgrub thabs kyi rnam bshad dpal gsang ba 'dus 
[\[374a.5\]]pa'i 'jam dpal gyi sgrub thabs zhes bya ba slob dpon mkhas pa chen po dpal kun tu bzang pos mdzad pa/_rgya gar gyi mkhan po su ga ta kIrtis bsgyur nas gtan la phab pa/[ (*]ma byung [)]kun tu bzang po'i bsdus don slob dpon sangs rgyas ye shes zhabs kyis mdzad pa/_dpal gsang 
[\[374a.6\]]ba 'dus pa'i mngon par rtogs pa zhes bya ba'i sgrub pa'i thabs dang*/_dkyil 'khor gyi cho ga slob dpon bsod snyoms pas mdzad pa/_paN+Di ta shrad+d+hA ka ra warma dang*/_lo tsA ba rin chen bzang po'i 'gyur/_dga' ba'i sgrub pa'i thabs zhes bya ba slob dpon chen po rgyal bas byin gyis 
[\[374a.7\]]mdzad pa dang*/_ye shes zhabs kyi rjes su 'brang ba'i dpal mi bskyod rdo rje'i sgrub pa'i thabs slob dpon dpal rin chen rdo rjes mdzad pa/_rgya gar gyi mkhan po pad+mA ka ra warma dang*/_zhu chen gyi lo tsA ba dge slong rin chen bzang po'i 'gyur/_'di la smr-i ti'i rang 'gyur cig kyang yod mod kyi/_don gcig cing 'gyur 'di 
[\[374b\]]
[\[374b.1\]]bzang bas bris so/_/dpal gsang ba 'dus pa rtogs sla zhing mdor bsdus pa zhes bya ba 'jam pa'i rdo rje'i sgrub thabs dpal mkhas pa chen po puN+yA shrI mi tras mdzad pa/_paN+Di ta de nyid dang*/_lo tsA ba klog skya gzhon nu 'bar gyi 'gyur/_dbang gi rab tu byed pa slob dpon mkhas pa chen po dpal dga' ba'i 
[\[374b.2\]]rdo rjes mdzad pa/_gzhung tshad ni tshigs bcad sum brgya/_bam po gcig pa/_tho ling gi gtsug lag khang du rgya gar gyi mkhan po mkhas pa chen po dpal mar me mdzad dang*/_bod kyi lo tsA ba dge slong ba ri'i 'gyur/_'dus pa'i dbang bskur ba mdor bsdus pa paN+Di ta ngag gi dbang phyug grags pas mdzad 
[\[374b.3\]]pa/_bal po'i paN+Di ta su ma ti kIrti dang*/_bod kyi lo tsA ba klog skya gzhon nu 'bar dang*/_mar pa chos kyi dbang phyug gi 'gyur/_yan lag bdun pa sh+lau ka bzhi brgya nyi shu rtsa lnga pa/_de kho na nyid rin po che snang ba/_de kho na nyid rin po che snang ba'i rnam par bshad pa rnams slob dpon ngag gi dbang 
[\[374b.4\]]phyug grags pas mdzad pa/_lo tsA ba 'gos lhas btsas kyis rgya gar shar phyogs kyi dpe las zhu gtugs byas pa/_'di gsum gsang 'dus kyi chos skor yin yang ye shes zhabs lugs kyi rjes su 'brang ba'i gsal kha mi snang ste/_sngar gyi rnams kyis ye shes zhabs lugs kyi skor du bris 
[\[374b.5\]]'dug pas bris so/_/rab tu gsal ba zhes bya ba'i sgrub pa'i thabs slob dpon dpe med pa'i rdo rjes mdzad pa/_rgya gar gyi mkhan po bIr+ya b+ha dra dang*/_zhu chen gyi lo tsA ba dge slong rin chen bzang po'i 'gyur/_gsang 'dus kyi dkyil 'khor la spyan ras gzigs gtso bor ston pa dpal gsang ba 
[\[374b.6\]]'dus pa 'jig rten dbang phyug gi sgrub pa'i thabs zhes bya ba/_'phags pa spyan ras gzigs 'jig rten dbang phyug gi sgrub pa'i thabs/_dpal gsang ba 'dus pa'i bstod pa rnams slob dpon chen po dpal mar me mdzad ye shes kyis mdzad pa/_paN+Di ta de nyid dang*/_lo tsA ba dge slong rin chen 
[\[374b.7\]]bzang po'i 'gyur/_de kho na nyid bcu pa slob dpon rgyan pas mdzad pa/_bod kyi lo tsA ba dge slong dar ma grags kyi 'gyur/_rab tu gnas pa'i cho ga slob dpon zla ba'i 'od kyis mdzad pa/_rgya gar gyi mkhan po puN+ya kIrti dang*/_bod kyi lo tsA ba dge slong bsod nams rgyal mtshan gyi 'gyur/_brtan pa'i 
[\[375a\]]
[\[375a.1\]]nor thams cad pa zhes bya ba'i sgrub pa'i thabs paN+Di ta chen po rat+na kIrtis mdzad pa/_paN+Di ta de nyid dang*/_lo tsA ba la chings yon tan 'bar gyi 'gyur/_khro bo bcu'i gtor ma'i cho ga_/dbang gtan la dbab pa slob dpon mkhas pa chen po bsod snyoms pa dge slong 'od srung 
[\[375a.2\]]gzhon nus mdzad pa/_rgya gar gyi mkhan po ta thA ga ta rak+Shi ta dang*/_zhu chen gyi lo tsA ba rin chen bzang po'i 'gyur/_sbyor ba yan lag drug pa zhes bya ba'i 'grel pa slob dpon sangs rgyas ye shes zhabs kyi lugs/_paN+Di ta smr-i tis mdzad cing*/_de nyid kyi rang 'gyur/_sbyor ba yan lag drug pa zhes bya 
[\[375a.3\]]ba ye shes zhabs kyi lugs 'di gnyis 'grel pa chen po nas sbyor drug la mos pa zhig gis logs su phyung ba yin par 'dug pas logs su ma bris kyang btub mod kyi/_sngar gyi rnams kyis kyang bris 'dug cing don bzang bas bris so/_/'jam pa'i rdo rje mchod pa'i cho ga slob dpon dpal 
[\[375a.4\]]sbyin gyis mdzad pa/_lo tsA ba dge slong blo gros seng ges zhus chen byas nas paN+Di ta chen po bi b+hU ti tsan+d+ras rang 'gyur du mdzad pa rnams bzhugs so//_//phi pa la/_dpal gsang ba 'dus pa'i rgyud la brten pa'i arga'i cho ga snying po bsdus pa zhes bya ba dang*/_rab tu gnas pa'i cho 
[\[375a.5\]]ga ye shes snang ba zhes bya ba slob dpon snang byed zla bas mdzad pa/_rgya gar gyi mkhan po dpal paN+Di ta wa ren+d+ra pa dang*/_lo tsA ba dge slong pradz+nyA kIrti'i 'gyur/_rab tu gnas pa'i cho ga zhes bya ba'i paN+Di ta mi 'jigs pa'i phyag gis mdzad pa/_rgya che ba'i tshig bsdus pa zhes bya ba rab tu gnas pa'i cho ga 
[\[375a.6\]]slob dpon dpal kA tsa zhabs kyis mdzad pa/_zha lu lo tsA ba d+harmA pA la b+ha dras dben gnas dpal e waM chos 'khor du bsgyur ba/_dpal ngan song thams cad yongs su sbyong ba'i rgyud las phyung ba spyan ma'i ngan song sbyong ba'i cho ga dpal stong nyid ting nge 'dzin rdo rjes mdzad pa/_rgya gar gyi mkhan 
[\[375a.7\]]po a wa d+hU tI bai ro tsa na badzra'i zhal snga nas dang*/_bod kyi lo tsA ba khams pa ldi ri chos kyi grags pas bsgyur ba/_dus tha ma'i mchod pa'i cho ga ming gzhan gshin po bde bar gshegs pa'i gnas la 'god pa zhes bya ba paN+Di ta dpal ting nge 'dzin rdo rjes mdzad pa/_rgya gar gyi mkhan po dpal phyogs dbang 
[\[375b\]]
[\[375b.1\]]dga' byed dang*/_lo tsA ba dge slong pradz+nyA kIrti'i 'gyur ba rnams so/_/de ltar ye shes zhabs lugs kyi 'grel pa'i skor bcu/_sgrub thabs rab gnas la sogs kyi chos skor lnga bcu rtsa bdun te/_chos skor drug cu rtsa bdun no//_//de ltar ye shes zhabs lugs kyi rjes su 'brang ba rnams bkod nas/_da ni 
[\[375b.2\]]slob dpon rdo rje bzhad pa la sogs pa'i bzhed pa'i lugs kyi gsang 'dus kyi skor ni/_rgyud kyi rgyal po dpal gsang ba 'dus pa'i rnam par bshad pa zhes bya ba slob dpon chen po rdo rje bzhad pas mdzad pa/_rgya gar gyi mkhan po dz+nyA na gar+b+ha dang*/_bod kyi lo tsA ba bai ro tsA na'i 'gyur/_dpal gsang ba 'dus pa'i 
[\[375b.3\]]rgyud kyi gleng gzhi bla ma'i man ngag gi bshad pa dkyil 'khor gyi slob dpon sgeg pa'i rdo rjes mdzad pa/_dpal bde ba chen po'i sgrub thabs rdo rje bzhad pas mdzad pa/_dpal bde ba chen po sgrub pa'i thabs rnam par bshad pa slob dpon chen po bi ma la gar+b+has mdzad pa rnams te/_'di dag sngar gyi rnams kyis 
[\[375b.4\]]ye shes zhabs lugs kyi gseb tu bris mod kyi/_'di dag ye shes zhabs lugs kyi rjes su 'brang ba'i gsal kha med cing*/_lha bskyed chog la sogs kyang 'phags skor dang cha mthun par 'dug cing*/_ye shes zhabs lugs dang mi mthun pas lugs gud du byas so/_/dpal gsang ba 'dus pa 
[\[375b.5\]]lhan cig skyes pa'i sgrub thabs slob dpon rdo rje sgeg pas mdzad pa/_kha che'i rigs kyi paN+Di ta chen po bud+d+ha shrI dz+nyA na dang*/_lo tsA ba byams pa'i dpal gyi 'gyur/_de ltar rdo rje bzhad pa lugs kyi chos skor lnga'o/_/rgyud kyi rgyal po dpal gsang ba 'dus pa'i 'grel pa rtsa ba'i rgyud dang rgyud phyi ma gnyis bla ma'i man ngag las 
[\[375b.6\]]bris pa zhes bya ba dang*/_lha mo bzhis yongs su zhus pa'i rnam par bshad pa man ngag rgyas pa zhes bya ba rgya gar gyi mkhan po rdo rje slob dpon smr-i ti dz+nyA na kIrtis mdzad cing*/_rgya gar gyi mkhan po smr-i ti dz+nyA na kIrti nyid kyi rang 'gyur/_lha mo bzhis yongs su zhus pa'i rnam par bshad pa slob dpon ye shes snying pos mdzad 
[\[375b.7\]]pa/_rgya gar gyi mkhan po dran pa ye shes grags pas bsgyur ba rnams te 'di dag kyang sngar gyi rnams kyi ye shes zhabs lugs kyi skabs su gtogs par bshad mod kyi/_ye shes zhabs kyi rjes su 'brang ba'i gsal kha med cing*/_bzang po zhabs kyi rjes su 'brang bar smr-i tis gsal bar gsungs pas 'di 
[\[376a\]]
[\[376a.1\]]dag kyang lugs tha dad yin no/_/de ltar bzang po zhabs dang smr-i ti'i chos skor gsum mo//_//bi pa la/_dpal gsang ba 'dus pa'i dka' 'grel slob dpon kun dga' snying pos mdzad pa/_rgya gar gyi mkhan po bi dza ya shrI d+ha ra dang*/_zhu chen gyi lo tsA ba dge slong rin 
[\[376a.2\]]chen bzang po'i 'gyur la/_slad nas A tsAr+ya shrad+d+hA ka ra warmas zhus te gtan la phab pa/_'di 'grel pa mkhan pos rnal 'byor gyi rgyud du bkral nas snang na yang rgyud kyi ngo bo rnal 'byor chen po'i rgyud yin pas skabs 'dir bris so zhes pa rnams kun mkhyen pas gsungs so/_/de ltar slob dpon kun dga' 
[\[376a.3\]]snying po'i lugs kyi chos skor gcig go_/gsang 'dus 'phags skor ye shes zhabs lugs dang*/_/rdo rje bzhad pa bzang po'i zhabs dang ni/_/smr-i ti kun dga' snying po la sogs pa'i/_/chos skor brgya dang sum cu rtsa lnga bzhugs/_/de dag gis ni gsang ba 'dus pa'i chos skor bzhugs 
[\[376a.4\]]pa'i rnam grangs rnams bkod zin to//_//de ltar dpal gsang ba 'dus pa'i rgyud dang 'brel pa'i chos skor rnams bkod nas/_da ni de'i cha dang mthun pa'i rgyud gshin rje gshed kyi skor la/_gshin rje gshed dgra nag gi rgyud le'u bco brgyad pa'i 'grel pa dpal gshin rje gshed kyi rgyud kyi dka' 
[\[376a.5\]]'grel lhan cig skyes pa'i snang ba zhes bya ba slob dpon shrI d+ha ras mdzad pa/_paN+Di ta chen po shAn+ti b+ha dra dang*/_lo tsA ba dge slong tshul khrims rgyal ba'i 'gyur/_dpal gshin rje dgra nag po'i rgyud kyi rgyal po chen po'i dka' 'grel rin po che'i sgron ma zhes bya ba slob dpon mkhas pa chen po rat+na ka ra shAn+ti 
[\[376a.6\]]pas mdzad pa/_A tsAr+ya bi na ya tsan+d+ra dang*/_lo tsA ba dge slong chos kyi shes rab kyis dad pas bsgyur/_gshin rje gshed nag po'i rgyud kyi rgyal po mngon par mthong ba'i lam gyi sgron ma zhes bya ba'i rgya cher bshad pa rgya gar gyi mkhan po chen po kr-iSh+Na pa chen pos mdzad pa/_rnal 'byor pa bsod snyoms pa 
[\[376a.7\]]pradz+nyA shrI dz+nyA na kIrti'i rang 'gyur/_gshin rje gshed nag po'i rgyud kyi dka' 'grel rin po che'i phreng ba zhes bya ba shar phyogs b+haM ga la ra bi kra ma pu ri'i gtsug lag khang du sku 'khrungs pa'i mkhas pa chen po a wa d+hU tI pa gzhon nu zla bas mdzad pa/_rgya gar gyi mkhan po lI la badzra dang*/_bod kyi lo tsA ba 
[\[376b\]]
[\[376b.1\]]dpyal se rtsa bsod nams rgyal mtshan gyis bsgyur ba/_gshin rje dgra nag po'i rgyud kyi dka' 'grel ye shes sgron ma zhes bya ba slob dpon pad+ma pA Nis mdzad pa/_rgya gar gyi slob dpon ba ra me shwa ra dang*/_bod kyi lo tsA ba rong zom chos kyi bzang pos bsgyur ba rnams bzhugs so//_//mi pa la/_
[\[376b.2\]]gshin rje nag po'i sgrub thabs tshig gi snang ba grub pa zhes bya ba dang*/_gshin rje gshed nag po'i dkyil 'khor gyi sgrub thabs slob dpon mkhas pa dpal 'dzin gyis mdzad pa/_rgya gar gyi mkhan po dA na kIrti dang*/_lo tsA ba dge slong tshul khrims rgyal ba'i 'gyur/_rdo rje dbyangs can ma'i bstod pa slob 
[\[376b.3\]]dpon dpal 'dzin gyis mdzad pa/_paN+Di ta su ma ti kIrti dang*/_lo tsA ba mar do chos kyi dbang phyug gi 'gyur/_gshin rje gshed dgra nag gi dkyil 'khor gyi cho ga gshin rje gshed 'byung ba zhes bya ba slob dpon chen po la li ta badzras mdzad pa/_rgya gar gyi mkhan po a mo g+ha badzra dang*/_bod kyi lo 
[\[376b.4\]]tsA ba cog gru shes rab bla ma'i 'gyur/_mchod rten sgrub pa'i cho ga mdor bsdus pa rgya gar gyi mkhan po la li ta badzras mdzad pa dang*/_srung ba'i 'khor lo'i sgrub pa'i thabs dpal mar me mdzad bzang pos mdzad pa dang*/_gshin rje gshed nag po zhes bya ba'i sgrub pa'i thabs slob dpon nyin mor 
[\[376b.5\]]byed pa'i grags pas mdzad pa/_zhu chen gyi lo tsA ba 'gos lhas btsas kyis rgya gar gyi phyi mo dang gtugs te gtan la phab pa/_gshin rje gshed nag po'i sgrub pa'i thabs slob dpon g+ho Sha badzras mdzad pa/_bal po'i mkhan po su ma ti tsan+d+ra dang*/_bod kyi lo tsA ba ban+de tshogs chag chung ba'i 'gyur/_
[\[376b.6\]]dpal gshin rje gshed dgra nag po'i sgrub thabs 'khor lo'i don rgyas par bshad pa dang bcas pa slob dpon mi bskyod rdo rjes mdzad pa/_rgya gar gyi mkhan po A tsAr+Ya bi nA ya tsan+d+ra dang*/_bod kyi lo tsA ba dge slong chos kyi shes rab kyi 'gyur/_gshin rje'i gshed nag po'i sgrub pa'i thabs bzhi brgya 
[\[376b.7\]]lnga bcu pa las btus pa dge slong bsod snyoms pa ka ma la rak+Shi ta zhes bya bas bsdus pa/_rgya gar gyi mkhan po paN+Di chen po dI paM ka ra shrI dz+nyA na dang*/_bod kyi lo tsA ba dge slong tshul khrims rgyal ba'i 'gyur/_maN+Dal gyi cho ga slob dpon chen po dpal rnyog med rdo rje'i zhal snga nas mdzad pa/_rgya 
[\[377a\]]
[\[377a.1\]]gar gyi mkhan po a du la da sa dang*/_lo tsA ba blo ldan shes rab kyi 'gyur/_maN+Dal gyi cho ga zhes bya ba rgya gar gyi mkhan po ka ma la rak+Shi tas gshin rje gshed kyi rgyud bzhi brgya lnga bcu pa la brten nas mdzad pa/_lo tsA ba shrI pradz+nyA dz+nyA na kIrti'i rang 'gyur/_gshin rje'i dgra 
[\[377a.2\]]nag po'i sgrub thabs ku mu ta kha bye ba zhes bya ba slob dpon rin chen 'byung gnas zhi bas mdzad pa/_A tsAr+ya bi nA ya tsan+d+ra dang*/_lo tsA ba dge slong chos kyi shes rab kyi 'gyur/_dpal gshin rje gshed nag po sgrub pa'i thabs dang*/_khro bo'i rgyal po gshin rje gshed nag po dus mthar phyin pa'i sgrub thabs 
[\[377a.3\]]zhes bya ba rgya gar gyi mkhan po shrI paN+Di tas mdzad pa/_gshin rje gshed nag po'i sgrub thabs zhes bya ba slob dpon mkhas pa chen po dpal mar me mdzad kyis mdzad pa/_gshin rje gshed rnam par snang mdzad kyi mngon par rtogs pa zhes bya ba/_gshin rje gshed rin chen 'byung ldan gyi sgrub thabs 
[\[377a.4\]]zhes bya ba/_'od dpag tu med pa'i snying po 'dod chags gshin rje gshed sgrub pa'i thabs zhes bya ba/_gshin rje gshed rdo rje rnon po zhes bya ba'i sgrub thabs/_rdo rje sems ma bde ba'i sgrub pa'i thabs zhes bya ba/_rdo rje mkha' 'gro ma rnal 'byor ma'i sgrub thabs zhes bya ba/_rdo rje bde rgyas dbyangs can ma'i 
[\[377a.5\]]sgrub thabs zhes bya ba/_las kyi rdo rje gau rI ma'i sgrub thabs rnams slob dpon mar me mdzad ye shes kyis mdzad pa dang*/_rje btsun 'jam dpal gshin rje gshed mchod pa'i cho ga'i rim pa zhes bya ba slob dpon chen po kr-iSh+Na paN+Di tas mdzad pa/_sangs rgyas gshin rje gshed nag po'i sgrub thabs zhes 
[\[377a.6\]]bya ba nA da ku be ra las byung ba'i don kun da na k+She ri na bzhugs pa'i mkhas pa chen po rnal 'byor pa nag po zhabs kyis mdzad pa/_gshin rje gshed nag po'i sgrub thabs zhes bya ba rgya gar gyi mkhan po chen po ka ma la rak+Shi tas mdzad pa/_khro bo tho ba gshin rje gshed kyi sgrub thabs zhes bya ba/_dbyug pa gshin 
[\[377a.7\]]rje gshed rnam par 'joms pa zhes bya ba'i sgrub thabs/_ral gri gshin rje gshed gtum po'i sgrub thabs zhes bya ba/_pad+ma gshin rje gshed kyi shes rab bde ba can gyi sgrub thabs zhes bya ba rnams rgya gar gyi mkhan po dI paM ka ra zhes bya bas mdzad pa/_gshin rje gshed nag po'i sgrub thabs kyi 
[\[377b\]]
[\[377b.1\]]maN+Dal gyi cho ga zhes bya ba zangs gling nA ga pU ri'i rnal 'byor pa ka ma la rak+Shi tas ta ru ba ri'i dur khrod kyi tshal du mdzad pa/_chos kyi sku'i snang ba'i cho ga zhes bya ba mchod rten gyi cho ga rgya gar gyi mkhan po ka lA pa ma hA zhes bya bas mdzad pa/_gshin rje gshed kyi ro sreg gi cho ga zhes bya ba/_tshogs kyi 'khor 
[\[377b.2\]]lo'i cho ga zhes bya ba/_gshin rje gshed nag po'i zhi ba'i sbyin sreg gi cho ga zhes bya ba bla ma nag po zhabs kyis dpal rdo rje gdan du mdzad pa/_de rnams rnal 'byor pa bsod snyoms pa pradz+nyA shrI dz+nyA na kIrtis rang 'gyur du mdzad pa/_yi dwags thams cad rdo rjes bcings pa slob dpon 
[\[377b.3\]]chen po dpal nag po pas mdzad pa/_gshin rje gshed nag po'i mngon par rtogs pa'i rim pa zhes bya ba slob dpon mkhas pa chen po rdo rje'i blos mdzad pa/_dpal gshin rje gshed nag po'i 'khor lo bri ba'i cho ga_/gshin rje dgra nag po zhes bya ba'i sgrub pa'i thabs 
[\[377b.4\]]slob dpon kun tu bzang pos mdzad pa/_paN+Di ta don yod rdo rje'i 'gyur/_gshin rje gshed kyi sgrub pa'i thabs slob dpon 'gro bzang snying pos mdzad pa/_rgya gar gyi mkhan po dI paM ka ra shrI dz+nyA na dang*/_zhu chen gyi lo tsA ba dge slong rin chen bzang po'i 'gyur/_nag po zhal gsum phyag drug pa'i sgrub 
[\[377b.5\]]thabs slob dpon la li ta badzras mdzad pa/_'o ma'i sgrub pa'i thabs slob dpon A tsAr+ya dzi mu dra pA das mdzad pa/_A tsAr+ya badzra pA Ni dang*/_lo tsA ba dge slong chos kyi shes rab kyi 'gyur/_gshin rje gshed nag po'i 'khor lo'i man ngag slob dpon nA ga bo d+his mdzad pa/_lo tsA ba dge slong chos rab kyi 
[\[377b.6\]]'gyur/_sbyin sreg gi cho ga slob dpon chen po la lI ta badzras mdzad pa/_'chi bdag yi dwags rgyal po'i sgrub thabs/_gshin rje gshed kyi lag mchod dA na shI las mdzad cing*/_de nyid kyis bsgyur ba 'di gshed dmar gyi skor yin te 'brel 'dug pas der bzhag go/_/gshin rje gshed nag po'i dkyil 
[\[377b.7\]]'khor gyi bstod pa zhes bya ba A tsAr+ya kIrtis mdzad pa dang*/_rdo rje 'dzin pas gshin rje gshed po la bstod pa gcig go/_/de ltar gshin rje gshed nag po'i 'grel skor lnga dang*/_sgrub skor la sogs bzhi bcu rtsa dgu ste/_chos skor lnga bcu nga bzhi'o//_//rdo rje 'jigs byed kyi skor la/_
[\[378a\]]
[\[378a.1\]]dpal rdo rje 'jigs byed kyi rgyud kyi dka' 'grel rdo rje slob dpon mi bskyod pas mdzad pa/_rgya gar gyi mkhan po bi nA ya tsan+d+ra dang*/_lo tsA ba dge slong chos kyi shes rab kyi 'gyur/_dpal rdo rje 'jigs byed kyi rgyud kyi mdor bshad pa zhes bya ba slob dpon so na shrIs mdzad pa/_
[\[378a.2\]]mkhas pa chen po ta thA ga ta'i zhal nas brgyud pa zhes yod pa/_'jigs byed kyi rgyud kyi mdo mdor bshad pa zhes bya ba slob dpon dpal 'dzin gyi rjes su 'brang ba'i slob dpon dpal chen po rdo rje grub pas mdzad pa/_rdo rje 'jigs byed kyi rgyud kyi dka' 'grel slob dpon mkhas pa chen po dpal gzhon nu zla bas 
[\[378a.3\]]mdzad pa/_paN+Di ta mkhas pa chen po ta thA ga ta rak+Shi ta dang*/_lo tsA ba dge slong ba ri rin chen grags kyis 'gyur/_rdo rje 'jigs byed kyi rgyud kyi 'grel pa rin po che'i phreng ba zhes bya ba slob dpon chen po nag po pas rdo rje mkha' 'gro ma nyid las blangs nas mdzad pa/_rgya gar gyi mkhan po chen po paN+Di ta dpal 
[\[378a.4\]]bai ro tsa na rak+Shi ta dang*/_bod kyi lo tsA ba glan dar ma blo gros kyi 'gyur/_ma he'i zhal gyi sgrub thabs zhes bya ba'i 'jigs byed kyi sgrub thabs slob dpon dpal 'dzin gyis mdzad pa/_rgya gar gyi mkhan po rnam par snang mdzad srung ba dang*/_lo tsA ba dge slong ba ri d+harma kIrti'i 'gyur/_rdo rje 'jigs byed 
[\[378a.5\]]zhal gcig phyag gnyis pa'i sgrub pa'i thabs 'jam pa'i dbyangs kyis mdzad pa/_rgya gar gyi mkhan po A tsAr+ya A nan+da dang*/_bod kyi lo tsA ba dge slong rdo rje grags kyi 'gyur/_dpal rdo rje 'jigs byed kyi sgrub pa'i thabs mdor bsdus pa slob dpon chen po shrI b+ha dras mdzad pa/_rdo rje 'jigs byed kyi 
[\[378a.6\]]bsnyen pa'i cho ga dang*/_sgrub pa'i cho ga dang*/_las sbyor/_rdo rje 'jigs byed kyi rtog pa las 'khor lo bskor ba'i las drag po phyogs gcig pa slob dpon zhi ba'i ye shes kyis mdzad pa/_paN+Di ta don yod rdo rje'i rang 'gyur/_rdo rje 'jigs byed kyi sgrub thabs slob dpon many+dzu shrI dz+nyA nas mdzad 
[\[378a.7\]]pa/_zhang 'or ston pa shes rab bsod nams kyi 'gyur/_dpal rdo rje 'jigs byed kyi sgrub pa'i thabs dang*/_las bya ba'i cho ga sems dpa' bsdus pa A tsAr+ya don yod rdo rjes mdzad pa/_paN+Di ta don yod rdo rje nyid kyi rang 'gyur la/_rgya gar gyi mkhan po many+dzu shrI dz+nyA na dang*/_bod kyi lo tsA ba rong zom chos 
[\[378b\]]
[\[378b.1\]]kyi bzang pos bsgyur cing*/_slar yang phyug mtshams dbang phyug rgyal pos bsgyur cing gtan la phab pa/_dkyil 'khor gyi cho ga slob dpon chen po dpal don yod pa'i zhabs kyis mdzad pa/_paN+Di ta de nyid dang*/_lo tsA ba rwa rdo rje grags kyi 'gyur/_dpal rdo rje 'jigs byed chen po'i bsad pa'i 
[\[378b.2\]]'khor lo la li tas mdzad pa/_dpal de kho na nyid grub pa slob dpon chen po ke ra lis mdzad pa/_dpal rdo rje 'jigs byed kyi dam tshig la 'jug pa'i dkyil 'khor gyi cho ga dngos grub brnyes pa'i slob dpon chen po dpal la li ta badzras mdzad pa/_grub pa brnyes pa'i paN+Di ta a mo g+ha badzra dang*/_lo tsA ba 
[\[378b.3\]]mar pa dge bsnyen chos 'bar gyi 'gyur/_rdo rje'i tshig rnal 'byor dbye ba zhes bya ba rgya gar shar phyogs kyi paN+Di ta a mo g+ha badzras mdzad pa/_rdo rje tsartsi ka'i las sgrub pa'i thabs slob dpon chen po bram ze dpal 'dzin gyis mdzad pa/_rgya gar gyi paN+Di ta rgyas sras bi b+hU ti tsan+d+ra'i zhal snga nas glo 
[\[378b.4\]]bo lo tsA ba dge slong shes rab rin chen gyis chos kyi rgyal po'i pho brang sku mkhar nyi gzungs su bsgyur ba/_rdo rje 'jigs byed kyi sgrub thabs zhes bya ba slob dpon a shwa ka shrIs mdzad pa/_paN+Di ta d+harma shrI mi tra dang*/_lo tsA ba chos kyi bzang po'i 'gyur/_dpal rdo rje phag mo'i sgrub thabs/_dpal 
[\[378b.5\]]rdo rje dbyangs can ma'i sgrub thabs zhes bya ba/_rdo rje dkar mo'i sgrub thabs rnams grub thob 'khor los sgyur ba'i slob dpon dpal 'dzin gyis mdzad pa/_rgya gar gyi paN+Di ta rgyal sras dpal bi b+hU ti tsan+d+ra dang*/_glo bo lo tsA ba dge slong shes rab rin chen gyis chos kyi rgyal po'i khab sku mkhar nyi 
[\[378b.6\]]gzungs su bsgyur ba/_las kyi gshin rje'i mchod pa'i cho ga rgya gar shar phyogs kyi paN+Di ta dAr+pan A tsAr+yas mdzad pa/_paN+Di ta de nyid dang*/_lo tsA ba zhe sdang rdo rjes dag par bsgyur ba/_dpal rdo rje 'jigs byed kyi sgrub pa'i thabs zhes bya ba slob dpon many+dzu badzras mdzad pa/_bal po'i paN+Di 
[\[378b.7\]]ta b+ha ro phyag rdum dang*/_bod kyi lo tsA ba rdo rje grags kyi 'gyur/_rdo rje 'jigs byed kyi tshogs kyi 'khor lo zhes bya ba slob dpon rat+na A ka ra shAn+tis mdzad pa/_rgya gar gyi mkhan po dI paM ka ra rak+Shi ta dang*/_lo tsA ba dge slong rdo rje grags kyi 'gyur/_tsuts+tshun+d+ha ra'i rtog pa b+ha ro phyag rdum gyi phyag 
[\[379a\]]
[\[379a.1\]]dpe las rwa rdo rje grags kyis phyis bsgyur ba/_rdo rje 'jigs byed chen po'i sbyin sreg gi cho ga zhes bya ba a mo g+ha badzras mdzad pa/_rwa rdo rje grags kyi 'gyur/_dpal rdo rje 'jigs byed kyi sgrub thabs slob dpon la li ta badzras mdzad pa/_rgya gar gyi mkhan po pradz+nyA shrI de ba 
[\[379a.2\]]dang*/_bod kyi lo tsA ba cog gru ban+de shes rab bla ma'i 'gyur/_dpal rdo rje 'jigs byed kyi sgrub thabs dang*/_dpal rdo rje 'jigs byed kyi gtor ma'i cho ga slob dpon chen po la li ta badzras mdzad pa/_'jigs byed kyi zhi ba'i bya ba bdun pa paN+Di ta a mo g+ha chung bas mdzad pa/_drag po'i bya ba bdun pa 
[\[379a.3\]]de nyid kyis mdzad pa/_'khor lo bri ba'i cho ga_las kyi grogs kyi bya ba/_dam rdzas rmad du bsgyur te brten pa'i cho ga dang gsum po 'di kha cig rtog pa gsum pa'i rgyud du 'dod de/_kha cig man ngag tu 'dod de zhang lo tsA ba shes rab bla ma'i 'gyur/_gtam rgyud kyi rtog pa/_dpal rdo rje 'jigs 
[\[379a.4\]]byed kyi phyag mtshan gyi rnam par dag pa zhes bya ba mkhas pa chen po ta thA ga ta rak+Shi tas mdzad pa/_u to bo pa ti dang*/_bod kyi lo tsA ba mal gyo blo gros grags kyi 'gyur/_dpal rdo rje 'jigs byed chen po'i sgrub thabs slob dpon dz+nyA na ka ras mdzad pa/_zla ba'i 'od zer gyi 'gyur/_dpal rdo rje 'jigs 
[\[379a.5\]]byed kyi bstod pa/_de nyid lnga pa'i bstod pa/_yang 'jigs byed kyi bstod pa gcig_dpal rdo rje 'jigs byed kyi bstod pa paN+Di ta don yod rdo rjes mdzad pa/_paN+Di ta de nyid dang*/_zhang lo tsA ba shes rab bla ma'i 'gyur/_'jam dpal 'jigs byed mtshan gyi bstod pa/_slob dpon las kyi 
[\[379a.6\]]rgyal pos mdzad pa/_dpal rdo rje 'jigs byed kyi sgrub pa'i thabs rdo rje'i 'od ces bya ba dang*/_dpal rdo rje 'jigs byed kyi dkyil 'khor gyi cho ga gsal ba zhes bya ba rgya gar gyi paN+Di ta bai ro tsa na rak+Shi tas mdzad pa/_paN+Di ta bai ro tsa na de nyid dang*/_lo tsA ba glan dar ma blo gros kyis bsgyur ba rnams bzhugs so/_/
[\[379a.7\]]de ltar 'jigs byed kyi skor la 'grel skor lnga sgrub thabs la sogs bzhi bcu rtsa gnyis te/_chos skor bzhi bcu rtsa bdun no//_//tsi pa la/_gdong drug gi skor la/_dpal gshin rje gshed po'i rtsa ba'i sngags rdo rje rab tu 'byed pa zhes bya ba slob dpon dpal sgeg pa'i rdo rjes mdzad pa dang*/_de la 
[\[379b\]]
[\[379b.1\]]phan pa'i le'u gcig slob dpon rig pa bzang pos mdzad pa/_rgya gar gyi mkhan po dpal u pA ya shrI mi tra dang*/_bod kyi lo tsA ba rong zom chos kyi bzang pos bsgyur ba/_gshin rje gshed nag po gdong drug pa'i 'khor lo'i sgrub thabs zhes bya ba slob dpon de wa A ka ra tsan+d+ras mdzad pa/_
[\[379b.2\]]rgya gar gyi mkhan po de wa A ka ra tsan+d+ra de nyid dang*/_cog ro ban+de shes rab bla ma'i 'gyur/_u rgyan nas byung ba'i gshin rje'i dgra brub pa'i 'khor lo ji ltar rnyed pa slob dpon klu'i byang chub kyis mdzad pa ste de ltar gdong drug gi chos skor la bzhi'o//_//gshed dmar skor la/_gshin rje mthar 
[\[379b.3\]]byed dmar po'i sgrub thabs rnal 'byor gyi dbang phyug bi rU pas mdzad pa/_rgya gar gyi mkhan po bla ma rje btsun chen po nyi ma'i dbang po'i 'od zer dang*/_chag lo tsA ba dge slong chos rje dpal gyi 'gyur/_gshin rje gshed dmar po'i sgrub thabs slob dpon shrI bi rU pas mdzad pa/_rgya gar shar phyogs kyi paN+Di 
[\[379b.4\]]ta dA na shI la'i rang 'gyur/_gtor ma'i [(*]ma byung*/[)]cho ga gnyis dang*/_gshin rje gshed dmar po'i byin rlabs kyi man ngag 'od gsal 'char ba'i rim pa slob dpon mthu stobs kyi mgon po dpal bi rU pas mdzad pa/_rgya gar gyi paN+Di ta re wen+d+ra dang*/_chag lo tsA ba dge slong chos rje dpal gyi 'gyur/_gshed 
[\[379b.5\]]dmar gyi rdzogs rim shin tu spros pa med pa de kho na nyid kyi man ngag ces bya ba slob dpon dpal mthu stobs kyi mgon po bcom ldan 'das kyis dngos su byin gyis brlabs pa'i rnal 'byor gyi dbang phyug chen po bi rU pas mdzad pa/_chos kyi rgyal po'i sku mkhar nyi gzungs su rgya gar gyi paN+Di ta dngos grub 
[\[379b.6\]]brnyes pa dpal dAr+pan A tsAr+Ya dang*/_glo bo lo tsA ba dge slong shes rab rin chen gyi 'gyur/_gshin rje gshed dmar po'i sgrub thabs kyi cho ga slob dpon bir+Wa pa'i mtshan gyi rnam grangs dpal dpa' bo rgyal pos mdzad pa/_rgya gar gyi mkhan po bla ma rje btsun nyi ma'i dbang po'i 'od zer dang*/_
[\[379b.7\]]chag lo tsA ba dge slong chos rje dpal gyi 'gyur/_gshin rje gshed kyi 'khrul 'khor gyi phreng ba slob dpon bi rU pas mdzad pa/_rgya gar shar phyogs kyi paN+Di ta dpal mkhas pa chen po dA na shI las yul dbus kyi grub pa thob pa'i gnas drang srong srin po rir rang 'gyur/_dpal gshin rje gshed dmar 
[\[380a\]]
[\[380a.1\]]po'i sgrub thabs dang*/_dpal gshin rje gshed dmar po'i dkyil 'khor gyi cho ga paN+Di ta rnal 'byor gyi dbang phyug chen po dpal 'dzin gyis mdzad pa/_rgya gar gyi mkhan po paN+Di ta rje btsun chen po dpal gshin rje gshed kyis rjes su bzung ba nyi ma'i dbang po'i 'od zer 
[\[380a.2\]]dang*/_chag lo tsA ba dge slong chos rje dpal gyi 'gyur/_rnal 'byor bzhi'i de kho na nyid ces bya ba rang byin gyis brlab pa'i man ngag grub thob kyi 'khor los sgyur ba mthu stobs la mnga' brnyes pa rnal 'byor gyi dbang phyug bram ze dpal 'dzin gyis mdzad pa/_dAr+pan A tsAr+Ya dang*/_glo bo lo tsA'i 
[\[380a.3\]]'gyur/_gshed dmar [(*]ma byung*/[)]gyi yum bzhi so so'i sgrub thabs/_gshin rje gshed dmar po'i sgrub thabs zhes bya ba/_gshin rje gshed dmar po maN+Dal du mchod pa'i cho ga zhes bya ba rnams grub thob dpal 'dzin gyis mdzad pa/_lha'i skad la legs par zhugs pa'i lo tsA ba nyi ma rgyal mtshan dpal 
[\[380a.4\]]bzang pos skad gnyis smra ba'i gdan sa dpal thar pa gling du bsgyur ba/_dpal gshin rje gshed nag po dang dmar po mchod pa'i cho ga slob dpon chen po paN+Di ta dpal 'dzin gyis mdzad pa/_paN+Di ta nyi ma'i dbang po'i 'od zer dang*/_chag chos rje dpal gyi 'gyur/_gshin rje gshed dmar 
[\[380a.5\]]po'i ting nge 'dzin gyi cho ga slob dpon dpal 'dzin gyis mdzad pa/_rgya gar shar phyogs kyi paN+Di ta chen po dA na shI la'i rang 'gyur/_dpal gshin rje gshed dmar po'i gtor ma'i cho ga slob dpon dpal 'dzin gyis mdzad pa/_gshin rje gshed dmar po'i sgrub thabs dpal rnam par snang mdzad srung 
[\[380a.6\]]bas mdzad pa/_rang byin gyis brlab pa'i rim pa'i man ngag dang bcas pa gshin rje mthar byed dmar po'i mngon par rtogs pa slob dpon chen po mkhas shing dngos grub brnyes pa blo gros bzang pos mdzad pa rnams paN+Di ta chen po bla ma rje btsun nyi ma'i dbang po'i 'od zer dang*/_chag lo tsA ba dge slong chos rje 
[\[380a.7\]]dpal gyis bsgyur ba/_gshin rje gshed dmar po'i 'khor lo'i gsal byed bsdus pa dang*/_gshin rje gshed dmar po'i 'khor lo'i de kho na nyid kyi gsal byed slob dpon gnas brtan byang chub snying pos mdzad pa/_rdo rje gdan pa niSh+ka lang+ka dang*/_dpyal lo tsA ba dpal chos kyi bzang po'i 'gyur/_
[\[380b\]]
[\[380b.1\]]gshin rje'i dgra dmar po'i sgrub thabs zhes bya ba slob dpon chen po blo bzang snying po'i zhabs kyis mdzad pa/_lha'i skad la legs par zhugs pa'i lo tsA ba nyi ma rgyal mtshan dpal bzang pos skad gnyis smra ba'i gdan sa dpal thar pa gling du legs par bsgyur ba/_gshin rje gshed dmar po'i 
[\[380b.2\]]rdzogs pa'i rnal 'byor zhes bya ba mkhas pa chen po 'jigs med 'byung gnas sbas pas mdzad pa/_dpal gshin rje gshed dmar po'i 'tsho ba'i de kho na nyid ces bya ba'i man ngag rgya gar gyi paN+Di ta dAr+pan A tsAr+Yas mdzad pa dang*/_gshin rje gshed mthar byed dmar po'i byin gyis brlab pa'i rim pa grub 
[\[380b.3\]]thob kyi 'khor los sgyur ba bram ze dpal 'dzin gyis mdzad pa/_rgya gar gyi mkhan po dAr+pan A tsAr+Ya dang*/_glo bo lo tsA ba dge slong shes rab rin chen gyi 'gyur/_lha mo 'od 'dzin ma'i byin gyis brlab pa grub thob mkhas pa chen po dpal 'dzin gyis mdzad pa/_rgya gar gyi mkhan po de wa A ka ra dang*/_
[\[380b.4\]]lo tsA ba rin chen bzang pos 'gyur la/_dus phyis rgya gar shar phyogs kyi paN+Di ta dAr+pan A tsAr+Ya dang*/_lo tsA ba dge slong rdo rje 'dzin pa zhe sdang rdo rje'i 'gyur/_snga 'gyur la 'di las tshan che tsam gda'o zhes bu ston gyis gsungs so/_/'od 'dzin ma'i sgrub thabs ting nge 'dzin la mnga' brnyes pa dpal 'dzin gyis 
[\[380b.5\]]mdzad pa/_sgyur byed kyi lo paN snga ma dang 'dra'o/_/rang gi sems gong du 'pho ba'i man ngag byin rlabs dang bcas pa slob dpon dpal 'dzin gyis mdzad pa/_paN+Di ta rgya gar mngon shes can dang*/_bod kyi lo tsA ba 'gos khugs pas bsgyur ba las/_dus phyis sa'i steng na 'gran zla dang bral ba dAr+pan 
[\[380b.6\]]A tsAr+Ya dang*/_lo tsA ba shes rab rin chen gyi 'gyur/_byin gyis brlab pa'i rim pa dang*/_me'i lha mchod pa zhes bya ba dngos grub brnyes pa dpal 'dzin gyis mdzad pa/_rgya gar gyi mkhan po dAr+pan A tsAr+Ya dang*/_dge slong shes rab rin chen gyis legs par bsgyur ba/_bdud rtsi byin gyis brlab pa zhes bya ba 
[\[380b.7\]]rnal 'byor gyi dbang phyug dpal bi rU pas mdzad pa/_rgya gar gyi mkhan po dAr+pan A tsAr+Ya dang*/_lo tsA ba zhe sdang rdo rjes bsgyur cing zhus te gtan la phab pa/_srung 'khor gyi byin rlabs dang phyir bzlog pa'i man ngag ces bya ba dang*/_bcom ldan 'das gshin rje gshed dmar po'i zhal gdams rnal 'byor 
[\[381a\]]
[\[381a.1\]]gyi dbang phyug dngos grub mchog brnyes pa slob dpon dpal 'dzin gyis mdzad pa/_rgya gar gyi mkhan po a nu pa ma rak+Shi ta dang*/_lo tsA ba dar ma yon tan gyi 'gyur la/_phyis chos kyi rgyal po'i sku mkhar gnyis su rgya gar shar phyogs kyi mkhan po chen po dAr+pan A tsAr+Ya dang*/_lo tsA ba dge slong shes rab 
[\[381a.2\]]rin chen gyi 'gyur/_'di'i dpe bar skabs su rgya gar bal po thams cad du rgyun chad pa la/_phyis au D+yAn du mkha' 'gro ma rgya mtsho'i gos can las rnal 'byor pa san+ta wa lan+tas zhus te byung ngo*/_/gshin rje gshed dmar po'i sngags btu ba zhes bya ba slob dpon dpal 'dzin gyis mdzad pa/_paN+Di ta dA na shI la dang*/_
[\[381a.3\]]bod kyi lo tsA ba bsod nams seng ge'i 'gyur/_gshin rje gshed dmar po'i las kyi phreng ba'i sgrub thabs yid bzhin nor bu zhes bya ba la longs spyod can ma'i rtog pa/_rin chen phreng ba ma'i sgrub thabs/_klu mo zhal mtha' yas ma'i sgrub thabs/_klu mo nor skyong zhal ma zhes bya ba'i sgrub thabs/_klu mo a 
[\[381a.4\]]phu zhes bya ba'i sgrub thabs/_dga' bas tshim ma'i sgrub thabs zhes bya ba/_gnod sbyin nA Da pho mo'i sgrub thabs/_gnod sbyin mo sa'i bdag mo bkra shis ma'i sgrub thabs/_gnod sbyin dga' byed kyi sgrub thabs/_gnod sbyin gyi rgyal po phur bus 'debs pa'i sgrub thabs/_rdeg par byed pa'i gnod 
[\[381a.5\]]sbyin gyi sde dpon gyi sgrub thabs/_dpal zla ba'i lha mo zhes bya ba'i sgrub thabs/_'phrog ma rna cha 'dzin ma'i sgrub thabs/_yid 'phrog ma'i sgrub thabs/_legs par dga' ma'i sgrub thabs/_spyan yangs ma'i sgrub thabs/_'dod chags dgas pa'i sgrub thabs/_gzhan gyis mi thub pa zhes bya 
[\[381a.6\]]ba'i sgrub thabs/_lhag par rgyal ba mi pham pa'i sgrub thabs/_gang ba bzang po'i sgrub thabs/'byung mo mdzes ma'i sgrub thabs/_dbang rgyal ma mdzes ma'i sgrub thabs/_dri med mdzes ma'i sgrub thabs/_sha za pi lU'i sgrub thabs/_sha za nor bu 'dzin pa'i sgrub thabs/_sha za nag po'i 
[\[381a.7\]]sgrub thabs/_sha za nag po snying po'i sgrub thabs/_sha za mo ha na ma na'i sgrub thabs/_a lu ka zhes bya ba'i sgrub thabs/_a la gup+ta zhes bya ba'i sgrub thabs/_bong bu'i gdong can ma'i sgrub thabs/_sha za a lu bi ni'i zhes bya ba'i sgrub thabs/_uts+tshusma zhes bya ba'i sgrub thabs/_k+Shu k+Shu se 
[\[381b\]]
[\[381b.1\]]ri kun+da'i sgrub thabs/_sha za mo rna ba 'dzin ma'i sgrub thabs/_sha za mo kha nag mo'i sgrub thabs te/_de ltar sgrub thabs sum cu rtsa drug gshin rje gshed kyi yid bzhin gyi nor bu'i phreng ba zhes bya ba'i sgrub thabs 'jam dpal dbyangs kyi zhabs rdul la reg pa slob dpon shes rab skyong gis mdzad pa/_rgya gar 
[\[381b.2\]]shar phyogs b+haM ga la'i paN+Di ta dA na shI la zhes bya bas gnas byin gyis brlabs pa drang srong srin po rir rang 'gyur du mdzad pa/_dpal gshin rje gshed dmar po'i sgrub thabs lam gyi snying po zhes bya ba mkhas grub rnal 'byor chen po bud+d+ha dz+nyA na pA das u ga ya na 'bar ba'i phug tu badzra wA rA hI nyid las 
[\[381b.3\]]dngos su thob pa dang*/_lus ngag yid gsum byin gyis brlab pa'i man ngag ces bya ba/_sems dpa' gsum gyi ting nge 'dzin la mnyam par gzhag pa zhes bya ba rnams rdo rje phag mos dngos su byin gyis brlabs pa mkhas shing grub pa brnyes pa'i rnal 'byor gyi dbang phyug sangs rgyas ye shes zhabs 
[\[381b.4\]]kyis mdzad pa/_yul dbus kyi paN+Di ta A nan+da b+ha dra dang*/_bod kyi lo tsA ba se rtsa bsod nams rgyal mtshan gyis grong khyer ti ra ha ti'i lho phyogs rang byung gi mchod rten rnam par dag pa'i drung du yul dbus kyi dpe dang mthun par bsgyur zhing gtan la phab pa/_slar yang thar pa lo tsA ba nyi ma rgyal mtshan 
[\[381b.5\]]gyis shrI nA len+d+ra'i gtsug lag khang chen por bcos pa/_de ltar gshin rje gshed dmar la chos skor bdun cu don gnyis so/_/'phags pa gshin rje tshe bdag nag po'i sgrub pa'i thabs/_gtor ma dang bcas pa dang*/_dpal gshin rje tshe bdag nag po'i dkyil 'khor gyi cho ga dran gsal dpal nag po 
[\[381b.6\]]zhabs kyis mdzad pa/_paN+Di ta chen po nag po'i zhabs de nyid dang*/_lo tsA ba gnyan dar gyi 'gyur rnams te/_de ltar tshe bdag la chos skor gsum mo/_/'khrul 'khor mthar thug gshin rje gshed po'i rgyud/_/gshin rje gshed nag rdo rje 'jigs byed dang*/_/gdong drug gshed dmar sogs dang tshe bdag 
[\[381b.7\]]bcas/_/chos skor brgya dang brgyad cu tham pa bzhugs/_/de dag gis ni gshin rje gshed dmar nag la sogs pa'i chos skor bzhugs pa'i rnam grangs rnams bkod zin to//_//de ltar gshin rje gshed dmar nag la sogs pa'i chos skor rnams bkod nas/_mtshan yang dag par brjod pa rnal 'byor bla med kyi lugs su 
[\[382a\]]
[\[382a.1\]]bkral ba'i skor la/_'phags pa 'jam dpal gyi mtshan yang dag par brjod pa'i rgya cher 'grel pa slob dpon chen po tsan+d+ra go mis mdzad pa/_paN+Di ta mngon shes can gyi phyag nas byung ba/_zhu chen gyi lo tsA ba 'gos lhas btsas dang shes rab brtson 'grus kyi 'gyur/_mtshan yang dag 
[\[382a.2\]]par brjod pa'i 'grel pa tshul gsum gsal bar byed pa'i sgron ma 'di gnyis rgyud sde spyir bkral bar snang zhing the tshom gyi gzhi yod pa rnams bzhugs so//_//tshi pa la/_mtshan yang dag par brjod pa'i 'grel pa mtshan don gsal bar byed pa'i sgron ma zhes bya ba slob dpon bi ma la mi tras 
[\[382a.3\]]mdzad nas thugs kyi sras nyang ting nge 'dzin gyis zhus pa gnyags dz+nyA na'i 'gyur/_'phags pa 'jam dpal gyi mtshan yang dag par brjod pa'i 'grel pa don gsal bar byed pa zhes bya ba dga' rab rdo rjes mdzad zer ba 'di ni the tshom gyi gzhi'o zhes gsungs so/_/mtshan yang dag par brjod pa nye bar bsdus 
[\[382a.4\]]pa'i rnam par rtog ge zhes bya ba mkhas pa chen po nges par sbyangs pa dpal gnyis su med pa'i rdo rjes mdzad pa/_rgya gar gyi mkhan po chen po shrI badzra bo d+hi dang*/_zhu chen gyi lo tsA ba dpyal se rtsa bsod nams rgyal mtshan gyis gangs can pa'i skad du legs par bsgyur ba/_nor bu gling du sku 'khrungs pa'i 
[\[382a.5\]]dpal ldan byang chub mchog gis mdzad pa'i sngags don rnam par gzigs pa dang*/_de'i rjes su 'brangs pa'i slob dpon chen po gnyis med rdo rjes mdzad pa'i nye bar bsdus pa'i rnam par rtog ge gnyis kyi don bsdus pa mtshan gyi sgron me zhes bya ba pradz+nyA gu rus mdzad pa/_'jam dpal ye shes sems dpa'i 
[\[382a.6\]]mngon par rtogs pa zhes bya ba rgya gar gyi mkhan po dpal ldan gnyis su med pa'i rdo rjes mdzad pa/_'jam dpal ye shes sems dpa' rin po che'i phyag rgya dri ma med pa'i cho ga zhes bya ba/_'phags pa 'jam dpal gyi mtshan yang dag par brjod pa'i 'grel pa snying po mngon par rtogs pa zhes bya ba/_rang bzhin du 
[\[382a.7\]]gnas pa'i sngags kyi spyod pa bcu pa/_rmi lam brtag pa/_sangs rgyas byang chub bsam gtan gyi dug sel bar byed pa'i mar me zhes bya ba/_'jam dpal ye shes sems dpa'i yid 'jug pa'i bsam gtan gyi 'khor lo zhes bya ba/_thig le grub pa/_thig le gcig pa zhes bya ba/_'jam dpal ye 
[\[382b\]]
[\[382b.1\]]shes sems dpa'i snying po grub pa zhes bya ba rnams rgya gar gyi mkhan po dpal ldan gnyis su med pa'i rdo rjes mdzad pa/_rnal 'byor pa bsod snyoms pa pradz+nyA shrI dz+nyA na kIrti'i rang 'gyur/_slob dpon chen po mai tri pa'i gdams ngag nye bar bsdus pa dang*/_dpal mai tri pas mdzad pa'i 'phags pa 'jam dpal 
[\[382b.2\]]gyi zab cing rgya che ba zhes bya ba'i 'grel pa mkhas pa chen po dril bu pas mdzad pa/_rgya gar gyi mkhan po many+dzu shrI sid+d+hi dang*/_dge slong blo ldan shes rab kyi 'gyur/_'phags pa 'jam dpal gyi sgrub thabs zhi ba 'od kyi rim pa zhes bya ba/_'jam dpal khro bo'i sgrub thabs rdo rje 'od kyi rim pa zhes 
[\[382b.3\]]bya ba/_dkyil 'khor gyi cho ga_skyabs 'gro sems bskyed dbang bzhi'i gdams pa/_rdo rje glu'i gdams ngag ces bya ba/_khrus kyi cho ga_gtor ma'i cho ga_/bdun tshigs kyi cho ga_/ro bsreg pa'i cho ga_/sAts+tsha gdab pa'i rim pa/_rab tu gnas pa'i cho ga_sbyin sreg gi cho 
[\[382b.4\]]ga_/thun mong gi dngos grub sgrub pa'i thabs kyi man ngag_maN+Dal dbul ba'i man ngag ste bcu gsum po rnams ni bram ze sdom pa bzang pos mdzad cing*/_'bro lo tsA ba d+harmA b+hi'i 'gyur/_'di dag la the tshom za ba snang yang rgya gar mar byed kyin 'dug pas bris so zhes gsungs/_mtshan brjod rnal 'byor 
[\[382b.5\]]chen po bla med du/_/dgongs pa 'grel pa'i rgyud 'grel rnam pa lnga/_/sgrub thabs la sogs nyi shu rtsa brgyad de/_/dril bas chos skor sum cu rtsa gsum bzhugs/_/de dag gis ni 'jam dpal mtshan brjod bla med du bkral ba'i chos skor bzhugs pa'i rnam grangs rnams bkod zin 
[\[382b.6\]]to//_//de ltar 'jam dpal mtshan brjod rnal 'byor bla med du bkral ba'i chos skor rnams bkod nas/_bde chen ral gcig gi skor la/_bde chen ral gcig [(*]ma byung*/[)]lha nyi shu rtsa lnga'i sgrub thabs/_dpal bcom ldan 'das ral pa gcig pa'i dkyil 'khor gyi 'khor lo'i sgrub thabs zhes bya ba grub pa brnyes 
[\[382b.7\]]pa'i paN+Di ta chen po a dzi ta mi tra gup+tas mdzad pa/_dpal bcom ldan 'das ral pa gcig pa'i sgrub thabs slob dpon chen po mi pham sbas pas mdzad pa/_dpal bcom ldan 'das ral pa gcig pa'i sgrub thabs mi pham sbas pa'i bshes gnyen nam/_mtshan gyi rnam grangs rol pa'i rdo rjes 
[\[383a\]]
[\[383a.1\]]mdzad pa/_dpal bcom ldan 'das ral pa gcig pa'i sgrub thabs rgya gar gyi slob dpon chen po shrI badzra kIrtis mdzad pa/_dpal ral gcig ma'i sgrub thabs 'khor gnod sbyin dang bcas pa mi tra dzo kis mdzad pa rnams shrI dza ga ta mi tra A nan+da dang*/_gnubs lo tsA ba 
[\[383a.2\]]byams pa'i dpal gyi 'gyur/_bsngo ba nor bu'i sgron ma zhes bya ba slob dpon mi pham zla bas mdzad pa/_rgya gar gyi paN+Di ta su b+hA shAn+ti dang*/_bod kyi lo tsA ba byams pa'i dpal gyi 'gyur/_dpal bcom ldan 'das ral pa gcig pa la bstod pa kha che'i paN+Di ta bud+d+hA shrI b+ha dra dz+nyA na dang*/_bod kyi lo tsA ba gnubs 
[\[383a.3\]]byams pa'i dpal gyi 'gyur/_de'i rdzogs rim ston pa'i man ngag rang gi sems ngal bso ba'i man ngag tshigs su bcad pa nyi shu rtsa lnga pa zhes bya ba jo bo spyan ras gzigs dbang phyug las dngos su gsan nas/_grub pa brnyes pa'i rnal 'byor gyi dbang phyug chen po dza ga ta mi tra A nan+da pa/_
[\[383a.4\]]skad gnyis smra ba chen po byams pa'i dpal gyis yang dag par bsgyur cing zhus te gtan la phab pa/_rtogs pa brjod pa sum cu pa/_dpal khar+sa pA Ni yab yum gyi sgrub thabs/_gnod sbyin spun gnyis kyi sgrub thabs rnams slob dpon a dzi ta mi tra dzo kis mdzad pa/_rnal 'byor gyi dbang 
[\[383a.5\]]phyug mi tra A nan+da'i phrin las kyis lha'i rigs gnubs lo tsA ba byams pa'i dpal gyi 'gyur/_'di dag ma rgyud kyi phyogs su gtogs pa 'dra bar snang yang bla ma rnams kyis pha rgyud kyi phyogs su byas snang bas 'dir bris so/_/rigs kyi 'jig rten mgon po'i sgrub thabs kyi snang ba zhes bya ba rje btsun 
[\[383a.6\]]ma nyi mas mdzad pa/_rgya gar gyi mkhan po d+harma d+ha ra dang*/_lo tsA ba yar lungs pa grags pa rgyal mtshan gyis dpal ldan sa skya'i gtsug lag khang du bsgyur ba/_lnga bcu pa'i bshad pa kha che'i paN+Di ta dri med dpal bzang pos mdzad pa/_paN+Di ta chen po de nyid dang*/_lo tsA ba yar lungs pa shud 
[\[383a.7\]]ke grags pa rgyal mtshan gyi 'gyur/_kul lo ka nA tha'i byin rlabs paN+Di ta chen po bi ma la shrI'i zhal snga nas byung ba bzhin bris pa/_'phags pa spyan ras gzigs rigs kyi 'jig rten mgon po'i rjes gnang gi cho ga kha che'i paN+Di ta bi ma la shrIs mdzad pa/_paN+Di ta de nyid dang*/_shong lo tsA ba blo 
[\[383b\]]
[\[383b.1\]]brtan gyi 'gyur/_rigs kyi 'jig rten dbang phyug sgrub pa'i thabs bram ze b+h+ring+ga ras mdzad pa/_'jam dpal sgeg pa'i rdo rje'i 'gyur/_'phags pa spyan ras gzigs dbang phyug yi ge bdun pa'i sgrub thabs mi tra dzo kis mdzad pa/_de nyid dang*/_gnubs lo tsA ba byams pa'i dpal gyi 'gyur/_
[\[383b.2\]]'di rnams rnal 'byor chen po'i rgyud du gsal bar gsungs shing*/_thabs shes rab kyi rgyud 'dir gtogs pa gsal bar ma gsungs kyang*/_thabs rgyud dang mthun pa gtso bor snang bas 'dir bkod do zhes bu ston gyis gsungs/_dpal thugs rje chen po'i dbang bskur ba'i man ngag gi rab tu byed pa zhes 
[\[383b.3\]]bya ba'am/_pad+ma zab pa dang pad+ma rgyal po gnyis kyi dbang chog sbyin sreg dpal dzA lan+d+ha ras mdzad pa/_mnga' bdag mai tri pa'i phyag dpe las rgya gar phyag na'i zhal snga nas dang*/_bod kyi lo tsA ba pradz+nyA kIrti'i 'gyur/_'phags pa 'jig rten dbang phyug gsang ba'i sgrub thabs zhes bya ba ma gcig grub 
[\[383b.4\]]pa'i rgyal mos mdzad pa/_sba lcag ma'i gzhung la/_tshe dang ye shes dpag tu med pa'i dkyil 'khor gyi cho ga zhes bya ba'i rgya gzhung*/_rta mgrin gyi sgrub thabs/_tshe dang ye shes dpag tu med pa zhes bya ba'i sgrub thabs rnams rgya gar gyi paN+Di ta zla ba bzang po dang*/_lo tsA ba glan dar ma 
[\[383b.5\]]tshul khrims kyi 'gyur/_tshe dpag tu med pa'i sbyin sreg gi cho ga zhes bya ba rgya gar gyi mkhan po wa la tsan+d+ra bla ma dang*/_lo tsA ba glan dar ma tshul khrims kyi 'gyur/_tshe dang ye shes dpag tu med pa'i sgrub thabs ye shes mkha' 'gro ma grub pa'i rgyal mos mdzad pa/_bcom ldan 'das tshe dang ye 
[\[383b.6\]]shes dpag tu med pa'i dkyil 'khor gyi cho ga zhes bya ba ye shes kyi mkha' 'gro ma grub pa'i rgyal mos byas pa yin zer ba rnal 'byor bla med du byas pa 'di rgya gzhung yin zer ba rnams so/_/spyan ras gzigs dbang rnal 'byor bla med du/_/gyur pa'i ral gcig 'jig rten mgon la sogs/_/tshe 
[\[383b.7\]]dpag med pa'i chos skor rnam brgyad de/_/bcu phrag gnyis la drug gis brgyan pa bzhugs/_/de dag gis ni bde chen ral gcig la sogs pa'i chos skor bzhugs pa'i rnam grangs rnams bkod zin to//_//de ltar bde chen ral gcig gi chos skor rnams bkod nas/_phyag na rdo rje 
[\[384a\]]
[\[384a.1\]]rnal 'byor chen po'i rgyud du bkral ba la/_'khor lo chen po'i skor ni/_'phags pa lag na rdo rje gos sngon po can drag po gsum 'dul zhes bya ba'i rgyud kyi 'grel pa bdud rtsi myu gu zhes bya ba dngos grub brnyes pa'i dza wa ri pas sa wa ri pa la man ngag tu zhus pa/_paN+Di ta de nyid dang*/_de wa pUr+Na 
[\[384a.2\]]ma ti dang*/_lo tsA ba chos kyi bzang po'i 'gyur/_gnod sbyin gyi sde dpon chen po lag na rdo rje gos sngon po can gyi sgrub thabs 'khor lo chen po zhes bya ba/_gnod sbyin gyi sde dpon chen po lag na rdo rje gos sngon po can gyi gzungs kyi sgrub thabs bdud rtsi thigs pa zhes bya ba/_lag na rdo rje go sngon po 
[\[384a.3\]]can gyi sgrub pa'i thabs mdor bsdus pa zhes bya ba ste 'jig rten las 'das pa'i sgrub thabs gsum dang*/_klu rigs bzhi'i sgrub thabs zhes bya ba/_gnod sbyin gyi sde dpon rnam par sbyong zhing sel ba zhes bya ba'i sgrub thabs/_yi dwags dang grul bum dang sha za dang srul po rnams 
[\[384a.4\]]rnam par sbyong zhing sel ba'i sgrub thabs zhes bya ba ste 'jig rten pa'i sgrub thabs gsum dang*/_dpal phyag na rdo rje gos sngon po can gyi gzungs kyi gtor ma'i cho ga zhes bya ba rnams nam gru'i rigs las byung ba dngos grub brnyes pa'i slob dpon chen po bram ze'i btsun pa dza wa ri pas 
[\[384a.5\]]mdzad pa/_bla ma de wa pUr+Na ma ti dang*/_lo tsA ba she'u badzra de was bsgyur ba la/_slad kyis dge slong chos kyi bzang pos bla ma las shin tu legs par zhus te cung zad bcos pa/_rim pa drug pa zhes bya ba/_bsad pa bdud rtsis gso ba zhes bya ba/_bdud rtsi 'o ma'i mchod pa zhes bya ba/_
[\[384a.6\]]klu khro bo bsad pa'i phrin las zhes bya ba/_klu rigs bzhi mnan pa'i cho ga_phyag na rdo rje gos sngon po can gyi sbyin sreg gi cho ga zhes bya ba/_phyag na rdo rje gos sngon po can gyi drag po'i sbyin sreg gi cho ga zhes bya ba/_gnod sbyin gyi sde dpon chen po lag na rdo rje gos sngon po can gyi dkyil 
[\[384a.7\]]'khor gyi cho ga zhes bya ba/_mdze nad kyi mtshan nyid ces bya ba/_gnod sbyin gyi sde dpon chen po lag na rdo rje gos sngon po can 'khor lo chen po'i lha tshogs la bstod pa zhes bya ba rnams nam gru'i rigs las byung ba'i dngos grub brnyes pa'i slob dpon dza wa ri pas mdzad pa/_rgya gar 
[\[384b\]]
[\[384b.1\]]gyi mkhan po de wa pUr+Na ma ti dang*/_bod kyi lo tsA ba dge slong mgar chos kyi bzang po'i 'gyur te de ltar bco brgyad do/_/rten cing 'brel par 'byung ba'i srung ba zhes bya ba nam gru'i rigs las byung ba dngos grub brnyes pa dza wa ri'i zhal snga nas mdzad pa/_paN+Di ta de wa pUr+Na ma ti dang*/_lo 
[\[384b.2\]]tsA ba she'u badzra de wa'i 'gyur/_phyag na rdo rje rnal 'byor chen po'i rgyud du bkral ba la/_phyag na rdo rje gos sngon po can gnod sbyin drag po chen po rdo rje me lce'i rgyud kyi 'grel pa zhes bya ba slob dpon chen po 'phags pa phyag na rdo rje'i sku dngos su sprul nus pa phyag na rdo rje zhes bya bas mdzad pa/_
[\[384b.3\]]rgya gar gyi mkhan po many+dzu shrI dang*/_bod kyi lo tsA ba dge slong gzhon nu tshul khrims kyi 'gyur/_slob dpon des [(*]ma byung*/[)]mdzad pa'i me lce'i phreng ba'i sgrub thabs so/_/slob dpon b+ha wa pas mdzad pa'i skor la/_'phags pa phyag na rdo rje gos sngon can gyi sgrub thabs zhes bya ba/_gnod sbyin gyi sde 
[\[384b.4\]]dpon chen po lag na rdo rje gos sngon po can gyi sgrub thabs che ba/_gnod sbyin gyi sde dpon chen po lag na rdo rje gos sngon po can gyi sgrub thabs chung ba/_gnod sbyin gyi sde dpon chen po lag na rdo rje gos sngon po can gyi dkyil 'khor gyi cho ga_/lung bstan sbyor ba'i man ngag_/rdo rje las kyi tshogs rim par phye 
[\[384b.5\]]ba rnams slob dpon b+ha wa pas mdzad pa/_lo tsA ba khu pa bIr+Ya dang dge slong gzhon nu tshul khrims kyi 'gyur rnams bzhugs so//_//dzi pa la/_gnod sbyin gyi sde dpon chen po lag na rdo rje gos sngon po can gyi sbyor ka chen po'i cho ga_/phyag na rdo rje gos sngon can gyi gtor ma'i cho ga 
[\[384b.6\]]tshogs kyi 'khor lo'i sbyor ka_/zhi ba'i sbyin sreg gi sbyor ka_/rgyas pa'i sbyin sreg gi sbyor ka_/dbang gi sbyin sreg gi sbyor ka_/drag po'i las kyi sbyor ka_/bsdus pa'i las kyi sbyor ka_/phyag na rdo rje gos sngon po can gyi sbyin sreg gi cho ga_/maN+Dal gyi sbyor ka rnams slob dpon b+ha wa pas mdzad pa/_lo tsA ba 
[\[384b.7\]]gzhon nu tshul khrims kyi 'gyur/_las kyi rim pa mu tig phreng ba zhes bya ba slob dpon b+ha wa pas mdzad pa/_rgya gar gyi mkhan po rdo rje slob dpon bIr+Ya gup+ta dang*/_slad kyis lo tsA ba dge slong gzhon nu tshul khrims kyis bsgyur te dur khrod nags tshal du brgyud pa'i slob dpon la shin tu gsang zhing 
[\[385a\]]
[\[385a.1\]]legs par mnos pa/_phyag na rdo rje rdo rje lce dbab kyi 'grel pa mu tig phreng ba dang*/_bcom ldan 'das phyag na rdo rje lce dbab kyi gsang ba'i yang bkol gyi sgrub pa'i thabs zhes bya ba rgyal bu sprin gyi shugs can gyis mdzad pa/_slad kyis bla ma dza yA ka ra dang*/_
[\[385a.2\]]lo tsA ba mar pa'i 'gyur/_'dir lce dbab pa'i bya thabs/_rten 'brel gyi mthus bsrung ba gnyis mdzad 'gyur ma nges pa/_lag na rdo rje lce dbab kyi sngon 'gro'i lag len rnal 'byor gyi sbyor lam brgyad po slob dpon rgyal bu sprin gyi shugs can gyi mdzad pa/_paN+Di ta dza yA ka ra dang*/_mar 
[\[385a.3\]]pa lo tsA'i 'gyur/_gsang ba'i bdag po lag na rdo rje gos sngon po can gyi sgrub thabs slob dpon chen po nag pos mdzad pa rnams so/_/gtum po lha lnga'i skor la/_rdo rje gtum po lha lnga pa zhes bya ba'i dkyil 'khor gyi cho ga_/phyag na rdo rje'i lam yan lag brgyad pa 'phags pa klu sgrub 
[\[385a.4\]]kyis mdzad pa gnyis so/_/gtum po khyung gsham ma'i skor la/_gnod sbyin gyi sde dpon chen po lag na rdo rje gos sngon po can dang bya khyung gi sgrub thabs zhes nang sgrub yid bzhin nor bu dang*/_dpal phyag na rdo rje sgrub pa'i thabs zhes bya ba gsang ba thugs kyi phur gcig ma paN+Di ta las kyi 
[\[385a.5\]]rdo rjes mdzad pa/_paN+Di ta wa la tsan+d+ra dang*/_lo tsA ba glan chung dar ma tshul khrims kyi 'gyur/_rig sngags bcad pa dang mnan pa'i cho ga_/dpal phyag na rdo rje'i sbyin sreg mdor bsdus/_klu gtor rgyas pa rnams glan chung dar ma tshul khrims kyi 'gyur/_khro bo rdo rje gtum po'i 
[\[385a.6\]]sgrub thabs rgyal po zla ba'i snying pos mdzad pa/_lo tsA ba sgeg pa'i dpal gyi 'gyur/_rdo rje khyung gi sgrub thabs slob dpon rdo rje pad+mas mdzad pa/_paN+Di ta sa'i snying po dang*/_lo tsA ba rma ban gyi 'gyur/_rdo rje gtum po'i dkyil 'khor gyi cho ga bzang po mdor bsdus pa zhes bya ba slob 
[\[385a.7\]]dpon las kyi rdo rjes mdzad pa/_paN+Di ta chen po zla ba bzang po dang*/_lo tsA ba glan chung dar ma tshul khrims kyi 'gyur ba rnams so/_/phyag na rdo rje be con mar grags pa'i skor la/_'phags pa lag na rdo rje gos sngon po can zhes bya ba'i rgyud kyi rnam par bshad pa sgron ma gsal ba zhes bya ba 
[\[385b\]]
[\[385b.1\]]dge slong klu'i byang chub kyis mdzad pa/_be con can gyi rgyud kyi 'grel pa las rtog pa thams cad bsdus pa'i sgron ma zhes bya ba slob dpon chen po shrI b+ha dras mdzad pa/_'phags pa gos sngon po can zhes bya ba'i rgyud kyi rgya cher bshad pa slob dpon chen po mchog rab snying pos mdzad pa/_lag 
[\[385b.2\]]na rdo rje gos sngon po can zhes bya ba'i rgyud kyi rgya cher bshad pa rtog pa drug pa zhes bya ba slob dpon gu ya rU pa'i zhal snga nas bsgyur ba mkha' 'gro'i gling nas dum bu brgyad du legs par bris pa/_de'i bshad rgyud 'bum phrag phyed dang sum stong las phyung ba 'di rgyud du 'dod do/_/de kho na nyid 
[\[385b.3\]]sgron ma zhes bya ba phyag na rdo rje'i sgrub thabs thams cad rdzogs pa'i rgyan dge slong klu sgrub kyis mdzad pa/_paN+Di ta gu ru pad+ma 'byung gnas dang*/_lo tsA ba glang dpal gyi seng ge'i 'gyur/_slad kyis kyang paN+Di ta des rgya gar nas sgra rang 'gyur du bsgyur ro/_/'phags pa lag na rdo rje 
[\[385b.4\]]gos sngon po can gyi dkyil 'khor gyi cho ga_/sngags kyi rgyan gyi sgrub thabs/_rab gnas kyi rgyan rnams dge slong nA gArdzu nas mdzad pa/_gtor ma'i rgyan dge slong klu'i byang chub kyis mdzad pa/_dam tshig gi rgyan/_'phags pa lag na rdo rje gos sngon po can gyi sgrub thabs dge slong klu'i byang chub 
[\[385b.5\]]kyis mdzad pa/_de'i 'grel pa sngags kyi rgyan gyi 'grel pa dang*/_dam tshig gi rgyan gyi rnam par bshad pa slob dpon mchog rab kyis mdzad pa/_zangs dkar tshul khrims gzhon nu'i 'gyur/_'phags pa lag na rdo rje gos sngon po can gyi sgrub thabs kyi man ngag rgya cher bshad pa klu sgrub 
[\[385b.6\]]snying po zhes kyang bya/_slob dpon klu'i byang chub ces bya bas mdzad pa/_'phags pa lag na rdo rje gos sngon po can gyi sgrub thabs kyi man ngag rgya cher bshad pa'i 'grel pa slob dpon pad+ma 'byung gnas kyis mdzad pa/_de kho na nyid sgron ma zhes bya ba'i sgrub thabs rdzogs pa dang*/_de kho na 
[\[385b.7\]]nyid kyi sgron ma zhes bya ba'i 'grel pa slob dpon dpa' bos byin gyis mdzad pa rnams bzhugs so/_/phyag na rdo rje rnal 'byor chen por bkral ba'i skor 'di la the tshom za ba'i gzhi mang du snang yang bod na grags pa can du 'dug pas bris so zhes bu ston gyis gsungs so/_/'khor chen 
[\[386a\]]
[\[386a.1\]]gtum po be con la sogs pa/_/phyag na rdo rje rnal 'byor bla med du/_/dgongs pa bkral ba'i rgyud 'grel sgrub skor sogs/_/bcu phrag bdun la gcig gis spras pa bzhugs/_/de dag gis ni phyag na rdo rje rnal 'byor bla med du bkral ba'i chos 
[\[386a.2\]]skor bzhugs pa'i rnam grangs rnams bkod zin to//_//de ltar thabs kyi rgyud dang*/_shes rab kyi rgyud dang*/_thabs shes rab gnyis su med pa'i rgyud kyi so so'i bstan bcos rnams bkod nas/_da ni rnal 'byor bla na med pa'i rgyud spyi'i dgongs 'grel gyi skor la/_wi pa la/_rgyud ma 
[\[386a.3\]]lus pa'i don nges par skul bar byed pa dpal gsang ba grub pa zhes bya ba lha dang lha ma yin la sogs pa ma lus pas zhabs zung pad+mar me tog gi phreng bas mchod pa grub thob chen po pad+ma badzras mdzad pa/_rgya gar gyi mkhan po kr-iSh+Na paN+Di ta dang*/_lo tsA ba dge slong tshul khrims rgyal 
[\[386a.4\]]ba'i 'gyur/_thabs dang shes rab rnam par gtan la dbab pa grub pa slob dpon pad+ma badzra'i slob ma slob dpon chen po yan lag med pa'i rdo rjes mdzad pa/_paN+Di ta chen po shAn+ta b+ha dra dang*/_zhu chen gyi lo tsA ba 'gos lhas btsas kyi 'gyur/_gzhung de gnyis la brtan nas slob dpon 
[\[386a.5\]]de'i slob ma rgyal po in+d+ra b+hU tis mdzad pa'i ye shes grub pa zhes bya ba'i sgrub thabs rgya gar gyi mkhan po shrad+d+hA ka ra warma dang*/_zhu chen gyi lo tsA ba dge slong rin chen bzang pos bsgyur ba/_slad kyis nag tshos kyang bcos pa'o/_/gzhung de rnams la brten nas slob dpon de'i slob ma bcom 
[\[386a.6\]]ldan 'das ma lak+Sh+mI ka ras mdzad pa'i gnyis su med par grub pa'i sgrub thabs/_gzhung de rnams la brten nas lcam gyi slob ma slob dpon sgeg pa'i rdo rjes mdzad pa'i dngos po gsal [(*]ma byung*/[)]ba grub pa/_dpal o rgyan nas byung ba gsang ba'i gsang ba chen po de kho na nyid kyi man ngag slob 
[\[386a.7\]]dpon sgeg pa'i rdo rje'i slob ma slob dpon chen po dA ri ka pas mdzad pa/_slob dpon de'i slob ma lhan cig skyes pa'i rnal 'byor ma tsi tos mdzad pa'i dngos po gsal ba'i rjes su 'gro ba'i de kho na nyid grub pa paN+Di ta zhi ba bzang po dang*/_zhu chen gyi lo tsA ba 'gos lhas btsas kyi 'gyur/_
[\[386b\]]
[\[386b.1\]]dpal lhan cig skyes pa grub pa zhes bya ba sgeg pa rdo rje'i slob ma slob dpon chen po dpal Dom+bi he ru kas mdzad pa de rnams la grub pa sde brgyad ces grag go_/rnal 'byor gyi dbang phyug dpal sa ra ha pa chen pos mdzad pa'i do ha mdzod ces bya ba'i glu de kho na nyid rnal du mtshon pa don 
[\[386b.2\]]dam pa'i yi ge_phyag rgya bzhi gtan la dbab pa slob dpon klu sgrub snying pos mdzad pa/_bla ma d+hi ri shrI dz+nyA na dang*/_bod kyi lo tsA ba rma ban chos 'bar gyi 'gyur/_'di man ngag snye ma la sogs par slob dpon klu sgrub kyis byas pa ma yin te/_so so'i skye bo man ngag mi shes 
[\[386b.3\]]pa kha cig gis byas so zhes bshad mod kyi 'on kyang rgya gar ma yin cing bod la grags pa gtsor byas nas bris so/_/slob dpon klu sgrub kyis Ar+Ya de wa la bshad cing*/_des sems kyi sgrib sbyong mdzad de bris so/_/shes rab ye shes gsal ba zhes bya ba mkhas pa chen 
[\[386b.4\]]po de wa tsan+d+ras mdzad pa/_paN+Di ta badzra pA Ni dang*/_lo tsA ba d+harma kIrti'i 'gyur/_gnas pa bsdus pa slob dpon chen po dpal lhan cig skyes pa'i rdo rjes mdzad pa/_bla ma d+hi ri shrI dz+nyA na dang*/_bod kyi lo tsA ba rma ban chos 'bar gyi 'gyur la/_phyis bar ston gyis zhus nas bla ma rgya 
[\[386b.5\]]gar ba dang*/_mtshur lo tsA bas dpe phyi mo la gtugs te gtan la phab pa/_bsam gyis mi khyab pa'i rim pa'i man ngag ces bya ba phyag rgya chen po thob pa'i slob dpon tog tse pas mdzad pa/_paN+Di ta bde ba'i myu gu dang*/_lo tsA ba 'gos kyi 'gyur te/_de ltar lnga dang*/_sems kyi sgrib [(*]ma byung*/[)]sbyong 
[\[386b.6\]]dang bcas pa'i drug po de la snying po'i skor zhes grags so/_/tha dad du chos spyod yod par ston pa lta ba ngan pa sel ba zhes bya ba slob dpon mkhas pa chen po nges par sbyangs pa gnyis med rdo rjes mdzad pa/_rgya gar gyi mkhan po bla ma badzra pA Ni dang*/_bod kyi lo tsA ba mtshur ston ye 
[\[386b.7\]]shes 'byung gnas kyi 'gyur/_sngags kyi lta ba ston pa dbu ma drug pa slob dpon mkhas pa mai tris mdzad pa/_bla ma badzra pA Ni dang*/_nag tsho'i 'gyur/_lta ba ngan pa sel ba'i dka' 'grel dpal ldan nges par sbyangs pa gnyis su med pas mdzad pa dang*/_sngags kyi spyod pa 
[\[387a\]]
[\[387a.1\]]ston pa lhan skyes drug pa bla ma mai tri pas mdzad pa/_bla ma badzra pA Ni dang*/_mtshur gyi 'gyur/_lta ba dpes ston pa rmi lam nges par bstan pa/_spyod pa dpes ston pa sgyu ma nges par bstan pa zhes bya ba/_lta ba'i don la 'bebs pa'i rab tu mi gnas par gsal 
[\[387a.2\]]bar ston pa zhes bya ba rnams slob dpon gnyis med rdo rjes mdzad pa/_paN+Di ta badzra pA Ni dang*/_nag tsho tshul rgyal gyi 'gyur/_spyod pa gtan la 'bebs pa de kho na nyid bcu pa zhes bya ba slob dpon gnyis su med pa'i rdo rjes mdzad pa/_bla ma phyag na dang mtshur gyi 'gyur la/_phyis lo tsA ba tshul 
[\[387a.3\]]khrims rgyal bas bcos pa/_thabs shes rab dbyer med du ston pa zung du 'jug pa rab tu gsal bar ston pa zhes bya ba slob dpon a wa d+hU tIs mdzad pa/_badzra pA Ni dang*/_nag tsho tshul rgyal gyi 'gyur/_snang stong dbyer med du ston pa dga' gcugs lnga pa slob dpon mai tri pas mdzad pa/_'khor 
[\[387a.4\]]'das gnyis med du ston pa mi phyed pa lnga pa slob dpon mai tri pas mdzad pa/_bden gnyis tha mi dad du ston pa'i bde ba chen po gsal ba slob dpon a wa d+hU tI pa dpal gnyis su med pa'i rdo rjes mdzad pa rnams bla ma badzra pA Ni dang rma ban chos 'bar gyi 'gyur/_theg pa thun mong gi lta ba 
[\[387a.5\]]ston pa de kho na nyid rin po che'i phreng ba zhes bya ba slob dpon a ba d+hU tI pa gnyis su med pa'i rdo rjes mdzad pa/_badzra pA Ni dang*/_nag tsho tshul khrims rgyal ba'i 'gyur/_gang zag gsum gyi rtogs thabs ston pa de kho na nyid rab tu bstan pa zhes bya ba dang*/_lha'i rnal 'byor gtan la 
[\[387a.6\]]'bebs pa de bzhin gshegs pa lnga'i phyag rgya rnam par bshad pa slob dpon gnyis med rdo rjes mdzad pa/_rgya gar gyi mkhan po phyag na rdo rje dang*/_lo tsA ba rma ban chos 'bar gyi 'gyur/_dbang gi dgos pa mdor bsdus pa/_dbang gi bya ba mdor bsdus pa/_rang bzhin lnga pa/_thabs dang shes rab brtse ba 
[\[387a.7\]]lnga pa rnams slob dpon a wa d+hU tI pa gnyis su med pa'i rdo rjes mdzad pa/_rgya gar gyi mkhan po badzra pA Ni dang*/_bod kyi lo tsA ba mtshur dz+nyA na A ka ra'i 'gyur/_'di A ma nas kyi skor du mi bgrang bar snang*/_do ha ti zhes bya ba de kho na nyid kyi man ngag a wa d+hU tI pas mdzad pa/_rje btsun d+hi ri shrI dz+nyA na'i rang 'gyur/_
[\[387b\]]
[\[387b.1\]]gang zag gsum gyi sgom thabs ston pa theg pa chen po nyi shu pa slob dpon gnyis med rdo rjes mdzad pa/_rgya gar gyi mkhan po de wA ka ra tsan+d+ra dang*/_bod kyi lo tsA ba dge slong shAkya brtson 'grus kyi 'gyur/_yid la mi byed pa'i sgra la rtsod pa spong ba yid la mi byed pa ston pa zhes bya ba slob dpon chen po 
[\[387b.2\]]gnyis med rdo rjes mdzad pa/_rgya gar gyi mkhan po badzra pA Ni dang*/_bod kyi lo tsA ba gnyan chung gi 'gyur/_mtha' bral rtogs pa'i shes rab ston pa de kho na nyid theg pa chen po nyi shu pa a wa d+hU tI pa gnyis med rdo rjes mdzad pa/_rje btsun d+hi ri shrI dz+nyA na'i zhal snga nas/_lo tsA ba seng dkar shAkya 'od 
[\[387b.3\]]kyi 'gyur/_shes pa spro bsdu med par 'jog pa'i man ngag gsang ba dam pa 'di gzhan rnam grangs su mi bgrang bar snang*/_dbang gi khyad par gtan la 'bebs pa dbang bskur ba nges par bstan pa zhes bya ba slob dpon rgyal ba mai tri pas mdzad pa/_rgya gar gyi mkhan po kr-iSh+Na paN+Di ta dang 
[\[387b.4\]]lo tsA ba tshul khrims rgyal ba'i 'gyur/_chos sna nyi shu rtsa gnyis po de mnga' bdag mai tri dang*/_mtshan gyi rnam grangs gnyis med rdo rje zhes kyang bya/_a wa d+hU tI pa zhes kyang bya bas mdzad pa'o/_/de'i rjes su 'brang ba bkas bskur ba'i chos bzhi la/_dbang bskur ba nges 
[\[387b.5\]]par bstan pa'i dka' 'grel slob dpon dga' ba skyong gis mdzad pa/_paN+Di ta sa man+ta b+ha dra dang*/_lo tsA ba nag tsho'i 'gyur/_de kho na nyid bcu pa'i rgya cher 'grel pa paN+Di ta chen po slob dpon lhan cig skyes pa'i rdo rjes mdzad pa/_rgya gar gyi mkhan po badzra pA Ni las mnyan te/_slad kyis paN+Di 
[\[387b.6\]]ta ka l+yA na warma dang*/_lo tsA ba dge slong dz+nyA na A ka ra mtshur gyi 'gyur/_rdo rje'i tshig ces bya ba rdo rje slob dpon badzra pA Nis zhal snga nas mdzad pa/_rgya gar gyi mkhan po de nyid dang*/_lo tsA ba mtshur ston dge slong dz+nyA na A ka ra'i 'gyur/_paN+Di ta badzra pA Nis mdzad pa'i lta ba 
[\[387b.7\]]ngan sel gyi dran pa ni ma rnyed de/_de ltar chos sna nyi shu rtsa drug la a ma na se ka ra'i skor zhes grags so/_/'di'i gsang ba grub pa gsang 'dus kyi don 'grel yin pas de'i phyogs su rigs kyang*/_bod na grub rnying a ma na se'i skor zhes bshad bka' dang*/_man ngag gi bka' 
[\[388a\]]
[\[388a.1\]]phyogs gcig tu yod pas 'dir lhan cig tu bris so/_/da ni de dag gi 'grel pa'i skor la/_do ha mdzod kyi dka' 'grel slob dpon chen po dpal gnyis su med pa'i rdo rjes mdzad pa/_rgya gar lho phyogs kyi yul ko sa lar sku 'khrungs pa'i rnal 'byor pa chen po shrI bai 
[\[388a.2\]]ro tsa na badzra'i rang 'gyur/_mi zad pa'i gter mdzod yongs su gang ba'i glu zhes bya ba gnyug ma'i de nyid rab tu bstan pa'i rgya cher bshad pa rnal 'byor gyi dbang phyug chen po dpal sa ra ha pa'i dgongs pa mkhas par grags pa dpal ldan gnyis su med pa'i rdo rjes mdzad pa/_rnal 'byor pa bsod 
[\[388a.3\]]snyoms pa pradz+nyA shrI dz+nyA na kIrti'i rang 'gyur/_do ha mdzod kyi bka' 'grel zhes bya ba slob dpon chen po thar pa'i 'byung gnas sbas pas mdzad pa/_rgya gar gyi mkhan po rgyal ba'i lha dang*/_rgya lo tsA'i 'gyur/_phyag rgya bzhi'i rgya cher 'grel pa rin po che'i snying po zhes bya ba/_rgya gar 
[\[388a.4\]]gyi mkhan po mkhas par grags pa bla ma bi ta karmas mdzad pa/_rnal 'byor pa bsod snyoms pa pradz+nyA shrI dz+nyA na kIrti'i rang 'gyur rnams bzhugs so/_/dA ri ka pas mdzad pa'i grub mtha' bdun pa/[ (*]ma byung*/[) ]rgya gar gyi paN+Di ta nags kyi rin chen dang*/_rtses thang lo tsA'i 'gyur/_
[\[388a.5\]]dbang bzhi pa'i rab tu [(*]ma byung*/[)]byed pa paN+Di ta nags kyi rin chen gyis mdzad pa/_byams pa gling pa'i 'gyur rnams bzhugs so//_//zhi pa la/_lhan cig skyes grub rgyal po in+d+ra b+hU tis mdzad pa/_rgya gar gyi mkhan po zla ba mgon po dang*/_bod kyi lo tsA ba shes rab grags kyi 'gyur/_lhan 
[\[388a.6\]]cig skyes grub kyi gzhung 'grel zhes bya ba lha lcam rje btsun ma dpal mos mdzad pa/_rgya gar gyi mkhan po ma nA bi ha ra la dang*/_bod kyi lo tsA ba dge slong pradz+nyA kIrti'i rang 'gyur/_dpal de kho na nyid grub pa slob dpon chen po ke ra li pas mdzad pa/_'di 
[\[388a.7\]]gsum kha cig grub pa'i chos skor du gtogs par 'dod do/_/da ni de dag dang phyogs mthun pa phyag rgya chen po ston pa'i gzhung do ha la sogs pa'i skor la/_do ha mdzod ces bya ba spyod pa'i glu dang*/_mi zad pa'i gter mdzod man ngag gi glu zhes bya ba rnal 'byor gyi dbang 
[\[388b\]]
[\[388b.1\]]phyug dpal bram ze chen po sa ra ha pas mdzad pa/_rgya gar gyi mkhan po badzra pA Ni dang*/_bla ma a sus zhus pa/_'di gnyis rgyal po do ha dang btsun mo do har grags shing*/_bram ze chen pos mdzad ma mdzad the tshom gyi gzhi'o/_/dmangs do ha dang*/_btsun mo do ha dang*/_
[\[388b.2\]]rgyal po do ha dang*/_do ha mdzod ces bya ba spyod pa'i glu'i 'grel pa don gyi sgron ma rnal 'byor gyi dbang phyug chen po bal po skye med bde chen gyis mdzad pa/_de nyid kyi rang 'gyur du gtan la phab pa/_gsal byed sum cu rtsa bzhi la sbyar te ston pa ka kha'i do ha zhes bya ba dang*/_de'i 
[\[388b.3\]]rang 'grel ka kha'i do ha'i bshad pa bris pa rnal 'byor gyi dbang phyug thams cad kyi gtsug gi nor bu lta bu dpal sa ra has mdzad pa/_rgya gar lho phyogs yul ko sa lar 'khrungs pa rnal 'byor gyi dbang phyug chen po shrI bai ro tsa na badzra'i rang 'gyur/_do ha mdzod kyi snying po don gyi glu'i 
[\[388b.4\]]'grel pa zhes bya ba slob dpon a wa d+hU tI pas mdzad pa/_do ha sku'i mdzod 'chi med rdo rje'i glu/_gsung gi mdzod 'jam dbyangs rdo rje'i glu/_thugs kyi mdzod skye med rdo rje'i glu/_sku gsung thugs yid la mi byed pa'i phyag rgya chen po zhes bya ba rnams sangs rgyas gnyis pa ltar 
[\[388b.5\]]grags pa rnal 'byor gyi dbang phyug chen po dpal sa ra ha pa'i zhal snga nas gsungs pa/_bla ma nag po pa'i rang 'gyur/_do ha mdzod ces bya ba phyag rgya chen po'i man ngag dpal ri khrod pa chen po sa ra ha'i zhal snga nas mdzad pa/_shrI bai ro tsa na rak+Shi ta'i rang 'gyur/_de rnams lnga 
[\[388b.6\]]po bram zer chen po sa ra ha pas mdzad pa'o/_/man ngag tshigs su bcad pa bcu gnyis pa bram ze chen po sa ra ha'i zhal snga nas gsungs pa/_rang byin gyis brlab pa'i rim pa rnal 'byor gyi dbang phyug dpal sa ra ha pas mdzad pa/_paN+Di ta chen po shAn+ta b+ha dra dang*/_bod kyi 
[\[388b.7\]]lo tsA ba rma ban chos 'bar gyi 'gyur/_de kho na nyid kyi man ngag rtse mo do ha'i glu zhes bya ba rnal 'byor gyi dbang phyug chen po dpal sa ra ha'i zhal snga nas gsungs pa/_kr-iSh+Na paN+Di ta'i rang 'gyur du mdzad pa/_dngos po sbyong ba zhes bya ba slob dpon chen po 'phags pa klu sgrub kyi zhal 
[\[389a\]]
[\[389a.1\]]snga nas mdzad pa/_rgya gar gyi mkhan po badzra pA Ni dang*/_bod kyi lo tsA ba rma ban chos 'bar gyi 'gyur/_slob dpon klu sgrub kyis mdzad pa'i tshigs su bcad pa phyed dang lnga pa'i 'grel pa/_rnam par mi rtog pa'i rab tu byed pa slob dpon chen po Ar+Ya de was 
[\[389a.2\]]mdzad pa/_paN+Di ta chen po ma hA kA ru Na dang*/_bod kyi lo tsA ba chen po rma ban chos 'bar gyi 'gyur/_do ha mdzod ces bya ba rnal 'byor gyi dbang phyug bir+Wa pas mdzad pa/_do ha mdzod slob dpon chen po til+li pas mdzad pa/_brtul zhugs spyod pa'i slob dpon chen po nag pos 
[\[389a.3\]]mdzad pa'i tshigs su bcad pa lnga pa/_dpal bi rU pas mdzad pa'i tshig rkang brgyad cu rtsa bzhi pa rnams yul lho phyogs ko sa lar sku 'khrungs pa'i rnal 'byor gyi dbang phyug chen po shrI bai ro tsa na badzra'i rang 'gyur/_lam 'bras bu dang bcas pa'i rtsa ba rdo rje'i tshig rkang dang*/_bdud 
[\[389a.4\]]rtsi grub pa'i rtsa ba zhes bya ba slob dpon chen po bi rU pas mdzad pa/_rgya gar gyi mkhan po rnal 'byor pa las grub pa thob pa'i rgya gar e na de wa'i 'gyur/_mkha' 'gro ma'i man ngag snyan nas snyan du brgyud pa gdung ba bcad pa'i gdams ngag ces bya ba sprul pa'i rnal 'byor pas 
[\[389a.5\]]gzhung du bkod pa/_phyag rgya chen po rdo rje'i glu brda brgyud gsang ba'i sgron ma dpal sha ba ri dbang phyug dang*/_mkha' 'gro ma ye shes kyi spyan ma dang*/_pad+ma'i spyan gnyis rnams kyis snying po'i don mgur du bzhes pa/_slob dpon chen po nA ro pa'i rdo rje'i glu/_ma hA yo 
[\[389a.6\]]ga nA ro pa'i rdo rje'i glu/_yang rdo rje'i glu/_slob dpon nag po zhabs kyi rdo rje'i glu/_grub thob brgyad cu rtsa bzhi'i rtog pa'i snying po zhes bya ba slob dpon dpa' bo 'od gsal gyis phyogs gcig tu bsdus pa dang*/_spyod pa'i glu'i mdzod grub pa rnams kyi rdo rje'i glu 
[\[389a.7\]]de kho na nyid gsal bar shes pa'i skye bo rnams la slob dpon thub pas byin gyis 'grel pa mdzad pa la/_rdo rje'i glu 'grel pa dang bcas pa paN+Di ta chen po kIrti tsan+d+ra'i zhal snga nas gdams pa dang bcas pa zhus shing*/_chos kyi rje dpal ldan sa skya pa khu dbon rnams kyi 
[\[389b\]]
[\[389b.1\]]sku drin la brten nas bal yul yam bu'i grong khyer du bod kyi lo tsA ba grags pa rgyal mtshan gyi 'gyur/_dngos po'i gnas lugs bsgom pa zhes bya ba nor bu gling pa'i slob dpon bde ba'i rdo rjes mdzad pa/_phyag rgya bzhi'i man ngag ces bya ba slob dpon gnyis med rdo rjes mdzad 
[\[389b.2\]]pa/_rgya gar gyi mkhan po badzra pA Ni dang*/_bod kyi lo tsA ba dge slong tshul khrims rgyal ba'i 'gyur/_chos thams cad rab tu mi gnas par ston pa'i de kho na nyid tshigs su bcad pa phyed kyi 'grel pa dpal a wa d+hU tI'i zhabs kyis mdzad pa/_ma rtogs pa rtogs par byed pa zhes 
[\[389b.3\]]bya ba slob dpon chen po dpal gnyis med rdo rjes mdzad pa dang*/_snying po kun las btus pa'i rab tu byed pa slob dpon chen po shrI A nan+da badzras mdzad pa/_rgya gar gyi mkhan po badzra pA Ni dang*/_bod kyi lo tsA ba rma ban chos 'bar gyi 'gyur/_sangs rgyas 'char ba [(*]ma byung*/[)]zhes bya ba slob dpon lU hi 
[\[389b.4\]]pa'i zhabs kyis mdzad pa/_paN+Di ta nags kyi rin chen dang*/_byams pa gling pa'i 'gyur/_bsgom rim drug pa zhes bya ba sangs rgyas gnyis pa ltar grags pa'i badzra pA Nis mdzad pa/_de nyid dang*/_nag tsho'i 'gyur/_na mo bud+d+hA ya'i 'grel pa rnal 'byor gyi dbang phyug chen po slob dpon 
[\[389b.5\]]nag po rdo rjes mdzad pa'i do ha mdzod ces bya ba dang*/_dpal nag po rdo rje zhabs kyi do ha mdzod kyi rgya cher 'grel pa paN+Di ta 'od dpag med kyis mdzad pa/_shrI bai ro tsa na badzra'i rang 'gyur/_phyag rgya chen po'i man ngag til+li pas nA ro pa la chu bo gang+gA'i 'gram du gsungs pa/_rje nA ro'i lta ba mdor bsdus pa 
[\[389b.6\]]zhes bya ba lo tsA ba mar pa chos kyi blo gros kyi 'gyur/_phyag rgya chen po bsam gyis mi khyab pa zhes bya ba rnal 'byor gyi dbang phyug til+li pas go ri shar ba'i rgyal po'i khab tu rnal 'byor pa la gdams pa dang*/_mthu chen la gdams pa rnal 'byor gyi dbang phyug til+li pas gyad kyi nor bu'i grong 
[\[389b.7\]]du gdams pa'i phrin las bsam gyis mi khyab pa zhes bya ba dang*/_glu mkhan la gdams pa rnal 'byor gyi dbang phyug til+li pas 'dus pa rin po che'i tshong dus su gdams pa rol mo bsam gyis mi khyab pa zhes bya ba dang*/_mu stegs la gdams pa rnal 'byor gyi dbang phyug chen 
[\[390a\]]
[\[390a.1\]]po til+li pas rgyal po seng grags seng ge'i sgo drung du gdams pa chos nyid bsam gyis mi khyab pa zhes bya ba dang*/_shan pa la gdams pa rnal 'byor gyi dbang phyug til+li pas rigs ngan gtum mo'i grong khyer du gsod pa'i sbyar ba bsam gyis mi 
[\[390a.2\]]khyab pa zhes bya ba dang*/_rig byed mkhan la gdams pa rnal 'byor gyi dbang phyug til+li pas grong khyer pad+ma can du gdams pa sna tshogs bsam gyis mi khyab pa zhes bya ba dang*/_sgyu ma mkhan la gdams pa rnal 'byor gi dbang phyug til+li pas grong khyer grags pa skyong du gdams 
[\[390a.3\]]pa dngos po bsam gyis mi khyab pa zhes bya ba dang*/_smad 'tshong la gdams pa rnal 'byor gyi dbang phyug til+li pas sgyu ma sprul pa'i grong khyer du gdams pa bsam gyis mi khyab pa bde ba chen po zhes bya ba ste til+li pa'i chos brgyad do/_/'khor ba las yid nges par 'byung 
[\[390a.4\]]bar byed pa zhes bya ba'i glu slob dpon dpal mar me mdzad ye shes kyis mdzad pa/_rgya gar gyi mkhan po de nyid dang*/_zhu chen gyi lo tsA ba rgya brtson seng ges bi kra ma la shI la'i gtsug lag khang du bsgyur ba/_slad nas bla ma de nyid dang*/_lo tsA ba tshul khrims rgyal bas bcos 
[\[390a.5\]]pa/_chos kyi dbyings su lta ba'i glu slob dpon chen po dI paM ka ras mdzad pa/_rgya gar gyi mkhan po de nyid dang*/_bod kyi lo tsA ba dge slong tshul khrims rgyal ba'i 'gyur/_zhi byed kyi man ngag sgron ma dgu skor la/_man ngag sku'i sgron ma zhes bya ba dang*/_theg pa 
[\[390a.6\]]gsung gi sgron ma zhes bya ba dang*/_yang dag lta ba'i sgron ma zhes bya ba dang*/_rin po che'i sgron ma zhes bya ba dang*/_mnyam nyid gzhi'i sgron ma zhes bya ba dang*/_mthar thug 'bras bu'i sgron ma zhes bya ba dang*/_byang chub spyod pa'i sgron ma zhes bya ba dang*/_rnal 'byor lam gyi sgron ma zhes bya 
[\[390a.7\]]ba dang*/_gsang ba thugs kyi sgron ma zhes bya ba dang*/_maN+Dal gyi cho ga zhes bya ba dang*/_de kho na nyid phyag rgya chen po yi ge med pa'i man ngag rnams rnal 'byor gyi dbang phyug chen po ka ma la shI las mdzad pa/_rgya gar gyi mkhan po dz+nyA na gu h+ya dang*/_zhu chen gyi lo tsA ba bla ma ang 
[\[390b\]]
[\[390b.1\]]lo btsun chung gi 'gyur ro/_/bskyed rim gyi skor la/_shes rab kyi pha rol tu phyin pa'i sgrub thabs/_rje btsun ma 'phags ma sgrol ma'i sgrub thabs/_rdo rje phag mo'i sgrub thabs/_'jam dpal khro bor sgrub pa de rnams rje btsun ka ma la shI las mdzad cing*/_paN+Di 
[\[390b.2\]]ta dz+nyA na gu h+ya dang*/_ang lo tsA ba'i 'gyur/_chos drug man ngag ces bya ba grub pa'i rnal 'byor gyi dbang phyug til+li pas mdzad pa/_rgya gar gyi mkhas pa nA ro paN+Di ta dang*/_mar pa lho brag pa chos kyi blo gros kyis kha che'i gnas puSh+pa ha rir bsgyur/_bka' yang dag pa'i tshad ma zhes 
[\[390b.3\]]bya ba mkha' 'gro ma'i man ngag ka dpe dang po dang*/_ka dpe phyi ma gnyis 'gyur byang med pa/_rim pa lnga bsdus pa gsal ba zhes bya ba dpal nA ro pas mdzad pa/_paN+Di ta de nyid dang*/_bod kyi lo tsA ba mar pa chos kyi blo gros kyi 'gyur/_go bar byed pa'i snying po brgya pa zhes 
[\[390b.4\]]bya ba slob dpon chen po Ar+Ya de was mdzad pa/go bar byed pa'i snying po brgya pa rnam par bshad pa zhes bya ba dpal he ru ka de wa'i zhal snga nas mdzad pa/_tshe sgrub pa'i thabs rnams rgya gar shar phyogs sat+na ga ra'i paN+Di ta chen po dpal nags kyi rin chen gyi spyan sngar/_dge 
[\[390b.5\]]slong chos smra ba bsod nams rgya mtsho'i sdes bsgyur/_dpal 'khor lo sdom pa'i man ngag zhal nas snyan du brgyud pa yid bzhin nor bu zhes bya ba mkha' 'gro ma'i gsang tshig til+li pas bkod pa dang*/_snyan brgyud rdo rje'i tshig rkang mkhas pa nA ro pas mdzad pa/_mkhas pa nA ro 
[\[390b.6\]]paN chen de nyid dang*/_lo tsA ba mar pa chos kyi blo gros kyis puSh+pa ha ri'i gnas chen du bsgyur/_bdag gi rnal 'byor zhes bya ba tog rtse pa'i zhabs kyis mdzad pa/_rgya gar shar phyogs sat+na ga ra'i mkhas pa chen po nags kyi rin chen gyi spyan sngar/_dge slong chos smra ba bsod nams 
[\[390b.7\]]rgya mtsho'i sdes bsgyur ba/_las thams cad grub par byed pa zhes bya ba tsarba Ti'i zhabs kyis mdzad pa/_dge slong rgya mtshos bsgyur ba rnams bzhugs so//_//zi pa la/_lhan cig skyes pa'i glu rnal 'byor gyi dbang phyug shAn+ti de was mdzad pa/_bla ma d+hi ri shrI dz+nyA 
[\[391a\]]
[\[391a.1\]]na dang*/_lo tsA ba rma ban chos 'bar gyi 'gyur/_rang bzhin gyi do ha mdzod kyi glu'i lta ba zhes bya ba slob dpon lU hi pas mdzad pa/_rnam rtog spang ba'i glu zhes bya ba slob dpon li lA pas mdzad pa/_las kyi gtum mo'i do ha mdzod kyi klu zhes bya ba 
[\[391a.2\]]slob dpon bi rU pas mdzad pa/_lta bsgom spyod pa 'bras bu'i do ha'i glu zhes bya ba slob dpon sa ra ha pas mdzad pa/_do ha mdzod kyi de nyid kyi glu zhes bya ba slob dpon ka na ri nas brgyud pa tha ga nas mdzad pa/_spyod pa'i do ha mdzod kyi glu zhes bya ba slob dpon kAm b+ha la nas 
[\[391a.3\]]brgyud pa slob dpon kong+ka nas mdzad pa/_lhan cig skyes dga'i do ha mdzod kyi glu'i lta ba zhes bya ba slob dpon b+ha des mdzad pa/_bde bar gshegs pa'i lta ba'i glu zhes bya ba slob dpon dA ma pas mdzad pa/_rlung gi de nyid kyi do ha'i glu zhes bya ba slob dpon nag po pa nas brgyud pa slob dpon 
[\[391a.4\]]ma hi pas mdzad pa/_dpyid kyi thig le do ha mdzod kyi glu zhes bya ba slob dpon nag po nas brgyud pa slob dpon sa ra has mdzad pa/_rdo rje bzhi'i glu zhes bya ba a wa d+hU tI gnyis med rdo rjes mdzad pa/_bla ma mai tri pa'i glu/_sa ra ha'i glu/_yang sa ra ha'i glu/_bi rU 
[\[391a.5\]]byed pa'i rdo rje'i glu/_kah+Na pa'i glu/_mi gnas pa'i don thugs su chud pa bla ma rje btsun d+hiSh+Ti dz+nyA nas mdzad pa rdo rje'i glu/_yang bla ma d+hiSh+Ti dz+nyA na'i zhal snga nas kyi glu/_yang glu gcig_gaN+DA ri'i glu/_ma ti tsi Ta'i glu/_yang glu gnyis/_A tsAr+Ya dpa' 
[\[391a.6\]]bo rnam par snang mdzad kyi glu/_nA ro paN+Di ta'i glu/_lU hi pa'i glu/_Dom+bi pa'i glu/_bi rU pa'i glu/_la ba pa'i glu/_ma hA su kha ta'i glu/_rnal 'byor pa pra sa ra'i glu/_klu sgrub kyi glu/_dI paM ka ra shrI dz+nyA na'i chos kyi glu/_thig le bcu drug gi nyams len zhes bya ba slob dpon 
[\[391a.7\]]kang+ka li pas mdzad pa/_phyi nang byang chub kyi sems bcing ba'i man ngag ces bya ba slob dpon bi nA pas mdzad pa/_rlung gi de nyid bsgom pa'i man ngag ces bya ba slob dpon g+ho ra Shas mdzad pa/_rlung gi de nyid bsgom pa'i man ngag ces bya ba slob dpon tso rong gis mdzad 
[\[391b\]]
[\[391b.1\]]pa/_rdo rje mkha' 'gro'i rdzogs pa'i rim pa slob dpon bi rU pa nas brgyud pa slob dpon b+hi na pas mdzad pa/_rnal 'byor bzhi'i nyams len gyi thabs zhes bya ba slob dpon tan+ti pas mdzad pa/_thabs dang shes rab gtan la phab pa'i dngos grub bsdus pa zhes bya ba 
[\[391b.2\]]slob dpon tsa ma ris mdzad pa/_rang bzhin grub pa med pa'i gzhi'i man ngag ces bya ba slob dpon klu sgrub kyis mdzad pa/_rje btsun yi ge brgya pa'i sems dpa' gsum gyi sgom pa'i thabs slob dpon nA ro pas mdzad pa/_rin chen phreng ba zhes bya ba slob dpon si la 
[\[391b.3\]]a lis mdzad pa/_snying rje bsgom pa'i byin rlabs zhes bya ba slob dpon til+li pas mdzad pa/_theg pa chen po'i gnas lugs gtan la 'bebs pa zhes bya ba slob dpon chen po d+ho khin+d+has mdzad pa/_sems la gros 'debs zhes bya ba slob dpon a dzo gis mdzad pa/_
[\[391b.4\]]gzhi lam 'bras bu bsgom pa'i phyag rgya chen po'i nyams len zhes bya ba slob dpon paM ka las mdzad pa/_rtsa rlung gi sgo nas rnal 'byor gyi spyod pa spyad pa zhes bya ba dang*/_yi ge gnyis pa'i man ngag ces bya ba slob dpon Dom+bi he ru kas mdzad pa/_de kho na nyid kyi bde 
[\[391b.5\]]ba bsgom pa'i rjes su 'brang ba'i rnal 'byor bsgom pa'i man ngag ces bya ba slob dpon chen po ku ku ri pas mdzad pa/_'dzag pa gcod pa'i man ngag ces bya ba slob dpon ku dzI pas mdzad pa/_mu stegs kyi gtum mo zhes bya ba slob dpon a tsin+tis mdzad pa/_gser 'gyur 
[\[391b.6\]]gyi rtsi zhes bya ba slob dpon na lis mdzad pa/_sems dang sems nyid 'dul ba'i thabs zhes bya ba slob dpon shAn+ta de wa nas brgyud pa slob dpon me ko las mdzad pa/_lha kun gyi rdzogs pa'i rim pa'i lam zhes bya ba g+ha d+ha ris mdzad pa/_nyi zla bcing ba'i thabs zhes bya ba 
[\[391b.7\]]slob dpon bi rU pa nas brgyud pa ka ma ris mdzad pa/_sems nyid kyi thig le hU~M nyid bsgom pa'i rim pa zhes bya ba slob dpon dzA lan+d+ha ris mdzad pa/_bsam gyis mi khyab pa'i bsgom pa zhes bya ba slob dpon rA hu las mdzad pa/_hU~M yig sems nyid thig le bsgom pa'i rim pa 
[\[392a\]]
[\[392a.1\]]zhes bya ba slob dpon nag po pa nas brgyud pa'i slob dpon d+harma pas mdzad pa/_rang bzhin grub pa zhes bya ba slob dpon d+ho ka ris mdzad pa/_lhan cig skyes pa'i gdams pa zhes bya ba slob dpon me d+hi nis mdzad pa/_bla med sbyor ba'i rim pa zhes 
[\[392a.2\]]bya ba slob dpon bA dA dzas mdzad pa/_a phreng ka phreng gi sngags kyi rim pa zhes bya ba slob dpon gan+d+has mdzad pa/_ka phreng bsgom pa'i lam zhes bya ba slob dpon d+ha ma d+hu mas mdzad pa/_a phreng ka phreng bde mchog 'khor lo'i rnal 'byor chen po bsgom pa zhes bya ba slob dpon sA 
[\[392a.3\]]ga ras mdzad pa/_rlung gnas nad kyi brtag pa zhes bya ba slob dpon a dzo kis mdzad pa/_sems kyi de nyid bcing ba zhes bya ba slob dpon ko d+ha lis mdzad pa/_gtum mo thig le bkram pa zhes bya ba slob dpon tsu li kis mdzad pa/_lus kyi rtsa thig mnyam pa nyid kyi man ngag ces bya ba 
[\[392a.4\]]slob dpon ni ku nis mdzad pa/_'byung ba bzhi'i srid pa'i chags lugs zhes bya ba slob dpon tsa ra pa tis mdzad pa/_rang rig ye shes kyi lta ba'i nyams len zhes bya ba slob dpon tsam+pa kas mdzad pa/_'jigs pa brgyad rmongs par byed pa'i thabs zhes bya ba slob dpon b+he kha nas 
[\[392a.5\]]mdzad pa/_phyi nang gi dug sel gyi rim pa zhes bya ba slob dpon til+li pas mdzad pa/_g.yung drung 'khyil pa gsum gyi zhal gdams kyi nyams len zhes bya ba slob dpon yum kang+ka la me ka las gsungs pa/_lhan cig skyes pa'i rang bzhin zhes bya ba slob dpon kan+thA ris mdzad pa/_a 
[\[392a.6\]]ti rnal 'byor gyi bsgom pa'i thabs zhes bya ba slob dpon klu'i byang chub kyis mdzad pa/_byang chub sems kyi rlung rgyu ba'i man ngag bsgom pa zhes bya ba slob dpon su ta lis mdzad pa/_lta spyod skye med kyi bsgom pa zhes bya ba slob dpon pa na has mdzad pa/_tshe sgrub pa'i gdams ngag ces bya ba 
[\[392a.7\]]slob dpon ko ki las mdzad pa/_dug sel sgom pa'i rim pa zhes bya ba slob dpon a rang gis mdzad pa/_gnyis med kyi rtsa ba sgom pa'i rim pa zhes bya ba slob dpon nag po pa nas brgyud pa slob dpon ni la khan+d+has mdzad pa/_phra ba'i rnal 'byor gyi nyams len zhes bya ba slob 
[\[392b\]]
[\[392b.1\]]dpon sa mu dras mdzad pa/_phyi nang bdud rtsi'i bcud len zhes bya ba slob dpon b+h+ya ris mdzad pa rnams rgya gar gyi paN+Di ta rat+na pha las rang 'gyur du mdzad nas bshad rgyud kyi gdams pa bar ma chad du gsungs so/_/do ha spyod pa'i glu'i lta ba zhes bya ba slob dpon lU hi pa nas brgyud pa 
[\[392b.2\]]slob dpon ki ra bas mdzad pa/_stong pa nyid kyi lta ba zhes bya ba slob dpon sha ba ri pas mdzad pa/_bde sdug gnyis bral gyi lta ba zhes bya ba slob dpon shAn+ti pas mdzad pa/_'brel med kyi lta ba zhes bya ba slob dpon kaM pa las mdzad pa rnams bla ma rat+na pha la'i rang 'gyur/_zhen med kyi 
[\[392b.3\]]lta ba zhes bya ba slob dpon kaM pa las mdzad pa/_stong nyid snying rje'i lta ba zhes bya ba slob dpon chen po Ar+Ya de wa nas brgyud pa slob dpon tsa ta pas mdzad pa/_sems nyid rin chen gyi lta ba zhes bya ba slob dpon ka na pa nas brgyud pa slob dpon d+he ta nas mdzad pa/_de nyid brgyad kyi lta ba 
[\[392b.4\]]zhes bya ba slob dpon in+d+ra b+hU tis mdzad pa/_sems nyid kyi rtog pa 'joms pa'i lta ba zhes bya ba kang+ka la dang me kha la nas brgyud pa slob dpon lak+Sh+mIs gsungs pa/_mya ngan gyi lta ba zhes bya ba slob dpon ma hi la nas brgyud pa d+ha'u ri pas mdzad pa/_sems tsam gyi lta ba zhes bya ba 
[\[392b.5\]]slob dpon sa ra ha nas brgyud pa slob dpon mai tri pas gsungs pa/_snying rje'i spyod pa thod pa'i lta ba zhes bya ba slob dpon d+ha ri ka pa nas brgyud pa slob dpon sa ra b+ha khas mdzad pa/_'brel med kyi lta ba zhes bya ba slob dpon nag po pas mdzad pa/_de bzhin nyid kyi lta ba zhes bya ba slob dpon dA 
[\[392b.6\]]ri ka pas mdzad pa/_phyag rgya chen po brda'i brgyud pa dam pa rgya gar la bde bar gshegs pa bcu gnyis kyis gsungs pa/_sangs rgyas gnyis pa ltar grags pa bla ma rgya gar nag gu'i zhabs dang*/_bod kyi ban+de zha ma lo tsA bas byin rlabs kyi gnas mchog ding rir bsgyur te bla ma byang chub 
[\[392b.7\]]sems dpa' kun dga' la gsungs pa/_phyag rgya chen po'i man ngag rdo rje gsang ba'i glu zhes bya ba rnal 'byor gyi dbang phyug dpal sa ra has zhal nas gsungs pa/_rgya gar gyi mkhan po ka ma la shI la dang*/_bod kyi lo tsA ba zha ma ston pa seng ge rgyal pos bsgyur/_dpal rdo rje 
[\[393a\]]
[\[393a.1\]]mkha' 'gro ma'i mgur zhes bya ba zha ma lo tsA'i 'gyur/_rdo rje mkha' 'gro ma'i brda'i mgur zhes bya ba dbyings kyi gtso mo rnams bka' bgros nas rje dam pa rgya gar la gnang ba/_slad kyis ding ri glang 'khor du zha ma lo tsAs bsgyur nas bla ma byang chub sems dpa' 
[\[393a.2\]]kun dga' la gtad/_thugs kyi gsang ba glur blang ba thig le dag pa'i phreng ba zhes bya ba dang*/_grub thob pho mo brgyad cu'i rtog pa brjod pa dang*/_grub thob lnga bcu'i rtog pa brjod pa thig le 'od kyi phreng ba zhes bya ba mkha' 'gro ma'i gsang mdzod nas phyung ste rje dam pa rgya gar la 
[\[393a.3\]]gnang ba zha ma lo tsA'i 'gyur/_phyag rgya chen po rin po che brda'i man ngag ces bya ba rje dam pa la mkha' 'gro mas gtad pa/_zha ma lo tsA'i 'gyur la dum bu drug dang le phran lnga bcu rtsa lnga yod do/_/mkha' 'gro ma rdo rje gsang ba'i glu zhes bya ba brul tsho bdun du bstan pa mkha' 'gro ma gsang 
[\[393a.4\]]ba'i mdzod na gnas pa las dbyings kyi gtso mo rnams kyis bka' bgros nas ka ma la shI la la gtad pa/_zha ma lo tsA ba ston pa seng ge rgyal pos bsgyur/_rngon pa chen pos ka ma la shI la la gnad kyi gdams pa bstan pa sems kyi gsang ba zab don brda'i glur blangs pa zhes bya ba 
[\[393a.5\]]sha ba ri dbang phyug gis dam pa la gnang*/_dam pa'i zhal snga nas zha ma lo tsA bas gtan la phab ste dpal ding ri mkhan pa'i khrod du bsgyur ba/_dpal au rgyan gyi tshogs 'khor byas pa'i dus su rnal 'byor pa grub pa thob pa bzhi bcus rdo rje'i mgur bzhengs pa nyams kyi man ngag thig 
[\[393a.6\]]le gser gyi phreng ba zhes bya ba/_ye shes kyi mkha' 'gro ma sum cu rtsa lnga'i rtog pa brjod pa mkha' 'gro ma'i gsang mdzod na gnas pa las dbyings kyi gtso mo rnams kyis bka' bgros nas rje dam pa rgya gar la gnang ba/_zha ma lo tsA'i 'gyur/_mkha' 'gro ma'i 'byams glu zhes 
[\[393a.7\]]bya ba khyad par gyi brgyud pa brgyad las don skor rnam pa bzhi 'byams glu dang bcas pa dang*/_phyag rgya chen po rin po che dbang gi 'khor lo zhes bya ba dur khrod rgyu skar dpal gyi rol par gsungs pa/_rnal 'byor pa thams cad kyi de kho na nyid snang ba zhes bya ba grub pa rnams kyi rdo rje'i 
[\[393b\]]
[\[393b.1\]]mgur rgyal sras mi'i seng ge rje dam pa rgya gar rin po che'i zhal snga nas rang 'gyur du mdzad pa/_phyag rgya chen po gser phreng zhes bya ba grub pa thob pa'i rnal 'byor pa dang paN+Di ta mang pos gsungs pa rnams rje btsun mnga' bdag mai tri pas gzhung gcig tu bsdebs pa/_paN+Di 
[\[393b.2\]]ta de nyid dang*/_lo tsA ba mar pa chos kyi blo gros kyi 'gyur/_shes rab kyi phrin yig ces bya ba slob dpon chen po pad+ma rdo rjes mdzad pa/_paN+Di ta chen po shAn+ta b+ha dra dang*/_lo tsA ba 'gos lhas btsas kyi 'gyur/_rnal 'byor pa'i rtog pa'i gegs sel ba zhes bya ba dngos grub brnyes 
[\[393b.3\]]pa'i slob dpon chen po sangs rgyas gsang bas mdzad pa/_dug lnga sbas pa'i lam mchog tu gsang ba bsam gyis mi khyab pa zhes bya ba slob dpon 'phags pa lhas mdzad pa/_rnal 'byor gyi mtshan nyid ldan pa mkhas pa chen po dpal byang chub bzang po'i zhal snga nas mdzad pa/_shes 
[\[393b.4\]]rab brtsam pa dus kyi gtam zhes bya ba b+haM ga la'i mkhas pa dpal nges par sbyangs pa dpal ldan gnyis su med pa'i rdo rjes bram ze b+ha lo la gdams pa/_ting nge 'dzin tshogs kyi le'u/_'jig rten las 'das pa'i yan lag bdun pa'i cho ga gnyis slob dpon mkhas 
[\[393b.5\]]pa chen po dpal mar me mdzad ye shes kyis mdzad pa/_paN+Di ta de nyid dang*/_lo tsA ba shAkya blo gros kyi 'gyur/_'di dag mdo phyogs su bris pa ni nor ba yin no/_/bde bar gshegs pa'i bstan pa rin po che'i gru bo zhes bya ba grub pa brnyes pa'i paN+Di ta chen po a dzi ta mi tra gup+tas mdzad pa 
[\[393b.6\]]dang*/_'ching ba rnam grol gyi bstan bcos rgya gar gyi slob dpon chen po grub pa brnyes pa dpal ni ska laM kas mdzad pa/_rnal 'byor gyi dbang phyug chen po shrI dza ga ta mi tra nan+da dang kha che'i paN+Di ta chen po bud+d+hA shrI b+ha dras gtan la phab nas/_lo tsA ba gnubs tshul khrims shes 
[\[393b.7\]]rab kyi 'gyur/_lta spyod rnam dag gi man ngag ces bya ba kha che'i rigs kyi paN+Di ta chen po dpal chos kyi shAkya shrI b+ha dras mdzad pa/_mkhas pa chen po de nyid kyi spyan sngar lo tsA ba byams pa'i dpal gyis khro phu bzang lung du 'gyur/_sems rin po che sbyang ba'i lam 'bras kha che'i 
[\[394a\]]
[\[394a.1\]]rigs las bal yul du sku 'khrungs pa'i paN+Di ta chen po dpal lnga ris pa'i mchog bud+d+ha shrI dz+nyA nas mdzad pa/_mkhas pa chen po de nyid kyi spyan sngar lo tsA ba byams pa'i dpal gyis bal yul ya ma mgal gyi gtsug lag khang du bsgyur ba/_'ching ba rnam grol gyi man ngag ces bya 
[\[394a.2\]]ba rnal 'byor gyi dbang phyug shrI dza ga ta mi tra A nan+das gsungs pa/rnal 'byor gyi dbang phyug de nyid kyi spyan sngar lo tsA ba byams pa'i dpal gyis bal yul bu lang gser khang du bsgyur ba/_grub pa dam pa'i lam nges pa/_rnal 'byor pa rang gi sems mdud pa 'grol ba'i man 
[\[394a.3\]]ngag_/dpal rnal 'byor bdun gyi lam rnam par nges pa rnams rnal 'byor gyi dbang phyug chen po shrI dza ga ta mi tra A nan+da'i thugs kyi 'khor lo dam pa bkra shis kyi tshong 'dus chen po dpal mgur mo rin po che'i gling du mdzad pa'i bstan bcos gnubs lo tsA'i 'gyur/_ting nge 'dzin gyi dbang 
[\[394a.4\]]bskur ba dang*/_pha rol dbang du bya ba bla ma mi tra A nan+das mdzad pa/_de nyid dang*/_gnubs lo tsA'i 'gyur/_rin po che 'khor lo dbang gi man ngag gi rim pa slob dpon in+d+ra b+hU tis mdzad pa/_dbang gi rim pa bstan pa zhes bya ba rje btsun klu sgrub kyis mdzad pa/_rgya gar gyi mkhan po ga 
[\[394a.5\]]ya d+ha ra dang*/_bod kyi lo tsA ba dge slong ye shes bzang po'i 'gyur/_dbang gi rim pa mdor bsdus pa slob dpon dpal shes rab gsang bas mdzad pa/_bzhi pa'i rnam par nges pa'i man ngag ces bya ba kha che'i slob dpon chen po rig byed kyi mtha' 'dzin pa dpal rin chen rdo rjes mdzad 
[\[394a.6\]]pa/_rgya gar gyi mkhan po bir+YA b+ha dra dang*/_lo tsA ba dge slong tshul khrims bkra shis kyi 'gyur/_dbang bskur ba'i nges pa bstan pa slob dpon mkhas pa chen po rin chen 'byung gnas zhi bas mdzad pa/_rgya gar gyi mkhan po chen po shAn+ti b+ha dra dang*/_lo tsA ba tshul khrims rgyal ba'i 
[\[394a.7\]]'gyur/_dbang gi don nges par brjod pa zhes bya ba slob dpon rgyal ba bzang po dpal sbas pa zhes bya bas mdzad pa/_ru lag rgyang gi gtsug lag khang du rgya gar gyi mkhan po a wa d+hU tI pa dang*/_bod kyi lo tsA ba dge slong shAkya brtson 'grus kyi 'gyur/_rdo rje theg pa rtsa ba'i ltung ba bsdus 
[\[394b\]]
[\[394b.1\]]pa dang*/_ltung ba sbom po bsdus pa slob dpon rta dbyangs kyis mdzad pa/_ltung ba bco lnga pa/_yan lag gi nyes pa bdun pa/_rdo rje theg pa'i sbom po'i ltung ba brgyad pa rnams slob dpon klu sgrub kyis mdzad pa/_rgya gar gyi mkhan po pad+mA ka ra warma dang*/_zhu chen gyi lo tsA ba dge slong rin chen bzang po'i 'gyur la/_
[\[394b.2\]]slad kyis rgya gar gyi mkhan po bla ma rje btsun paN+Di ta chen po ma Ni ka shrI dz+nyA na dang*/_chag lo tsA ba dge slong chos rje dpal gyis bcos pa/_yan lag gi dam tshig ces bya ba/_rdo rje theg pa'i ltung ba'i snye ma zhes bya ba mkhas pa chen po a b+ha yA ka ra gup+tas mdzad pa/_ma ga d+hA'i mkhas pa chen po de nyid dang*/_mang du thos 
[\[394b.3\]]pa'i dge slong bsod snyoms pa rtsa mi sangs rgyas grags pas nA len+d+rar 'gyur/_rdo rje theg pa'i rtsa ba'i ltung ba bcu bzhi pa'i 'grel pa slob dpon chen po dpal lcam lak+Sh+mI ka ras mdzad pa/_rdo rje theg pa'i rtsa ba'i ltung ba'i rgya cher 'grel pa slob dpon chen po snying po zhabs kyis mdzad pa b+ha wa pa'i 
[\[394b.4\]]gdams ngag mngon par bkod pa/_slob dpon rgyal ba'i lhas mdzad pa'i rtsa ba'i ltung ba'i rgya cher 'grel pa mkhas pa chen po dI paM ka ra shrI dz+nyA nas gsungs pa/_paN+Di ta de nyid dang*/_lo tsA ba dge slong tshul khrims rgyal ba'i 'gyur/_'jam dpal grags pas mdzad pa'i rdo rje theg pa'i rtsa ba'i ltung ba'i rgya 
[\[394b.5\]]cher 'grel pa lam gyi sgron ma zhes bya ba slob dpon 'jam dpal grags pas mdzad pa/_myang ro stag tshal du dI paM ka ra bod du byon tsam na bsgyur ba/_bu ri sha'i grong khyer du A tsAr+Ya u pa d+ha shrI badzra shI la dang*/_lo tsA ba dge slong brtson 'grus seng ges legs par mnos te gus par bsgyur/_yang bal po'i khyim du 
[\[394b.6\]]rin chen grags pas kyang 'grel dpe rnying pa la gtugs te shin tu dag par bgyis pa/_rdo rje sems dpa'i sgrub thabs zhes bya ba bla ma mngon shes can rdo rje gdan pas mdzad pa/_yul dbus kyi dpe ji lta ba bzhin lo tsA ba dge slong nyi ma rgyal mtshan dpal bzang pos gtsug lag khang chen po dpal 
[\[394b.7\]]thar pa gling du bsgyur ba/_dpal gsang ba thams cad kyi spyi'i cho ga'i snying po rgyan zhes bya ba slob dpon 'jam dpal grags pas mdzad pa/_bal po'i mkhan po ka na ka shrI dang*/_lo tsA ba chos kyi shes rab kyi 'gyur la/_slad kyis rgya gar gyi paN+Di ta hA s+ya badzra dang*/_lo tsA ba dge slong nyi ma rdo rjes 
[\[395a\]]
[\[395a.1\]]bsgyur/_tshogs kyi 'khor lo'i cho ga zhes bya ba ma hA paN+Di ta a b+ha yA ka ra gup+tas mdzad pa/_ma hA paN+Di ta shrI rat+na rak+Shi ta'i rang 'gyur/_tshogs kyi 'khor lo'i cho ga slob dpon nag po pas mdzad pa/_rgya gar gyi mkhan po kr-iSh+Na pa de nyid dang*/_bod kyi lo tsA ba 'gos lhas btsas kyi 
[\[395a.2\]]'gyur/_tshogs kyi 'khor lo'i cho ga paN+Di ta bzang po sbyin pas mdzad pa/_rgya gar gyi mkhan po shAkya shrI b+ha dra dang*/_bod kyi lo tsA ba dge slong kun dga' rgyal mtshan dpal bzang po'i 'gyur/_tshogs kyi 'khor lo'i cho ga yid bzhin nor bu zhes bya ba paN+Di ta rat+na rak+Shi tas mdzad pa dang*/_
[\[395a.3\]]tshogs kyi 'khor lo'i cho ga rim par phye ba zhes bya ba A tsAr+Ya he ru ka badzras mdzad pa/_paN+Di ta rat+na rak+Shi ta dang*/_lo tsA ba zhang grub pa dpal bzang po'i 'gyur/_sku dang gsung dang thugs rab tu gnas pa zhes bya ba dpal mar me mdzad ye shes kyis mdzad pa/_rgya gar gyi mkhan po dI paM kA ra de 
[\[395a.4\]]nyid dang*/_rgya brtson 'grus seng ges bsgyur ba/_gdugs la sogs pa rab tu gnas pa dang rnying pa 'byin pa'i cho ga dang*/_sa dang shing dang rdo'i cho ga gnyis kyi rgya dpe gnyal gyi phyogs nas rnyed cing zhwa lu lo tsA bas dpal sne'u gdong rtser bsgyur ba/_'di rnal 'byor chen po'i thabs rgyud las 'phros 
[\[395a.5\]]pa zhig 'dra na'ang gang gi dum bu yin ma gsal bas 'dir bkod do/_/dbyig gi phreng ba zhes bya ba cho ga'i bya ba bcu pa lo tsA ba dge slong chos skyong bzang pos dpal e waM chos 'khor du bsgyur/_'di rgyud sna tshogs las btus par snang bas 'dir bkod do/_/'dod pa'i bstan bcos slob dpon 
[\[395a.6\]]gzugs bzang gis mdzad pa rnams bzhugs so/_/rnal 'byor bla med spyi yi lta sgom dang*/_/dbang don sdom pa dam tshig la sogs dang*/_/tshogs 'khor rab gnas la sogs ston pa yi/_/chos skor nyis brgya brgyad cu rtsa bdun bzhugs/_/de dag gis ni bla med spyi'i lta sgom spyod 
[\[395a.7\]]'bras la sogs pa ston pa'i chos skor bzhugs pa'i rnam grangs rnams bkod zin to//_//de ltar bla med spyi'i lta sgom spyod 'bras la sogs pa ston pa'i chos skor rnams bkod nas/_rnal 'byor gyi rgyud kyi skor la/rtsa ba'i rgyud de nyid bsdus pa'i skor ni/_dang po slob dpon sangs rgyas 
[\[395b\]]
[\[395b.1\]]gsang ba'i rjes su 'brang ba la/_'i pa la/_rgyud kyi don la 'jug pa zhes bya ba 'phags pa de kho na nyid bsdus pa las rdo rje dbyings kyi dkyil 'khor chen por gsungs pa'i ye shes sems dpa' mnyes par bya ba'i cho ga bsdus pa slob dpon sangs rgyas gsang bas mdzad pa/_lo tsA ba 'jam dpal go cha'i 'gyur/_
[\[395b.2\]]rgyud kyi don la 'jug pa'i 'grel bshad slob dpon chen po pad+ma badzras mdzad pa gnyis bzhugs so//_//yi ri gnyis la/_slob dpon shAkya bshes gnyen gyi bzhed pa rjes 'brang dang bcas pa'i skor la/_de kho na nyid bsdus pa'i rgya cher bshad pa ko sa la'i rgyan zhes bya ba sh+lau ka stong phrag bcu gnyis pa mang 
[\[395b.3\]]du thos pa'i slob dpon shAkya bshes gnyen gyis mdzad pa/_rgya gar gyi mkhan po d+harma shrI b+ha dra dang*/_zhu chen gyi lo tsA ba dge slong rin chen bzang po'i 'gyur/_rdo rje dbyings kyi dkyil 'khor chen po'i lha rnams kyi rnam par gzhag pa zhes bya ba slob dpon mu di ta ko Shas mdzad pa/_rgya gar gyi mkhan po pad+mA ka ra warma 
[\[395b.4\]]dang*/_bod kyi lo tsA ba dge slong rin chen bzang po'i 'gyur/_dkyil 'khor gyi thig gdab pa mdor bsdus pa dang*/_dkyil 'khor gyi thig gdab pa'i mdor bsdus pa'i 'grel pa yul kha cher skyes pa'i rdo rje slob dpon shrad+d+hA ka ra warmas mdzad pa/_rgya gar gyi mkhan po shrad+d+hA ka ra warma dang*/_zhu chen gyi lo tsA ba dge 
[\[395b.5\]]slong rin chen bzang pos skad gsar bcad kyis bcos pa/_thig gdab pa'i cho ga dka' ba spyod pa zhes bya ba slob dpon shud+d+hi pra b+has mdzad pa/_dkyil 'khor gyi thig gi cho ga slob dpon d+harma kIrtis mdzad pa/_khams gsum rnam rgyal gyi dum bu las 'phros pa 'phags pa 'jig rten gsum las rnam par 
[\[395b.6\]]rgyal ba zhes bya ba'i 'grel pa slob dpon mu di ta ko Shas mdzad pa rnams bzhugs so//_//li shi gnyis la/_slob dpon kun dga' snying po'i rjes su 'brang ba'i skor ni/_de bzhin gshegs pa thams cad kyi de kho na nyid bsdus pa theg pa chen po mngon par rtogs pa zhes bya ba'i rgyud kyi bshad pa de kho na 
[\[395b.7\]]nyid snang bar byed pa zhes bya ba sh+lau ka stong phrag bco brgyad pa slob dpon chen po kun dga' snying pos mdzad pa/_dum bu dang po yan chad lo tsA ba rin chen bzang po'i 'gyur la/_man chad rgya gar gyi mkhas pa paN+Di ta thugs rje chen po dang*/_zhu chen gyi lo tsA ba dge slong 'phags pa shes rab kyi 'gyur ba bzhugs so//_//si 
[\[396a\]]
[\[396a.1\]]hi i gsum la/_cha mthun gyi rgyud dpal mchog dang po las shes rab kyi pha rol tu phyin pa'i dum bu'i 'grel pa slob dpon kun dga' snying pos mdzad pa/_rgya gar gyi mkhan po pad+mA ka ra warma dang*/_zhu chen gyi lo tsA ba dge slong rin chen bzang po'i 'gyur/_dpal mchog dang 
[\[396a.2\]]po'i rgya cher bshad pa shes rab kyi pha rol tu phyin pa 'byung ba dum bu dang po'i phyag rgya bshad pa zhes bya ba sh+lau ka stong phrag nyi shu rtsa bzhi pa slob dpon chen po kun dga' snying pos mdzad pa/_paN+Di ta shrad+d+hA ka ra warma dang*/_ka ma la gup+ta dang*/_lo tsA ba dge slong rin chen bzang po'i 'gyur/_smad 
[\[396a.3\]]'grel lo tsA ba rin chen bzang pos ci rigs par bsgyur ba la/_gu ge'i yul gyi dbus byang chub sems dpa'i thugs dam sa'i snying po dpal dpe med lhun gyis grub pa'i gtsug lag khang du rgya gar gyi mkhan po chen po man+t+ra ka la sha dang*/_sgra sgyur gyi lo tsA ba chen po byang chub sems dpa'i gdung brgyud 
[\[396a.4\]]lha bla ma dge slong zhi ba 'od kyis hor kong bsabs te yongs su rdzogs par bsgyur ba'o/_/'di la rgya dpe rnyed na hor kong bsabs dgos pa'ang da dung cha gnyis gsum snang ngo*/_/rgyud kyi rgyal po sgyu 'phrul drwa ba'i rgya cher bshad pa slob dpon mkhas pa chen po kun dga' snying pos mdzad 
[\[396a.5\]]pa/_zhu chen gyi lo tsA ba rin chen bzang po'i 'gyur/_rgyud kyi rgyal po sgyu 'phrul drwa ba'i dka' 'grel slob dpon rab tu zhi ba'i bshes gnyen gyis mdzad pa/_rgya gar gyi mkhan po shrad+d+hA ka ra warma dang*/_zhu chen gyi lo tsA ba rin chen bzang po'i 'gyur ba/_rgyud 'di rdo rje snying po rgyan gyi 
[\[396a.6\]]rgyud las rnal 'byor chen po'i rgyud du gsungs kyang*/_'grel pa mkhan pos rnal 'byor gyi rgyud du bkral bas 'grel pa 'di gnyis phyogs 'dir bris so/_/dpal rdo rje snying po'i rgyan gyi rgyud chen po'i dka' 'grel slob dpon rab tu zhi ba'i bshes gnyen gyis mdzad pa/_bod 
[\[396a.7\]]kyi lo tsA ba dge slong rin chen grub kyis yang dag pa nyid du bsgyur ba rnams bzhugs so//_//de ltar rgyud kyi 'grel pa'i skor rnams bkod nas/_sgrub thabs dkyil chog man ngag la sogs pa'i skor la/_ku pa la/_rdo rje dbyings kyi dkyil 'khor chen po'i cho ga rdo rje thams cad 'byung 
[\[396b\]]
[\[396b.1\]]ba zhes bya ba slob dpon kun dga' snying pos mdzad pa/_rgya gar gyi mkhan po A tsAr+Ya bud+d+ha shrI shAn+ti dang*/_zhu chen gyi lo tsA ba dge slong rin chen bzang po'i 'gyur/_rdo rje sems dpa' 'byung ba zhes bya ba'i sgrub pa'i thabs gzhung tshad sh+lau ka brgya phrag gnyis dang rkang pa gcig bcas dang*/_rdo rje 
[\[396b.2\]]sems dpa'i sgrub thabs slob dpon kun dga' snying pos mdzad pa/_rgya gar gyi mkhan po su bud+d+ha shrI shAn+ti dang*/_lo tsA ba dge slong dge ba'i blo gros kyi 'gyur/_khams gsum rnam par rgyal ba'i dkyil 'khor gyi cho ga 'phags pa de kho na nyid bsdus pa'i rgyud las btus pa slob dpon chen po kun 
[\[396b.3\]]dga' snying pos mdzad pa/_gzhung tshad sh+lo ka stong nyis brgya nyi shu rtsa lnga pa zhu chen gyi lo tsA ba rin chen bzang po'i 'gyur/_dpal mchog dang po'i dkyil 'khor gyi cho ga dang*/_spyan dbye ba'i cho ga slob dpon kun dga' snying pos mdzad pa chung ba dang*/_che ba [(*]ma byung*/[)]gnyis paN+Di ta shrad+d+hA ka ra warma dang*/_lo 
[\[396b.4\]]tsA ba rin chen bzang po'i 'gyur/_che ba 'di the tshom gyi gzhi cig snang ste bla ma rnams yang dag tu bzhed kyin snang bas bris so/_/rab tu gnas pa'i cho ga slob dpon chen po kun dga' snying pos mdzad pa/_rgya gar gyi mkhan po shrad+d+hA ka ra warma dang*/_lo tsA ba dge slong rin chen bzang po'i 
[\[396b.5\]]'gyur/_spyan dbye ba'i cho ga slob dpon pradz+nyA wa li tas mdzad pa/_rgya gar gyi mkhan po d+harma shrI b+ha dra dang*/_zhu chen gyi lo tsA ba rin chen bzang po'i 'gyur/_thugs rje 'byung ba zhes bya ba'i bsgom pa dang bzlas pa'i cho ga slob dpon chen po ye shes rdo rje'am ming gzhan pad+ma dkar po 
[\[396b.6\]]zhes bya bas mdzad pa dang*/_sbyin sreg gi cho ga slob dpon rab 'byor bskyangs kyis mdzad pa/_rgya gar gyi mkhan po shrad+d+hA ka ra warma dang*/_zhu chen gyi lo tsA ba dge slong rin chen bzang po'i 'gyur/_dpal ldan rgya che ba zhes bya ba'i dkyil 'khor gyi cho ga_/kun tu bzang po zhes bya ba'i sbyin 
[\[396b.7\]]sreg gi cho ga_/rab tu gnas pa'i cho ga rab gnas kyi rgyal po zhes bya ba/_rdo rje dbyings kyi dkyil 'khor chen po'i cho ga rdo rje thams cad 'byung ba zhes bya ba'i don bsdus pa A tsAr+Ya mu nIn+d+ra b+ha dras mdzad pa/_de nyid dang*/_bod kyi lo tsA ba dge slong chos kyi shes rab kyi 'gyur/_rdo rje dbyings kyi 
[\[397a\]]
[\[397a.1\]]dkyil 'khor gyi don bsgom pa'i don bsdus pa/_rgya gar gyi mkhan po ku mA ra ka la sha'i zhal snga nas bsgyur cing zhus pa/_bya ba bsdus pa zhes bya ba paN+Di ta chen po ni saM ga A tsAr+Ya dpal ldan rigs kyi byin pas mdzad pa/_bla ma paN+Di ta chen po kIrti tsan+d+ras zhus shing 
[\[397a.2\]]gzhung sum gnyis bal po'i mthil du bsgyur nas sum cha gcig lo tsA ba dge slong yar lungs pa grags pa rgyal mtshan gyis/gzhu'i gtsug lag khang chen po nyid du yongs su rdzogs par legs par bsgyur cing shin tu dag par byas pa/_'di nyid ni dpal rdo rje 
[\[397a.3\]]dbyings kyi dkyil 'khor gyi cho ga yin pas 'dir bris so/_/de nyid bsdus pa dpal mchog dang po dang*/_sgyu 'phrul drwa ba la sogs dgongs 'grel ba'i/_/mkhas grub gsum gyi gzhung lugs rjes 'brang bcas/_/bcu phrag gsum la gnyis kyis brgyan pa bzhugs/_/
[\[397a.4\]]de dag gis ni rnal 'byor gyi rgyud de nyid bsdus pa dang dpal mchog dang sgyu 'phrul drwa ba'i chos skor bzhugs pa'i rnam grangs rnams bkod zin to//_//de nyid bsdus pa la sogs pa'i chos skor rnams bkod nas/_da ni rtsa ba'i rgyud de nyid bsdus pa'i rdo rje dbyings kyi dum bu las 'phros 
[\[397a.5\]]pa mtshan yang dag par brjod pa rnal 'byor gyi rgyud du bkral ba'i skor la/_khu pa la/_mtshan yang dag par brjod pa'i 'grel pa [(*]'grel brgya ru gsal/[)]slob dpon chen po 'jam dpal bshes gnyen gyis mdzad pa/_rgya gar gyi mkhan po shrad+d+hA ka ra warma dang*/_zhu chen gyi lo tsA ba dge slong rin chen bzang po'i 
[\[397a.6\]]'gyur/_'phags pa mtshan yang dag par brjod pa'i rgya cher 'grel pa mtshan gsang sngags kyi don du rnam par lta ba zhes bya ba rgya gar gyi mkhan po sgeg pa'i rdo rje nyi ma can gyi rin po che'i gling na bzhugs pa dpal ldan byang chub mchog gi skal ba dang ldan pa gang gi mtshan dpal sna tshogs 
[\[397a.7\]]gzugs can du grags pa des mdzad pa/_rgya gar gyi mkhan po smr-i ti dz+nyA na kIrti'i 'gyur la/_phyis rgya gar gyi mkhan po phyag na rdo rje dang*/_lo tsA ba klog skya shes rab brtsegs kyis bcos pa la yang gnyen gyis bcos pa/_gzhung tshad ni sh+lo ka nyis stong lnga brgya'o/_/
[\[397b\]]
[\[397b.1\]]'phags pa 'jam dpal gyi mtshan yang dag par brjod pa'i rgya cher bshad pa slob dpon chen po 'jam dpal grags pas mdzad pa/_rgya gar gyi mkhan po A tsAr+Ya shrad+d+hA ka ra warma dang*/_ka ma la gup+ta dang*/_zhu chen gyi lo tsA ba dge slong rin chen bzang po'i 'gyur ba rnams 
[\[397b.2\]]bzhugs so//_//gu pa la/_'phags pa 'jam dpal gyi mtshan yang dag par brjod pa zhes bya ba'i 'grel pa slob dpon chen po zla ba bzang po grags pa'i dpal gyis mdzad pa/_rgya gar gyi mkhan po paN+Di ta chen po shrI ma hA dza na dang*/_sgra sgyur gyi lo tsA ba chen po dge 
[\[397b.3\]]slong 'phags pa shes rab kyi 'gyur/_'phags pa 'jam dpal gyi mtshan yang dag par brjod pa'i 'grel pa bsdus pa'i gsal ba o rgyan gyi slob dpon chen po a wa d+hU tI pas mdzad pa dang*/_'phags pa 'jam dpal gyi mtshan yang dag par brjod pa'i 'grel pa mtshan 
[\[397b.4\]]don gsal bar byed pa zhes bya ba slob dpon chen po gnyis su med pa'i sbas pas mdzad pa/_rgya gar gyi mkhan po d+harma shrI mi tra dang*/_bod kyi lo tsA ba dge slong chos kyi bzang pos o rgyan gyi dzam+bu d+ha ra zhes bya ba'i mthar bsgyur ba/_'jam dpal mtshan brjod kyi bshad 'bum paN+Di ta 
[\[397b.5\]]smr-i ti dz+nyA na kIrtis mdzad pa/_paN+Di ta de nyid kyi rang 'gyur/_'phags pa 'jam dpal gyi mtshan yang dag par brjod pa'i man ngag gi 'grel pa zhes bya ba rgya gar gyi mkhan po slob dpon gzhon nu grags pas mdzad pa/_rgya gar gyi mkhan po de wa rA dza dang*/_bod kyi lo tsA ba shes rab bla 
[\[397b.6\]]ma'i 'gyur/_'phags pa 'jam dpal gyi mtshan yang dag par brjod pa'i dka' 'grel dbu ma la dga' bas mdzad pa/_'di'i rgya dpe dpal sne gdong gi gtsug lag khang du bzhugs pa sngar ma 'gyur ba la/_dus phyis 'gos kyi rigs las 'khrungs pa'i skad gnyis smra ba chos 
[\[397b.7\]]skyong bzang po'i zhal snga nas kyis bsgyur cing zhus te gtan la phab pa/_'phags pa 'jam dpal gyi mtshan yang dag par brjod pa'i dka' 'grel bsdus pa zhes bya ba rat+na A ka ra gup+tas mdzad pa/_rgya gar gyi mkhan po kA la tsakra dang*/_bod kyi lo tsA ba dz+nyA na gar+b+ha dang 'bro jo sras dang chos kyi 
[\[398a\]]
[\[398a.1\]]brtson 'grus la sogs pa'i 'gyur/_'phags pa 'jam dpal gyi mtshan yang dag par brjod pa'i 'grel pa slob dpon chen po phyag rgya chen po'i dngos grub brnyes pa Dom+bi he ru kas mdzad pa/_gzhung gi tshad la tshigs su bcad pa stong phrag 
[\[398a.2\]]gcig dang drug brgya lnga bcu mchis pa/_bkra shis kyi gdan sa chen po tsong ka ser to bla mkhar gyi nang du bod kyi lo tsA ba dge tshul khyung grags kyis bsgyur ba rnams bzhugs so/_/gzhung 'di la'ang the tshom gyi gzhi can du snang ngo zhes sngon gyi mkhan pa dag gsung ngo*/_/de ltar mtshan 
[\[398a.3\]]brjod kyi 'grel pa'i skor rnams bkod nas/_de dag gi rjes su 'brang ba'i sgrub thabs dang*/_dkyil chog dang*/_man ngag gi skor la/_ngu pa la/_mtshan brjod kyi 'grel pa chung ba'i rjes su 'brang ba nam mkha' dri med chung ba zhes grags pa'i skor ni/_mtshan yang dag par brjod pa dkyil 
[\[398a.4\]]'khor gyi cho ga nam mkha' dri med ces bya ba 'jam dpal bshes gnyen gyis mdzad pa/_rgya gar gyi mkhan po su badzra dang*/_bod kyi lo tsA ba chos kyi shes rab kyi 'gyur/_'phags pa 'jam dpal zhes bya ba'i sgrub pa'i thabs slob dpon 'jam dpal bshes gnyen gyis mdzad pa/_
[\[398a.5\]]'jam dpal gyi mtshan yang dag par brjod pa'i dkyil cho ga la/_byang sems rdo rje dbugs dbyung ba'i dkyil 'khor gyi cho ga_/rnam par snang mdzad dbugs dbyung ba'i dkyil 'khor gyi cho ga_/mi bskyod pa dbugs dbyung ba'i dkyil 'khor gyi cho ga_/snang ba mtha' yas dbugs dbyung 
[\[398a.6\]]ba'i dkyil 'khor gyi cho ga_/rin chen 'byung ldan dbugs dbyung ba'i dkyil 'khor gyi cho ga_/don yod grub pa dbugs dbyung ba'i dkyil 'khor gyi cho ga_/'phags pa 'jam dpal gyi mtshan yang dag par brjod pa'i khrus kyi cho ga_/mtshan yang dag par brjod pa'i chu sbyin/_mtshan yang dag par brjod 
[\[398a.7\]]pa'i zas kyi rnal 'byor/_mtshan yang dag par brjod pa'i 'byung po'i gtor chog_/mtshan yang dag par brjod pa'i maN+Dal gyi cho ga_/mtshan yang dag par brjod pa'i bskor ba bya thabs/_'jam dpal gyi mtshan yang dag par brjod pa'i yan lag bdun pas tshogs bsags pa'i thabs/_'jam dpal 
[\[398b\]]
[\[398b.1\]]gyi mtshan 'don pa'i man ngag_/mtshan yang dag par brjod pa'i dge ba'i rtsa ba bsngo ba/_mtshan yang dag par brjod pa'i mi rtag pa sgom pa/_mtshan yang dag par brjod pa'i mi rtag pa 'khor ba la yid byung ba/_mtshan yang dag par brjod pa'i shes pa dug gsum las bzlog pa'i man ngag_/
[\[398b.2\]]skyabs su 'gro ba'i cho ga_/sems bskyed pa'i cho ga_/byang chub kyi sems bsgom pa'i man ngag_/tshad med pa bzhi bsgom pa'i man ngag_/dus gsum gyi sangs rgyas la lta ba/_dbang po tha mas mtshan yang dag par brjod pa'i rjes su dran pa drug sgom pa'i man ngag_/dbang po 'bring gis mtshan 
[\[398b.3\]]yang dag par brjod pa'i sgo nas rten 'brel yan lag bcu gnyis sgom pa'i man ngag_/dbang po rab kyis de kho na nyid sgom pa'i man ngag_/'jam dpal gyi mtshan yang dag par brjod pa'i byang chub chen po'i sku gdung gi cho ga zhes bya ba/_'phags pa 'jam dpal gyi mtshan yang dag par brjod pa'i sbyin sreg 
[\[398b.4\]]gi cho ga bsdus pa zhes bya ba/_'phags pa 'jam dpal gyi mtshan yang dag par brjod pa'i mnyam par gzhag pa'i rim pa'i man ngag_/'jam dpal dpa' bo gcig pa'i sgrub thabs slob dpon 'jam dpal bshes gnyen gyis mdzad pa/_'phags pa 'jam dpal gyi mtshan yang dag par 
[\[398b.5\]]brjod pa'i cho ga mdo dang bsres pa/_'phags pa 'jam dpal gyi mtshan yang dag par brjod pa'i spyan dbye ba'i cho ga dang rab tu gnas pa'i cho ga_/'phags pa 'jam dpal gyi mtshan yang dag par brjod pa'i ngan sngags byad kyi 'khor los bsad pa/_'phags pa 'jam dpal gyi mtshan yang 
[\[398b.6\]]dag par brjod pa'i sdig pa sbyong ba tshe 'phos pa la phan gdags pa'i bdun tshigs kyi cho ga_/'phags pa 'jam dpal gyi mtshan yang dag par brjod pa'i sdig pa sbyong ba'i sbyin sreg gi cho ga zhes bya ba/_ngan song sbyong ba 'gro ba rigs drug gi cho ga rnams slob dpon 'jam dpal bshes gnyen 
[\[398b.7\]]gyis mdzad pa ste/_'di dag ni paN+Di ta su badzra dang*/_zhu chen gyi lo tsA ba gu rub chos kyi shes rab kyi 'gyur/_'di la la rgya gzhung yin min the tshom za bar 'dug na'ang bla ma gong ma rnams rgya gzhung du bzhed cing*/_sngar gyi rnams la'ang bris 'dug pas bzhugs su bcug pa yin no/_/byang 
[\[399a\]]
[\[399a.1\]]chub kyi sems bsgom pa don bcu gnyis bstan pa lung gi rjes su 'brangs pa sing+ga la'i gling gi slob dpon 'jam dpal bshes gnyen gyis mdzad pa'i tshigs su bcad pa bzhi bcu pa'i 'grel pa 'di mdo phyogs su bzhed pa mi 'thad de/_gzhung nas rnal 'byor rgyud du gsal 
[\[399a.2\]]bar gsungs pa'i phyir ro/_/'grel pa bar pa'i rjes su 'brangs pa'i skor la/_'phags pa 'jam dpal gyi mtshan yang dag par brjod pa'i gsang ba dang ldan pa'i sgrub pa'i thabs slob dpon chen po dpal ldan byang chub mchog gis mdzad pa/_rgya gar gyi mkhan po smr-i ti dz+nyA na kIrti'i 'gyur/_
[\[399a.3\]]mtshan yang dag par brjod pa bklag pa'i sgom khog_/'phags pa 'jam dpal gyi mtshan yang dag par brjod pa zhes bya ba'i sbyin sreg gi rim pa/_'phags pa 'jam dpal gyi dkyil 'khor gyi cho ga yon tan 'byung gnas zhes bya ba rnams slob dpon dpal ldan byang chub mchog 
[\[399a.4\]]gi skal ba dang ldan pa zhes bya ba la sogs pa skye ba gcig la mtshan lnga thob pa'i slob dpon de'i zhal snga nas mdzad pa/_rgya gar gyi mkhan po smr-i ti dz+nyA na kIrti'i 'gyur/_phyis slob dpon 'phags pa mchog gis zhus nas gtan la phab ste 'gyur phyi ma yang yin no/_/'phags 
[\[399a.5\]]pa 'jam dpal gyi rab tu gnas pa'i cho ga slob dpon shAn+tiM gar+b+has mdzad pa/_'phags pa 'jam dpal gyi mtshan yang dag par brjod pa'i gsang ba ldan pa'i sgrub pa'i thabs kyi 'grel pa ye shes gsal ba zhes bya ba dang*/_sgrub thabs gsang ba ldan pa'i thig gi cho ga_/spyan dbye 
[\[399a.6\]]ba'i cho ga rab gnas bcas pa rnams paN+Di ta smr-i tis mdzad nas/_de nyid kyis sgra rang 'gyur du bsgyur ba/_'phags pa 'jam dpal gyi sgrub thabs zhes bya ba dge bsnyen ma snyan grags dge mas mdzad pa/_'phags pa 'jam dpal rin po che'i cho ga dge bsnyen ma grags sbyin mas 
[\[399a.7\]]mdzad pa/_smr-i ti dz+nyA na kIrti'i rang 'gyur/_mtshan brjod 'grel chen gyi skor la/_nam mkha' dri ma med pa shin tu yongs su dag pa chos kyi dbyings kyi ye shes kyi snying po zhes bya ba slob dpon 'jam dpal grags [(*]dpe dngos pa mdzad 'gyur ci yang 'dus/[)]pas mdzad pa/_paN+Di ta shrad+d+hA ka ra warma dang*/_lo tsA ba rin chen bzang po'i 'gyur/_
[\[399b\]]
[\[399b.1\]]de dag dang rjes su mthun pa dpal 'jam pa'i rdo rje 'byung ba'i dkyil 'khor gyi cho ga sems can thams cad kyi bde ba skyed pa zhes bya ba rnams bzhugs so//_//cu pa la/_mtshan brjod 'grel pa chung ba'i skor la/_byang chub kyi sems sgom pa dang*/_'phags pa 'jam 
[\[399b.2\]]dpal gyi mtshan yang dag par brjod pa'i cho ga mdo dang bsres pa slob dpon 'jam dpal bshes gnyen gyis mdzad pa/_mtshan brjod 'grel pa bar pa'i skor/_gsang ldan gyi dka' 'grel don bsdus sgron pa zhes bya ba/_rgya gar gyi mkhan po de wa A ka ra tsan+d+ra dang*/_lo tsA 
[\[399b.3\]]ba klog skya'i 'gyur/_gsang ldan gyi tho yig don bsdus su mdzad pa/_smr-i ti dz+nyA na kIrtis mdzad pa/_de nyid kyi rang 'gyur/_'phags pa 'jam dpal gyi mtshan yang dag par brjod pa'i dkyil 'khor gyi cho ga paN+Di ta shAn+tiM gar+b+has mdzad pa/_lo tsA ba smr-i ti dz+nyA na kIrti'i rang 'gyur/_'phags 
[\[399b.4\]]pa 'jam dpal gyi mtshan yang dag par brjod pa'i sgrub thabs gsang ba'i sgron ma zhes bya ba slob dpon chen po pradz+nyA gu rus mdzad pa/_'phags pa 'jam dpal gyi mtshan yang dag par brjod pa'i 'khor lo'i rim pa/_mtshan [(*]ma byung*/[)]brjod kyi sgrub thabs rdo rje las bsgrub kyis mdzad pa/_'phags 
[\[399b.5\]]pa 'jam dpal gyi dkyil 'khor gyi cho ga yid bzhin nor bu zhes bya ba slob dpon zla [{]bzangs [,]bzang [}]grags pas mdzad pa/_kha che'i mkhan po paN+Di ta ma hA dza na dang*/_lo tsA ba dge slong tshul khrims gzhon nu'i 'gyur/_mtshan brjod kyi 'grel pa a wa d+hU tI pa'i rjes su 'brang ba'i skor la/_'phags pa 'jam 
[\[399b.6\]]dpal gyi mtshan yang dag par brjod pa'i sgrub thabs/_yang 'phags pa 'jam dpal gyi mtshan yang dag par brjod pa'i sgrub thabs/_'phags pa 'jam dpal gyi dkyil 'khor gyi cho ga_/'phags pa 'jam dpal ye shes sems dpa' de kho na nyid ces bya ba'i sgrub thabs rnams slob dpon gnyis 
[\[399b.7\]]su med pa sbas pas mdzad pa/_paN+Di ta d+harma shrI mi tra dang*/_lo tsA ba dge slong chos kyi bzang po'i 'gyur/_sbyin sreg gi cho ga mdor byas pa slob dpon mya ngan med pa'i dpal gyis mdzad pa/_'jam dpal ye shes sems dpa' dang po'i sangs rgyas zhes bya ba'i sgrub thabs slob dpon chen po a wa d+hU tIs 
[\[400a\]]
[\[400a.1\]]mdzad pa/_d+harma shrI mi tra dang*/_lo tsA ba chos kyi bzang po'i 'gyur/_mchod rten sgrub pa'i cho ga mdor bsdus pa slob dpon a ba d+hU tI pas mdzad pa/_'phags pa 'jam dpal gyi sgrub thabs zhes bya ba mya ngan med pa'i dpal gyis mdzad pa/_rgya gar gyi mkhan po 
[\[400a.2\]]A shwa ka shrI dang*/_lo tsA ba 'a zha rgya gar brtsegs kyis 'gyur/_rdo rje 'jigs byed kyi sgrub thabs zhes bya ba slob dpon a sho ka shrIs mdzad pa/_paN+Di ta d+harma shrI mi tra dang*/_lo tsA ba chos kyi bzang po'i 'gyur/_gshin rje dgra nag po'i sgrub thabs zhes bya ba/_'phags pa mi g.yo ba'i sgrub thabs/_
[\[400a.3\]]gtor ma'i cho ga_/'phags pa 'jam dpal gyi spyod lam gyi cho ga_/'jam dpal rdo rje'i bum pa'i cho ga rnams slob dpon chen po mya ngan med pa'i dpal gyis mdzad pa/_dpal au rgyan gyi mkhan po chen po d+harma shrI mi tra'i zhal snga nas dang*/_zhu chen gyi lo tsA ba dge slong chos kyi bzang pos 
[\[400a.4\]]bsgyur ba/_ye shes sems dpa'i sgrub thabs slob dpon gnyis su med pa'i sbas pas mdzad pa/_paN+Di ta d+harma shrI mi tra dang*/_lo tsA ba mgar chos bzang gi 'gyur/_'di'i dgra nag 'jigs byed rnams kyang 'di nyid du bzhugs par bya'i/_gzhan du mi 'khyar bar bya'o zhes bu ston gyis 
[\[400a.5\]]gsungs/_mtshan yang dag par brjod pa sgrub pa'i thabs slob dpon mi g.yo seng ges mdzad pa/_mar pa do pa'i 'gyur/_mtshan yang dag par brjod pa'i sgrub thabs zhes bya ba pra b+hA ka ras mdzad pa/_zhu chen gyi lo tsA ba dge slong nyi ma rgyal mtshan dpal bzang pos thar 
[\[400a.6\]]pa gling gi gtsug lag khang chen por bsgyur ba/_mtshan yang dag par brjod pa zhes bya ba'i sgrub thabs gnyan dar ma grags kyi rang 'gyur/_mtshan yang dag par brjod pa klog pa'i man ngag kha che'i paN+Di ta shAkya shrI b+ha dras mdzad pa/_rnam pa nyi shus byang chub rim pas bcom ldan 
[\[400a.7\]]'das 'jam dpal sgrub pa'i thabs/_'phags pa 'jam dpal gyi mtshan yang dag par brjod pa'i sgrub thabs zhes bya ba/_'phags pa 'jam dpal gyi mtshan yang dag par brjod pa'i dkyil 'khor gyi cho ga_'phags pa 'jam dpal gyi mtshan yang dag par brjod pa'i dkyil 
[\[400b\]]
[\[400b.1\]]'khor thams cad la bstod pa rnams slob dpon so ma shrIs mdzad pa/_rgya gar gyi mkhan po ma hA dzA na dang*/_bod kyi lo tsA ba dge slong gzhon nu 'od kyi 'gyur/_'jam dpal gyi gtor ma'i cho ga gcig rnams so/_/mtshan yang dag par brjod pa rnal 'byor gyi/_/rgyud du bkral ba'i 'grel skor bcu gnyis dang*/_/sgrub 
[\[400b.2\]]skor la sogs brgyad cu rtsa gsum ste/_/dril bas chos skor dgu bcu rtsa lnga bzhugs/_/de dag gis ni 'jam dpal mtshan brjod rnal 'byor gyi rgyud du bstan pa'i chos skor bzhugs pa'i rnam grangs bkod zin to//_//de ltar mtshan brjod rnal 'byor gyi rgyud du bstan pa'i chos skor rnams 
[\[400b.3\]]bkod nas/_da ni thams cad gsang ba dang ngan song sbyong ba'i rgyud kyi skor la/_dpal thams cad gsang ba'i bshad sbyar gsang ba'i sgron ma zhes bya ba slob dpon rin chen 'byung gnas zhi bas mdzad pa/_rgya gar gyi mkhan po pradz+nyA ka ra warma dang*/_zhu chen gyi lo tsA ba dge slong rin chen bzang po'i 'gyur/_
[\[400b.4\]]rtsa rgyud de nyid bsdus pa'i dum bu gnyis pa khams gsum rnam rgyal gyi dum bu las/_ngan 'gro dgug cing sdig pa sbyong ba las 'phros pa ngan song thams cad yongs su sbyong ba'i rgyud kyi skor la/_ngan song yongs su sbyong ba'i don gyi 'bru 'grel zhes bya ba slob dpon sangs rgyas gsang bas mdzad 
[\[400b.5\]]zer ba/_'di paN+Di tas chos gsung ba la lo tsA bas zin bris su byas pa yin nam yang zer/_'phags pa ngan song thams cad yongs su sbyong ba gzi brjid kyi rgyal po zhes bya ba cho ga zhib mo'i rgyal po chen po'i rgya cher 'grel pa snying po rnam par bshad pa zhes bya ba dza lan+d+ha ra'i rdo rje slob dpon 
[\[400b.6\]]kA ma d+he nu pa zhes bya ba'i zhal snga nas mdzad pa/_A tsAr+Ya bi na ya tsan+d+ra dang*/_bod kyi lo tsA ba dge slong chos kyi shes rab kyis 'phen yul rgyal gyi lug lhas su bsgyur ba rnams bzhugs so//_//chu pa la/_bcom ldan 'das de bzhin gshegs pa dgra bcom pa yang dag par rdzogs pa'i 
[\[400b.7\]]sangs rgyas ngan song thams cad yongs su sbyong ba'i gzi brjid kyi rgyal po'i rgyud kyi rgyal po chen po'i rnam par bshad pa mdzes pa'i rgyan zhes bya ba slob dpon chen po rdo rje go cha'i slob ma slob dpon kun dga' snying pos mdzad zer ba dang*/_ngan song thams cad yongs su sbyong ba gzi brjid kyi rgyal 
[\[401a\]]
[\[401a.1\]]po'i brtag pa snang ba'i rgyan zhes bya ba/_rgya gar gyi mkhan po su bid+yA ka ra warma dang*/_zhu chen gyi lo tsA ba dge slong dbang phyug rgyal mtshan gyi 'gyur zer ba gnyis bzhugs so/_/'di la kun mkhyen bus sbyong rgyud kyi bshad pa byed lugs cung 'di nyid 
[\[401a.2\]]legs par gsungs pa dang*/_ngor pa rdo rje 'chang yab sras kyis 'khyin lo tsA ba dge tshul khyung grags kyis byas nas kun dga' snying po la kha 'phangs pa'i bod mar bzhed do/_/'on te sngon gyi rnams kyis khungs mar bzung ste bcug pa ltar 'dir bris so//_//ju pa la/_de bzhin 
[\[401a.3\]]gshegs pa dgra bcom pa yang dag par rdzogs pa'i sangs rgyas ngan song thams cad yongs su sbyong ba'i gzi brjid kyi rgyal po zhes bya ba'i brtag pa'i bshad pa zhes kyang bya/_gsal ba'i sgron ma zhes kyang bya ba slob dpon kun dga' snying pos mdzad zer ba/_rgya gar gyi mkhan po ku mA ra ka la 
[\[401a.4\]]sha dang*/_bod kyi lo tsA ba khyung po chos brtson gyi 'gyur/_dkyil 'khor spyi'i rim pa slob dpon su ra b+ha dras mdzad pa/_rgya gar gyi mkhan po d+harma shrI b+ha dra dang*/_lo tsA ba dge slong rig pa gzhon nu'i 'gyur/_ngan song thams cad yongs su sbyong ba'i dkyil 'khor chen po'i sgrub thabs slob dpon kun 
[\[401a.5\]]dga' snying pos mdzad zer ba gtsug dgu'i gzhung dang cha 'dra ba/_rgya gar gyi mkhan po smr-i ti dz+nyA na kIrti'i rang 'gyur zer/_dpe la la na paN+Di ta su b+hU ti shrI b+ha dra dang*/_lo tsA ba rin chen bzang po'i 'gyur zer ba snang ngo*/_/dpal ngan song thams cad yongs su sbyong ba'i dkyil 'khor gyi cho ga 
[\[401a.6\]]thugs rje'i phreng ba zhes bya ba rdo rje go cha'i slob ma rdo rje slob dpon chen po kun dga' snying pos mdzad zer ba/_rgya gar gyi mkhan po ki re Na ka ra warma dang*/_lo tsA ba dge tshul khyung grags kyi 'gyur/_'di gnyis snga ma cung drag par snang ngo*/_/dpal ngan song thams cad yongs su sbyong 
[\[401a.7\]]ba'i ro'i sbyin sreg gi cho ga slob dpon chen po kun dga' snying pos mdzad zer ba/_rgya gar gyi mkhan po ka na ka warma dang*/_dge slong rin chen bzang po'i 'gyur/_ngan song thams cad yongs su sbyong ba'i shi ba'i sbyin sreg gi cho ga'i las kyi rim pa mdo dang bsres nas slob dpon kun dga' 
[\[401b\]]
[\[401b.1\]]snying pos mdzad pa/_rgya gar gyi mkhan po shrad+d+hA ka ra warma dang*/_bod kyi lo tsA ba dge slong rin chen bzang po'i 'gyur/_ngan song thams cad sbyong ba'i thabs zhes bya ba'i sbyin sreg gi dkyil 'khor gyi cho ga slob dpon skal bzang dga' bas mdzad pa/_rgya gar gyi mkhas pa chen po 
[\[401b.2\]]bla ma ni na shrI dang*/_lo tsA ba dge slong g.yu rung 'od kyi 'gyur/_gtsug tor dgu'i rgyud la brten pa'i ngan song thams cad yongs su sbyong ba'i dkyil 'khor gyi cho ga zhes bya ba slob dpon kun dga' snying pos mdzad pa/_rgya gar gyi mkhan po A tsAr+Ya bud+d+hA shrI shAn+ti dang*/_bod kyi lo 
[\[401b.3\]]tsA ba dge slong rin chen bzang po'i 'gyur/_'di rtsod med yang dag pa yin no/_/ngan song thams cad yongs su sbyong ba'i dkyil 'khor gyi cho ga'i rim pa zhes bya ba slob dpon sangs rgyas gsang bas mdzad pa/_rgya gar gyi mkhan po sangs rgyas gsang ba dang*/_many+dzu shrI warma dang*/_
[\[401b.4\]]bran ka mu ti'i 'gyur/_ngan song thams cad yongs su sbyong ba'i ro'i sbyin sreg gi dkyil 'khor gyi cho ga slob dpon d+harma kIrtis mdzad pa/_rgya gar gyi mkhan po A tsAr+ya d+harma pA la dang*/_zhu chen gyi lo tsA ba dge slong dge ba'i blo gros kyi 'gyur/_ngan song thams cad yongs su sbyong 
[\[401b.5\]]ba'i dkyil 'khor gyi sgrub thabs kyi 'grel pa yan chad rdzogs pa'i 'phro gcig slob dpon kun snying gis mdzad zer ba/_'di bod ma 'dra ba cig 'dug ste sngar gyi rnams kyis kyang bris 'dug pas bris so/_/ngan song thams cad yongs su sbyong ba zhes bya ba'i cho ga mdor bsdus pa rgya gar gyi 
[\[401b.6\]]mkhan po A nan+da pa ra hi ta'i zhal snga nas mdzad pa/_ngan song sbyong ma byung* ba'i sgrub pa'i thabs zhes bya ba paN+Di ta 'gro kun bzang pos mdzad pa/_dpal ldan byang chub rtse mo'i bka' drin las lo tsA ba mnga' ris pa rdo rje dpal gyis bsgyur ba/_shes rab kyi pha rol tu phyin pa'i snying po'i 
[\[401b.7\]]sgrub thabs slob dpon chen po klu sgrub snying pos mdzad pa/_rgya gar gyi mkhan po bai ro tsa na rak+Shi ta dang*/_bod kyi lo tsA ba glan chung gi 'gyur la/_slad kyis stag lo tsA bas bcos pa/_de la brten nas shes rab kyi pha rol tu phyin pa snying po'i sgrub thabs zhes bya ba slob dpon chen po dA ri ka 
[\[402a\]]
[\[402a.1\]]pas mdzad pa/_'phags pa shes rab kyi pha rol tu phyin pa'i man ngag rdo rje lta bu zhes bya ba dpal kam+pa las mdzad pa/_rgya gar gyi mkhan po dI paM ka ra shrI dz+nyA na'i zhal snga nas/_bod kyi sgra bsgyur gyi lo tsA ba dge slong dge ba'i blo gros kyi 'gyur/_de kho na nyid 
[\[402a.2\]]gsal bar byed pa'i sgron ma zhes bya ba dpal kam+pa la'i yum gyis mdzad pa/_mdo rgyas 'bring gi gleng gzhi'i sangs rgyas byang sems rnal 'byor rgyud du dgongs pa bkral te dkyil 'khor la bkod nas ston pa/_shes rab kyi pha rol tu phyin pa'i dkyil 'khor gyi cho ga zhes bya 
[\[402a.3\]]ba slob dpon chen po kun dga' snying pos mdzad pa dang*/_de la brten nas shes rab kyi pha rol tu phyin pa'i dkyil 'khor gyi cho ga zhes bya ba slob dpon chen po rat+na kIrtis mdzad pa/_bal po ma hA pa na'i rang 'gyur/_rab gnas kyi cho ga mdor bsdus pa slob dpon dad pa'i 'byung 
[\[402a.4\]]gnas go chas mdzad pa/_rgya gar gyi mkhan po kan ka warma dang*/_bod kyi lo tsA ba pa tshab nyi ma grags kyi 'gyur/_'phags pa shes rab kyi pha rol tu phyin pa'i tshul brgya lnga bcu pa'i 'grel pa rnal 'byor gyi rgyud du dgongs pa bkral ba rgya gar gyi mkhan po dz+nyA na mi tras mdzad pa/_
[\[402a.5\]]yi ge brgya pa'i cho ga slob dpon pad+ma'i rdo rje lcags kyus stong phrag brgya pa las ji snyed pa rnams brjed du dogs nas bris pa/_yang yi ge brgya pa'i cho ga bsdus pa/_bzlas pa'i phreng ba'i mtshan nyid/_sku khrus kyi cho ga rnams paN+Di ta pa ra hi ta dang*/_lo tsA ba nag tsho dge slong shes rab rgyal 
[\[402a.6\]]mtshan gyi 'gyur/_gtsug tor dri med kyi gzungs las byung ba'i mchod rten sgrub pa'i cho ga rnal 'byor gyi rgyud dang bsdebs te slob dpon zhi ba snying pos mdzad pa/_las kyi sgrib pa thams cad rgyun gcod par byed pa'i gzungs rnal 'byor gyi rgyud du dgongs pa bkral ba mi 'khrugs pa'i sgrub 
[\[402a.7\]]thabs zhes bya ba rgyas pa dang*/_mi 'khrugs pa'i sgrub thabs bsdus pa dpal mar me mdzad ye shes kyis mdzad pa/_rgya gar gyi mkhan po de nyid dang*/_bod kyi lo tsA ba dge slong tshul khrims rgyal ba'i 'gyur/_de'i dkyil chog las kyi sgrib pa thams cad rnam par 'joms pa zhes 
[\[402b\]]
[\[402b.1\]]pa'i dkyil 'khor gyi cho ga slob dpon mar me mdzad kyis mdzad pa/_paN+Di ta de nyid dang*/_lo tsA ba rin chen bzang po'i 'gyur/_mi 'khrugs pa'i sgrub thabs slob dpon dpa' bo rdo rjes mdzad pa dang*/_mi 'khrugs pa'i sgrub thabs slob dpon dze tA ris mdzad pa/_bla ma gnyen dar 
[\[402b.2\]]ma grags kyi rang 'gyur/_yang mi 'khrugs pa'i sgrub thabs/_sbyin sreg gi cho ga dI paM ka ra shrI dz+nyA nas mdzad pa/_rdo rje chos kyi sgrub thabs lo chung legs pa'i shes rab kyi 'gyur ba 'di mdzad byang med pas/_sngar gyi rnams kyi bris 'dug pas bzhugs su bcug pa yin/_rgyan dam 
[\[402b.3\]]pa sna tshogs pa rim par phye ba bkod pa rgya gar gyi mkhan po s+thi ra ma tis yo ga'i gzhung rgyud phyi nang las nges don mdor bsdus te mdzad pa/_bam po gcig pa/_cog ro klu'i rgyal mtshan gyis skad phyi mo dang gtugs pa'i 'gyur yin zer ba/_'di rnying ma'am bod ma cig yin pa 'dra ste/_
[\[402b.4\]]sngar gyi rnams kyis bris 'dug pas bzhugs su bcug pa rnams so/_/thams cad gsang ba ngan song sbyong rgyud dang*/_/sher phyin mi 'khrugs pa la sogs pa'i gzhung*/_/'grel pa dag dang sgrub thabs la sogs skor/_/rnam grangs bzhi bcu tham pa legs par bzhugs/_/de dag gis 
[\[402b.5\]]ni thams cad gsang ba dang ngan song sbyong ba la sogs pa'i chos skor bzhugs pa'i rnam grags rnams bkod zin to//_//de ltar thams cad gsang ba dang sbyong rgyud la sogs pa'i chos skor rnams bkod nas/_spyod pa'i rgyud kyi skor la/_nyu pa la/_rtsa ba'i rgyud las rnam par snang 
[\[402b.6\]]mdzad mngon par rdzogs par byang chub pa'i rgyud kyi bsdus pa'i don slob dpon shrI bud+d+ha gu h+yas mdzad pa/_rgya gar gyi mkhan po shI len+d+ra bo d+hi dang*/_zhu chen gyi lo tsA ba dge slong dpal brtsegs rak+Shi ta'i 'gyur/_'di la sh+lo ka nyis stong sum brgya yod do/_/rnam par snang mdzad mngon par 
[\[402b.7\]]byang chub pa'i rgyud chen po'i 'grel bshad sangs rgyas gsang bas mdzad pa'i stod dum bzhugs//_//tu pa la/_rnam par snang mdzad mngon par rdzogs par byang chub pa'i rgyud chen po'i 'grel bshad kyi smad dum slob dpon sangs rgyas gsang bas phyin ci ma log par mdzad pa/_
[\[403a\]]
[\[403a.1\]]dpal snar thang gi gtsug lag khang du bstan bcos bod kyi yul du 'gyur ba ji snyed pa bsdus pa'i tshe 'grel pa 'di'i dpe phyi mo ma dag cing gong 'og 'khrugs la bar bar nas cung zad ma tshang ba la brten pas bstan 'gyur thams cad du ma dag pa brgyud pa dang*/_skad 
[\[403a.2\]]gsar chad kyis gtan la ma phab pa'i 'gyur yang mi bde ba zhig snang bas/_skad gnyis smra ba'i dbang po ska ba dpal brtsegs kyis bsgyur ba'i rgyud kyi tshig dang bstun te skad gsar bcad dang mthun par bcos pa 'di ni yul dbus kyi lo tsA ba gzhon nu dpal zhes bya bas dpal rtse thang gi gtsug 
[\[403a.3\]]lag khang du bris pa zhes pa'i mtha' can/_rnam par snang mdzad chen po mngon par byang chub par rtogs pa'i mchod pa'i cho ga slob dpon skal bzang rab dgas mdzad pa/_rgya gar gyi mkhan po pad+mA ka ra warma dang*/_zhu chen gyi lo tsA ba dge slong rin chen bzang po'i 'gyur/_rnam par snang mdzad kyi 
[\[403a.4\]]sgrub pa'i thabs kyi cho ga slob dpon rgyal ba'i 'od kyis mdzad pa/_'phags pa 'jam dpal gsang ba'i rgyud kyi sgrub thabs dang las kun gyi gter zhes bya ba'i 'grel pa slob dpon lha sbas kyis mdzad pa/_rgya gar gyi mkhan po pad+mA ka ra warma dang*/_zhu chen gyi lo tsA ba rig pa gzhon nu'i 'gyur/_
[\[403a.5\]]'phags pa 'jam dpal gsang ba'i rgyud kyi dkyil 'khor gyi cho ga slob dpon don yod pa'i zhabs kyis mdzad pa/_bcom ldan 'das 'jam dpal dbyangs kyi khro bo gshin rje gshed po'i sbyin sreg gi cho ga dang*/_dngos grub kyi tshul nges par bstan pa zhes bya ba slob dpon don yod zhabs kyis 
[\[403a.6\]]mdzad pa/_khro bo rnam par rgyal ba'i rtog pa gsang ba'i rgyud kyi rgya cher bshad pa gsham ma tshang ba cig rnams bzhugs so/_/rnam snang mngon byang rgyud 'grel la sogs skor/_/bzhi dang 'jam dpal gsang rgyud chos skor bzhi/_/khro bo rnam rgyal rtog pa'i 'grel pa gcig_/spyod pa'i 
[\[403a.7\]]rgyud kyi chos skor dgu bzhugs so/_/de dag gis ni rnam snang mngon byang sogs spyod pa'i rgyud kyi chos skor bzhugs pa'i rnam grangs rnams bkod zin to//_//de ltar spyod pa'i rgyud kyi chos skor rnams bkod nas/_bya ba'i rgyud kyi skor la/_thu pa la/_bya ba spyi'i rgyud bsam 
[\[403b\]]
[\[403b.1\]]gtan phyi ma rim par phye ba rgya cher bshad pa slob dpon sangs rgyas gsang bas mdzad pa/_rgya gar gyi mkhan po bid+yA ka ra pra b+ha dang*/_zhu chen gyi lo tsA ba ban+de dpal brtsegs kyi 'gyur/_'phags pa dpung bzang gis zhus pa'i rgyud kyi bsdus pa'i don slob dpon sangs rgyas gsang 
[\[403b.2\]]bas mdzad pa/_'phags pa dpung [{]bzangs kyis [,]bzang gis [}]zhus pa'i rgyud kyi tshig gi don bshad pa'i brjed byang*/_'phags pa dpung [{]bzangs kyis [,]bzang gis [}]zhus pa'i rgyud kyi bsdus pa'i don dgrol ba'i brjed byang*/_'di bod kyis byas pa yin nam sems/_so so'i dgongs 'grel la/_dang po sku'i 
[\[403b.3\]]rigs 'jam dpal gyi skor la/_dpa' bo gcig tu sgrub pa'i rgyud kyi 'grel pa gtsug lag khang dza ga ta la'i paN+Di ta su b+hA ka ra zhes bya bas mdzad pa/_paN+Di ta dA na shI las rang 'gyur du mdzad pa la/_bod kyi lo tsA ba rnams kyis legs par zhus pa/_gsung gi rigs thugs rje chen po'i 
[\[403b.4\]]'grel pa ni mi snang ngo*/_/thugs kyi rigs phyag na rdo rje'i skor la/_'phags pa lag na rdo rje gos sngon po can gyi cho ga zhes bya ba'i gzungs kyi 'grel pa slob dpon klu sgrub kyis mdzad pa/_rgya gar gyi mkhas pa dI paM ka ra shrI dz+nyA na dang*/_bod kyi lo tsA ba rgya brtson seng ges shrI nA len+d+rar bsgyur cing 
[\[403b.5\]]zhus pa/_'phags pa lag na rdo rje gos sngon can gyi gzungs kyi 'grel pa zhes bya ba paN+Di ta chen po karma badzras mdzad pa/_dpal 'byung po 'dul byed kyi dkyil 'khor gyi cho ga zhes bya ba slob dpon chen po blo bzang skyong gis mdzad pa/_sh+lo ka'i grangs tshigs bcad bdun brgya pa/_rgya gar 
[\[403b.6\]]gyi paN+Di ta sgra pA Ni ni yongs su rdzogs pa'i snyan ngag dang tshig gi sdeb la mkhas pa non ni paN+Di ta dang*/_bod kyi lo tsA ba u rgyan pa rin chen dpal gyis ri bo chen po spu tra'i mgul du bsgyur ba/_phyag na rdo rje dang phyogs mthun pa rdo rje rnam par 'joms pa'i gzungs kyi skor la/_rdo rje rnam 
[\[403b.7\]]par 'joms pa zhes bya ba'i gzungs kyi bshad pa slob dpon bo d+hi sa twas mdzad pa/_de nyid dang*/_lo tsA ba dpal brtsegs kyi 'gyur/_rdo rje rnam par 'joms pa zhes bya ba'i gzungs kyi rnam par bshad pa rdo rje sgron ma zhes bya ba gsang sngags mtha' dag la mnga' brnyes pa'i slob dpon chen 
[\[404a\]]
[\[404a.1\]]po pad+ma 'byung gnas kyis mdzad pa/_'phags pa rdo rje rnam par 'joms pa zhes bya ba'i gzungs kyi rgya cher 'grel pa rin po che gsal ba zhes bya ba'i rgyud kyi grub pa sangs rgyas gsang bas mdzad pa/_mkhan po de nyid dang*/_lo tsA ba da bas many+dzu shrI warma'i 'gyur la/_phyis paN+Di ta 
[\[404a.2\]]'jon te ta'u la dang*/_lo tsA ba 'og bsod nams mos pa'i 'gyur/_rdo rje rnam par 'joms pa'i gzungs zhes bya ba'i rnam par bshad pa dang*/_'phags pa rdo rje rnam par 'joms pa'i gzungs rnam par bshad pa'i rgya cher 'grel pa slob dpon bi ma la mi tras mdzad pa/_rdo rje rnam par 'joms pa'i 
[\[404a.3\]]gzungs kyi 'grel pa slob dpon chen po rdo rje go chas mdzad pa/_rgya gar gyi mkhan po shrad+d+hA ka ra warma dang*/_bod kyi lo tsA ba dge slong rin chen bzang po'i 'gyur/_rdo rje rnam par 'joms pa zhes bya ba'i gzungs rnam par bshad pa slob dpon bde ba'i myu gus mdzad pa/_rdo rje rnam par 'joms pa zhes bya ba'i 
[\[404a.4\]]gzungs kyi 'grel pa dang*/_rdo rje rnam par 'joms pa zhes bya ba'i gzungs kyi man ngag paN+Di ta smr-i ti dz+nyA na kIrtis mdzad pa/_paN+Di ta chen po de nyid kyi 'gyur/_rdo rje rnam par 'joms pa zhes bya ba gzungs kyi 'grel pa rin po che'i phreng ba zhes bya ba slob dpon chen po sa wa ri pas mdzad pa/_paN+Di ta de wa puN+ya 
[\[404a.5\]]ma ti dang*/_lo tsA ba dge slong chos kyi bzang po'i 'gyur/_rdo rje rnam par 'joms pa'i gzungs zhes bya ba'i rim par phye ba'i rgya cher 'grel pa gsal ba'i sgron me zhes bya ba slob dpon ye shes rdo rjes mdzad pa/_rgya gar gyi mkhan po chen po theg pa chen po'i gsang sngags la mkhas pa slob dpon bud+d+ha gu h+ya dang*/_
[\[404a.6\]]bod kyi zhu chen gyi lo tsA ba ban+de ska ba dpal brtsegs rak+Shi ta'i 'gyur la/_slad kyis rgya gar gyi mkhan po chen po shrad+d+hA ka ra warma dang*/_bod kyi lo tsA ba mkhas pa chen po rin chen bzang pos rgya dpe dang gtugs nas bcos zer ba/_de dag dang 'brel ba'i gtsug tor la sogs pa'i gzungs kyi skor la/_kun nas 
[\[404a.7\]]sgor 'jug pa'i 'od zer gtsug tor dri ma med par snang ba de bzhin gshegs pa thams cad kyi snying po dang dam tshig la rnam par lta ba zhes bya ba'i gzungs kyi rnam par bshad pa slob dpon chen po dngos grub thob pa lhan cig skyes pa'i rol pas mdzad pa/_paN+Di ta dza ya de wa dang*/_zhu chen gyi lo tsA ba tshul khrims 
[\[404b\]]
[\[404b.1\]]brtsegs kyi 'gyur/_de bzhin gshegs pa thams cad kyi gtsug tor nas byung ba gdugs dkar mo can zhes bya ba'i 'grel pa slob dpon shU rang+ga warma badzras mdzad pa/_zangs dkar 'phags pa shes rab kyi 'gyur rnams bzhugs so//_//du pa la/_stong chen mo rab tu 'joms pa'i 
[\[404b.2\]]mdo'i 'bum 'grel las kyi rdo rjes mdzad pa/_paN+Di ta don yod rdo rje'i rang 'gyur/_rigs sngags kyi rgyal mo rma bya chen mo'i mdo'i 'bum 'grel/_gsang sngags chen mo rjes su 'dzin pa'i mdo'i 'bum 'grel/_rig sngags kyi rgyal mo chen mo bsil ba'i tshal gyi mdo'i 'bum 'grel zhes bya ba 
[\[404b.3\]]rnams slob dpon mkhas pa chen po las kyi rdo rjes mdzad pa/_paN+Di ta mkhas par grags pa mi mnyam rdo rje'i sras skye ba lnga brgyar sbyangs pa'i 'bras bu lnga rig la ma rmongs shing gsang sngags gdams pa thugs la mnga' ba'i mtshan don yod rdo rjer grags pas bod yul du byon nas/_
[\[404b.4\]]'dzam gling byang phyogs kyi brag dmar dpal bsam yas su rgyal po khri pa'i gdung brgyud kyi sras lha gcig lha lcam dar sgron gyi pho brang rdo lung dgon par rang 'gyur du mdzad pa rnams bzhugs so//_//nu pa la/_'phags pa sgo drug pa'i gzungs kyi rnam par bshad pa slob dpon dbyig gnyen gyis mdzad 
[\[404b.5\]]pa/_'phags pa sgo mtha' yas pa sgrub pa'i gzungs rnam par bshad pa'i tshig le'ur byas pa dang*/_'phags pa sgo mtha' yas pa sgrub pa'i gzungs kyi rgya cher 'grel pa slob dpon ye shes snying pos mdzad pa/_rgya gar gyi mkhan po pradz+nyA warma dang*/_zhu chen gyi lo tsA ba ban+de ye shes sde la sogs 
[\[404b.6\]]pa'i 'gyur/_chos ma byung*/_spyod thams cad kyi mngon par rtogs pa'i man ngag gi rgyud kyi 'grel pa gzi brjid snang ba zhes bya ba klu'i dbang phyug gis mdzad pa/_dge tshul khyung grags kyi 'gyur/_'di rtsa 'grel gnyis ka rdzun ma yang dag pa cig 'dug ste/_nag tsho lo tsA ba yang dag tu bzhed pa yin zer 
[\[404b.7\]]nas/_sngar gyi rnams kyis bris 'dug pas 'dir yang bzhugs su bcug pa yin no/_/de ltar bya ba'i rgyud so so'i 'grel pa rnams bkod nas/_da ni de dag gi sgrub thabs dkyil chog la sogs pa'i skor la/_bya ba'i rgyud kyi lha gsum tshan lngar grags pa las/_dang po rigs kyi gtso 
[\[405a\]]
[\[405a.1\]]bo gsum la/_sku'i rigs kyi gtso bo rnam par snang mdzad yin pas/_de dang phyogs mthun pa dam tshig gsum bkod pa'i rgyal po'i yi ge brgya pa'i sgrub thabs slob dpon chen po ke d+ha ra Na d+his mdzad pa/_rgya gar gyi mkhan po paN+Di ta dpal go mi 'chi med dang*/_bod kyi lo tsA ba blo ldan 
[\[405a.2\]]shes rab kyi 'gyur/_'di spyod pa'i rgyud dang bskyed chog rnams mthun par bkod 'dug na'ang*/_rgyud 'grel dag las dam tshig gsum bkod bya rgyud du gsungs 'dug pas 'dir bris so/_/gsung gi rigs kyi gtso bo tshe dpag med kyi skor la/_tshe dpag med la bstod pa/_'phags pa tshe dang ye shes 
[\[405a.3\]]dpag tu med pa'i sgrub thabs/_tshe dang ye shes dpag tu med pa'i cho ga zhes bya ba slob dpon dze tA ri dgra las rnam par rgyal bas bram ze nam mkha'i dbyings kyi bu'i ched du mdzad pa rnams rgya gar gyi mkhan po shrI many+dzu dang*/_lo tsA ba lce dga' ba'i dpal gyi 'gyur/_rigs kyi bdag po gsum 
[\[405a.4\]]la/_sku'i rigs kyi bdag po 'jam dpal gyi skor la/_'jam dpal rdo rje blo gros 'phel ba zhes bya ba slob dpon klu sgrub zhabs kyis mdzad pa/_'jam pa'i ma byung*/_dbyangs kyi dpyad 'phags pa lhas mdzad pa sh+lo ka brgya pa/_'jam pa'i dbyangs dpa' bo gcig tu grub pa'i sgrub thabs slob dpon 
[\[405a.5\]]chen po dpal mar me mdzad ye shes kyis mdzad pa/_rgya gar gyi mkhan po dI paM ka ra shrI dz+nyA na de nyid dang*/_bod kyi lo tsA ba dge ba'i blo gros kyi 'gyur/_'jam dbyangs smra ba'i seng ge'i sgrub thabs rje btsun dam pa rgya gar gyi gdams pa/_zha ma seng rgyal gyi 'gyur/_rje btsun 'jam dpal 
[\[405a.6\]]shes rab 'khor lo'i sgrub thabs slob dpon chen po tsan+d+rA ka ra gup+tas mdzad pa/_paN+Di ta shAkya shrI b+ha dra dang*/_lo tsA ba byams pa'i dpal gyis 'gyur/_'jam dpal g.yo ba'i 'khor lo'i man ngag kha che'i paN+Di ta shAkya shrI b+ha dras mdzad pa/_ngag gi dbang phyug la bu mo brgyad kyis bstod pa/_'phags 
[\[405a.7\]]pa 'jam dpal la khye'u bcu drug gis bstod pa/_'phags pa ngag gi dbang phyug gtso 'khor lnga pa'i bstod pa paN+Di ta thig le bum pas mdzad pa/_gur gum gzhon nu lta bu'i bstod pa slob dpon seng ge mi g.yo bas mdzad pa rnams rgya gar gyi mkhan po dI paM ka ra shrI dz+nyA na dang*/_zhu chen gyi lo tsA 
[\[405b\]]
[\[405b.1\]]ba dge slong tshul khrims rgyal ba'i 'gyur/_bcom ldan 'das 'phags pa 'jam dpal gyi bstod pa byin rlabs dang bcas pa snyan dngags mkhan rnams kyi gtsug gi nor bu byang chub sems dpa'i rigs can mkhas pa chen po tsan+d+ra go mis mdzad pa/_rgya gar gyi mkhan po mkhas pa chen po su ma ti kIrti'i 
[\[405b.2\]]zhal snga nas/_bod kyi lo tsA ba dge slong blo ldan shes rab dang mar pa chos kyi dbang phyug gi 'gyur/_dpal ye shes yon tan bzang po zhes bya ba'i bstod pa slob dpon rdo rje mtshon chas mdzad pa/_rgya gar gyi paN+Di ta 'bum phrag gsum pa dang*/_bod kyi rngog lo tsA ba'i 'gyur/_'phags pa 'jam 
[\[405b.3\]]pa'i dbyangs kyi bstod pa rtog ge pa rnams kyi gtsug gi nor bu slob dpon phyogs kyi glang pos mdzad pa/_rgya gar gyi mkhan po shrad+d+hA ka ra warma dang*/_zhu chen gyi lo tsA ba rin chen bzang po'i 'gyur/_a ra pa tsa na'i sgrub thabs kyi cho ga slob dpon shrad+d+hA ka ra warmas mdzad pa/_a ra pa tsa na'i sgrub 
[\[405b.4\]]thabs dngos grub brnyes pa'i slob dpon mi pham bshes gnyen gyis mdzad pa/_rgya gar gyi mkhan po bi b+hU ti tsan+d+ra dang*/_chag lo tsA ba dge slong chos rje dpal gyi 'gyur/_a ra pa tsa na'i sgrub thabs slob dpon chen po mi pham bshes gnyen gyis mdzad pa/_lhag pa'i lha 'di nyid kyis 
[\[405b.5\]]dngos su byin gyis brlabs pa'i paN+Di ta chen po shrI ban rat+na'i bka' drin las/_lo tsA ba dge slong rgya mtshos sdes 'gyur rnying las cung zad bcos shing*/_rgya dpe dang rkang pa mthun par dpal gnod gnas kyi gtsug lag khang chen por 'gyur/_'jam dbyangs dkar po mchod pa'i cho ga zhes bya 
[\[405b.6\]]ba slob dpon mi pham bshes gnyen gyis mdzad pa/_paN+Di ta chen po shrI ban rat+na'i spyan sngar chos 'khor lo tsA bas bsgyur ba la/_dge slong rgya mtsho bcos pa/_'phags pa 'jam dpal gyi sgrub pa'i thabs 'jam pa'i dbyangs kyis byin gyis brlabs pa'i paN+Di ta chen po ma tis mdzad pa/_rgya gar shar 
[\[405b.7\]]phyogs kyi dza ga ta la'i paN+Di ta chen po dA na shI las bod yul gyi dbus drang srong srin po'i rir lha'i skad las bod kyi brdar 'khrul pa med par bsgyur ba/_'phags pa 'jam dpal gyi bstod pa zhes bya ba dpal ldan mkhas pa rnams kyi nang nas rgyal mtshan rtse mo ltar shin tu mtho zhing gsal bar gyur 
[\[406a\]]
[\[406a.1\]]pa'i paN+Di ta chen po ma tis 'jam pa'i dbyangs kyi sgrub thabs dang bstun te bskyed rim gyi gsal 'debs bde ba'i ting nge 'dzin gyi bstod pa/_paN+Di ta shAkya shrI b+ha dra dang*/_bod kyi lo tsA ba khro phu ba gnubs byams pa'i dpal gyis srin po'i rir bsgyur ba/_'phags pa a ra pa 
[\[406a.2\]]tsa na'i mchod pa'i cho ga zhes bya ba/_lo tsA ba dge slong nyi ma rgyal mtshan dpal bzang pos grub pa'i zhing dam pa mang yul skyid grong 'phags pa 'jig rten dbang po'i gtsug lag khang las mi ring ba'i chen po rnams kyi gdan sa dpal sher gyi gtsug lag khang du bsgyur ba/_gsung gi 
[\[406a.3\]]rigs kyi bdag po thugs rje chen po'i skor la/_'phags pa don yod zhags pa lha lnga'i bstod pa slob dpon chen po tsan+d+ra go mis mdzad pa/_'phags pa don yod zhags pa'i dkyil 'khor gyi lha tshogs la bstod pa dri ma med pa'i 'od ces bya ba/_'jig rten mgon po'i bstod pa yid 'phrog sdig 
[\[406a.4\]]'joms zhes bya ba shar phyogs wa ren+d+ra'i slob dpon mkhas pa chen po tsan+d+ra go mis mdzad pa/_wa ren+d+ra'i dza ga ta la'i paN+Di ta chen po dA na shI la'i rang 'gyur/_thugs rje chen po la bstod cing bskul ba dge bsnyen chen po zla bas mdzad pa/_rgya gar gyi mkhan po pA ra me shwa ra dang*/_bod kyi lo tsA ba 'gos lhas 
[\[406a.5\]]btsas kyi 'gyur/_'jig rten dbang phyug gi bstod pa zhes bya ba tsarba Tis mdzad pa/_sgra mkhan chen po rgyal ba'i snyan gyi zhal snga nas dang*/_lo tsA ba dge slong nyi ma rgyal mtshan dpal bzang po'i 'gyur/_'phags pa don yod zhags pa lha lnga'i bstod pa paN+Di ta chen po e ra ba tis mdzad pa/_rgya gar gyi 
[\[406a.6\]]paN+Di ta don yod rdo rje dang*/_lo tsA ba ba ri rin chen grags pa'i 'gyur/_'phags pa spyan ras gzigs dbang phyug la bstod pa grub thob chen po tsarba Tis mdzad pa/_rgya gar shar phyogs kyi paN+Di ta nags kyi rin chen dang*/_lo tsA ba 'gos gzhon nu dpal gyi 'gyur/_dpal 'jig rten mgon po mkha' 
[\[406a.7\]]la spyod pa'i sgrub thabs zhes bya ba grub chen pad+ma 'byung gnas kyis mdzad pa/_rgya gar shar phyogs kyi paN+Di ta chen po shrI ban rat+na'i zhal snga nas dang*/_chos 'khor lo tsA bas bsgyur ba las/_slad kyis btsun pa rgya mtshos dag par bcos pa/_'jig rten dbang phyug gi bstod pa brgya pa snyan dngags mkhan 
[\[406b\]]
[\[406b.1\]]chen po shrI badzra de wa zhes bya bas mdzad pa/_rgya gar gyi mkhan po snyan dngags mkhan po ma hA paN+Di ta lak+Sh+mI ka ra dang*/_bod kyi lo tsA ba dge slong shong ston gyi 'gyur/_'jig rten dbang phyug la bstod pa dge slong ma dpal mos mdzad pa/_nor bu gling gi thugs rje chen po lha lnga la bstod pa slob dpon rta 
[\[406b.2\]]dbyangs kyis mdzad pa/_'phags pa spyan ras gzigs dbang phyug la bstod pa slob dpon tsan+d+ra go mis mdzad pa/_thugs rje chen po la smre sngags kyis bstod pa zhes bya ba slob dpon tsan+d+ra go mis mdzad pa/_thugs rje chen po la smre sngags kyis bstod pa byin rlabs can zhes bya ba lnga brgya pa 
[\[406b.3\]]rnams kyi gtsug gi nor bu ltar gyur pa mthong lam rgyud las skyes pa'i gang zag slob dpon chen po zla ba grags pas mdzad pa/_snying rje la bstod pa dge bsnyen kun sbyin gyis mdzad pa/_dpal 'phags pa spyan ras gzigs dbang phyug la bstod pa zhes bya ba dge slong ma zla mdzes kyis mdzad pa/_
[\[406b.4\]]rgya gar shar phyogs kyi btsun pa tsan+d+ra shrIs ngag las 'byung ba dang rgya dpe dang bstun nas dge slong bsod nams rnam rgyal gyi 'gyur/_'phags pa 'jig rten dbang phyug la klu'i rgyal po nor rgyas kyi bus bstod pa/_dpal nags kyi rin chen gyi zhal sngar bsod nams rnam par rgyal ba'i 'gyur/_
[\[406b.5\]]'phags pa spyan ras gzigs phyag stong pa'i sgrub thabs 'phags pa klu sgrub bdag nyid chen po mi 'phrogs pa'i mkhyen rab dang thugs rjer ldan pa sa drug pa'i byang sems yin yang sa dang po'i byang sems su byin gyis brlabs pas mdzad pa/_rgya gar gyi mkhan po paN+Di ta chen po dI paM ka ra shrI dz+nyA na dang*/_
[\[406b.6\]]zhu chen gyi lo tsA ba dge slong rin chen bzang po'i 'gyur/_'phags pa 'jig rten dbang phyug yi ge drug pa'i sgrub thabs yid bzhin nor bu zhes bya ba slob dpon 'phags pa klu sgrub kyis mdzad pa/_rgya gar gyi mkhan po slob dpon pad+ma'i zhal snga nas bod kyi lo tsA ba btsun pa rgyal ba mchog dbyangs kyis 
[\[406b.7\]]bsgyur ba/_rje btsun 'phags pa spyan ras gzigs dbang phyug zhal bcu gcig pa'i sgrub thabs dge slong ma dpal mos mdzad pa/_rgya gar gyi mkhan po dI paM ka ra shrI dz+nyA na dang*/_lo tsA ba rin chen bzang po'i 'gyur/_'phags pa spyan ras gzigs dbang phyug la bstod pa/_'phags pa spyan 
[\[407a\]]
[\[407a.1\]]ras gzigs dbang phyug gi bstod pa/_rje btsun thugs rje chen po la bstod pa rnams dge slong ma dpal mos mdzad pa/_'phags pa spyan ras gzigs dbang phyug gi sgrub thabs brgya rtsa brgyad pa zhes grags pa la 'di'i rnam grangs ni/_thugs rje chen po 
[\[407a.2\]]kha sar+pa Na'i sgrub thabs tshigs su bcad pa bzhi pa/_'jig rten dbang phyug gi sgrub thabs/_thugs rje chen po ye shes sems dpa'i sgrub thabs/_spyan ras gzigs 'khor lo gsum bsgom pa/_thugs rje chen po lha lnga'i sgrub thabs/_'jig rten mgon po tshad med bzhi'i sgrub thabs/_
[\[407a.3\]]dpal 'jig rten mgon po yi ge drug pa'i sgrub thabs/_sems ngal bso ba'i thugs rje chen po'i sgrub thabs/_thugs rje chen po yi ge med pa'i sgrub thabs/_stong nyid bsgom pa'i man ngag_/dpal kha sar+pa Ni mar me sbar ba'i sgrub thabs/_dpal kha sar+pa Ni sku gsum gyi gdams 
[\[407a.4\]]pa/_thugs rje chen po mkha' spyod kyi sgrub thabs/_thugs rje chen po nam mkha' dri med kyi sgrub thabs/_thugs rje chen po nam mkha' mdzod kyi sgrub thabs/_spyan ras gzigs bcu gcig zhal can gyi sgrub thabs/_dpal kha sar+pa Ni ye shes kyi 'khor lo'i sgrub thabs/_spyan ras gzigs yid 
[\[407a.5\]]bzhin nor bu'i sgrub thabs/_dpal thugs rje chen po po Ta la ke ri'i rtse mo'i sgrub thabs/_thugs rje chen po can dpal 'khor los sgyur ba'i sgrub thabs/_thugs rje chen po lus kyi 'khor lo 'bar ba/_thugs rje chen po dka' thub can gyi sgrub thabs/_dpal thugs rje chen po rtag tu bya ba'i rnal 
[\[407a.6\]]'byor/_dpal 'jig rten mgon po sgrub pa'i man ngag_thugs rje chen po'i gtor ma'i cho ga_/thugs rje chen po'i maN+Dal gyi cho ga_/thugs rje chen po'i bsam gyis mi khyab pa'i mchod pa'i cho ga_/spyan ras gzigs kyi smon lam du bya ba/_dpal spyan ras gzigs bdud rtsi mnyes pa'i 
[\[407a.7\]]zas kyi cho ga_/rnal 'byor dbang phyug chen po shrI mi tra'i gdams pa lus sbyin pa'i cho ga_/thugs rje chen po'i chu sbyin gyi cho ga_/dpal thugs rje chen po'i chab gtor gyi cho ga_/me'i mchod pa'i cho ga_/sku gzugs kyi cho ga_/sku gzugs dang mchod rten gyi cho ga_/ye shes spar ba'i gdams pa/_
[\[407b\]]
[\[407b.1\]]dri ma rnam dag gi cho ga_/chags nyams gso ba/_ting nge 'dzin myur du bskyed pa'i gdams ngag_/ting nge 'dzin brtan par byed pa'i gdams ngag_/sems brtan par byed pa/_byin rlabs mi zad pa'i cho ga_/'khor lo 'bar ba/_dpal ngag gi mthu bskyed pa'i man ngag_/gsang sngags 
[\[407b.2\]]myur du 'grub pa'i cho ga_/rmi lam dri ma med pa'i bsgom pa/_rmi lam lta ba ngan pa rnam par zlog pa/_khro ba bsal ba/_'phags pa thugs rje chen po'i gdug pa 'dul ba'i cho ga_/skye bo gdul dka' ba rnams kyi snying gi dregs pa zhi bar byed pa'i sbyor ba/_bla ma'i man ngag_/dpal 'khor 
[\[407b.3\]]lo rnam dag gi sgrub thabs/_snying gi dug sbyong ba/_lus kyi 'khor lo bcing ba dang dgrol ba'i man ngag_/dpal rdo rje thod pa'i dngos grub sgrub pa'i thabs/_dpal mi 'jigs pa sbyin pa'i sgrub thabs/_kha sar+pa Ni pad+ma kha 'byed kyi man ngag_/thugs rje chen po gzugs brnyan la brten 
[\[407b.4\]]pa'i sgrub thabs/_dpal me tog gi gdan can gyi sgrub thabs/_me tog la brten pa'i sgrub thabs/_spyil bu can gyi sgrub thabs/_thugs rje chen po rnga sgra'i sgrub thabs/_nyi zla sgron ma'i cho ga_/grags pa bskyed pa'i cho ga_/gzi brjid bskyed pa'i cho ga_/sems mgu bar byed pa'i cho ga_/
[\[407b.5\]]rmi lam ston pa/_yid 'gyod pa bsal ba/_longs spyod mi zad pa'i sgrub thabs/_dpag bsam gyi shing can gyi sgrub thabs/_bum pa bzang po can gyi sgrub thabs/_lam chen po'i sgrub thabs/_dpal 'jig rten dbang phyug wa ti can gyi sgrub thabs/_pad+mo'i sdong bu can gyi sgrub thabs/_
[\[407b.6\]]spyan ras gzigs dri ma 'jig pa'i bum pa'i cho ga_/dpal rdo rje 'bar ba bsrung ba chen po'i man ngag_/srung ba'i 'khor lo/_rang srung ba'i cho ga_/gzhan skyab pa'i cho ga_/srung skud kyi cho ga_/gzhon nu bsrung ba'i cho ga_/dpal spyan ras gzigs kyi nad bsrung ba'i cho ga_/spyan ras 
[\[407b.7\]]gzigs kyi nad bsal ba'i cho ga_/'phags pa spyan ras gzigs kyi klu gso ba'i cho ga_/mdze'i nad gso ba/_gzhan las rnam par rgyal ba'i gdams ngag_/pha rol gyi gnod pa bsrung ba/_pha rol gyi sde gzhom pa/_pha rol dbang du bya ba/_chom rkun bcing ba/_slob ma la shes rab bskyed pa/_dpal 
[\[408a\]]
[\[408a.1\]]spyan ras gzigs khros bas ser ba zlog pa'i cho ga_/rmi lam dri ma med pa bsgom pa/_slob ma byin gyis brlabs pa'i man ngag_/ye shes gzhug pa'i cho ga_/ting nge 'dzin gyi byin rlabs/_ting nge 'dzin gyi dbang bskur/_dpal ye shes 'bar ba'i 'khrul 'khor/_skye ba bsdams pa'i 
[\[408a.2\]]cho ga_/'chi ba bslu ba'i gdams pa/_dpal lha'i grong khyer du 'jug pa/_rdo rje skar mda'i man ngag_/tshe 'das pa la bya ba'i cho ga_/ro bsreg cho ga_/sbyin sreg gi cho ga_/bkra shis kyi cho ga_/tsha tsha gdab pa'i cho ga_/rab tu gnas pa'i cho ga rnams la brgya dang bzhi'o/_/'di rnams grub pa brnyes pa'i paN+Di 
[\[408a.3\]]ta chen po a dzi ta mi tra gup+tas mdzad pa/_rnal 'byor gyi dbang phyug chen po shrI dza ga ta mi trA nan+da'i zhal snga nas dang*/_kha che'i paN+Di ta chen po bud+d+ha shrI dz+nyA nas gtan la phab nas/_bod kyi lo tsA ba gnubs byams pa'i dpal bzang po zhes bya bas bsgyur ba/_'di dag la rnal 'byor bla med dang*/_rnal 'byor gyi khongs 
[\[408a.4\]]su gtogs pa'ang snang mod kyi/_thugs rje chen po phyogs gcig tu bya ba'i phyir 'dir bris so/_/phyag stong spyan stong gi sgrub thabs slob dpon chen po dngos grub brnyes pa ta thA ga ta badzras mdzad pa/_mkhas pa'i 'byung gnas shar phyogs b+haM ga la'i paN+Di ta nyi ma 'byung gnas zla ba dang*/_bod kyi lo tsA ba dge tshul 
[\[408a.5\]]khyung grags kyis 'dul ba'i bstan pa snying por gnas pa'i sa dpal ldan rgyan gong gi gtsug lag khang du bde bar gshegs pa'i bstan pa la phan pa'i phyir bsgyur ba/_'phags pa 'jig rten dbang phyug gi yid bzhin gyi nor bu 'khor los sgyur ba'i sgrub thabs slob dpon dze tA ris mdzad pa/_paN+Di ta pUr+Na 
[\[408a.6\]]kIrti dang*/_sna nam rdo rje bla ma'i 'gyur/_'jig rten dbang phyug gi sgrub thabs slob dpon klu sgrub kyis mdzad pa/_chag lo tsA ba chos rje dpal gyis nyung ngur bsdus te bsgyur ba/_yi ge drug pa'i rgyud kyi rim pa'i dkyil 'khor bstan pa'i sgrub pa'i thabs/_rgya gar gyi mkhan po ma hA dza na dang*/_lo tsA ba 
[\[408a.7\]]gzhon nu 'od kyi 'gyur/_'phags pa spyan ras gzigs dbang phyug kha sar+pa Ni'i sgrub thabs/_rgya gar gyi mkhan po dI paM ka ra shrI dz+nyA na dang*/_lo tsA ba dge slong shAkya blo gros kyi 'gyur/_'phags pa yi ge drug pa'i sgrub thabs slob dpon chen po pU dza badzras mdzad pa/_rgya gar gyi mkhan po dI paM ka ra 
[\[408b\]]
[\[408b.1\]]shrI dz+nyA na dang*/_lo tsA ba dge slong shAkya blo gros kyi 'gyur/_'phags pa spyan ras gzigs dbang phyug gi sgrub thabs tshigs bcad bzhi pa dang*/_rnal 'byor snying po gnyis rnal 'byor gyi dbang phyug chen po shrI dza ga ta mi tras mdzad pa/_de nyid dang*/_byams pa lo tsA'i 'gyur/_dpal kha sar+pa Ni 'jig 
[\[408b.2\]]rten dbang phyug gi sgrub thabs grub pa brnyes pa'i skyes bu chen po shrI shAn+ta ka ras mdzad pa/_bod kyi lo tsA ba gnubs byams pa'i dpal gyi 'gyur/_kha sar+pa ma byung*Ni lha lnga'i sgrub thabs A tsAr+ya pad+ma ka ras mdzad pa/_chos 'khor lo tsA'i 'gyur/_de bzhin gshegs pa 'jig rten dbang phyug lha lnga'i 
[\[408b.3\]]sgrub thabs rnal 'byor gyi dbang phyug chen po shrI mi tra A nan+das mdzad pa/_paN+Di ta de nyid dang*/_gnubs lo tsA'i 'gyur/_seng ge sgra'i sgrub thabs slob dpon tsan+d+ra go mis mdzad pa/_bla ma rdo rje gdan pa dang*/_dpal chos kyi bzang po'i 'gyur/_'jig rten dbang phyug seng ge sgra zhes bya ba'i bstod pa/_
[\[408b.4\]]rgya gar gyi slob dpon chen po ti la kas mdzad pa/_paN+Di ta de nyid dang*/_lo tsA ba mal gyi 'gyur/_seng ge sgra'i srung ba'i 'khor lo zhes bya ba/_don yod zhags pa'i sgrub thabs mdor bsdus pa/_don yod zhags pa'i gtor ma'i cho ga_/gso sbyong blang ba/_'phags pa don yod zhags pa'i 
[\[408b.5\]]gso sbyong gi cho ga'i man ngag rnams kha che'i paN+Di ta chen po shAkya shrI b+ha dras mdzad cing*/_paN+Di ta de nyid dang*/_bod kyi lo tsA ba rab mchog dpal bzang po'i 'gyur/_phyag na rdo rje thugs kyi rigs kyi skor la/_dpal phyag na rdo rje'i sgrub pa'i thabs slob dpon sangs rgyas gsang bas 
[\[408b.6\]]mdzad pa/_paN+Di ta chen po de nyid dang*/_lo tsA ba 'jam dpal go cha'i 'gyur/_phyag na rdo rje rnal 'byor gyi rgyud du bkral ba la/_phyag na rdo rje mdo lugs su grags pa'i chos skor ni/_gos sngon po can gyi dngos grub nye bar byed pa'i mchod rten gyi man ngag_/gnod pa 
[\[408b.7\]]sel ba'i bdud rtsi/_rdo rje byab pa'i las tshogs/_yan lag bdun pa'i sgrub thabs rnams slob dpon 'phags pa klu sgrub kyis mdzad pa dang*/_gnod sbyin gyi sde dpon chen po lag na rdo rje zhes bya ba'i sgrub pa'i thabs/_phyag na rdo rje sgrub pa'i thabs zhes bya ba 'grel pa las gzungs sgrub thabs su mdzad pa/_
[\[409a\]]
[\[409a.1\]]phyag na rdo rje gos sngon po can gyi sgrub thabs zhes bya ba gta'i gtor ma'i gdams ngag_/'khor lo'i man ngag ces bya ba/_dpal phyag na rdo rje gos sngon po can gyi gzungs kyi gtor ma'i cho ga zhes bya ba/_phyag na rdo rje'i sgrub pa'i thabs mdor bsdus pa zhes bya ba/_sde dpon bzhi'i sgrub thabs thun mong 
[\[409a.2\]]ma yin pa/_don 'grel sgron ma/_sgrub pa'i go rim/_bum pa'i sgrub thabs zhes bya ba/_de kho na nyid sgron ma zhes bya ba/_phyag na rdo rje'i spur bsad las tshogs bsdus pa rnams slob dpon su wA gI shwa ra kIrtis mdzad pa dang*/_phyag na rdo rje mdo lugs kyi man ngag lag tu blang ba'i sgrub thabs zhes bya ba/_gsang 
[\[409a.3\]]sngags bzlas brjod kyi man ngag_/nam mkha' lding gi rgyal po rdo rje sgrub pa'i thabs zhes bya ba rnams slob dpon bIr+ya tsan+d+ras mdzad pa/_phyag na rdo rje'i sgrub pa'i thabs zhes bya ba slob dpon chen po shrad+d+hA ka ra warmas mdzad pa/_rten 'brel gyi bsrung ba rnams jo bo rje dang*/_rgya brtson 'grus seng ge'i 'gyur/_
[\[409a.4\]]phyag na rdo rje gos sngon po can gyi sgrub pa'i thabs slob dpon mkhas pa chen po dpal stong nyid ting nge 'dzin rdo rjes mdzad pa/_paN+Di ta de nyid dang*/_rang gi bla ma nyid las thos nas khams pa dge slong ba ri lo tsA ba chen po rin chen grags pas bsgyur cing*/_slad kyis rgya gar gyi mkhan po a b+hi yuk+ta dang zhus dag byas 
[\[409a.5\]]nas gtan la phab pa/_phyag na rdo rje gos dkar can gyi sgrub thabs slob dpon ngag gi dbang phyug grags pas mdzad pa/_lo tsA ba rin chen bzang po'i 'gyur/_phyag na rdo rje'i dkyil 'khor gyi cho ga slob dpon klu sgrub dang 'gro bzang snying pos don gcig tu bsdebs pa rnams so/_/'di dag la rgya gzhung yin 
[\[409a.6\]]min the tshom za ba ci rigs pa snang zhing*/_gzungs kyi ngo bo bya rgyud du gsal yang*/_bskyed chog dang*/_dbang chog rnams rnal 'byor gyi rgyud bzhin byas snang ngo*/_/dpal phyag na rdo rje la mtshan ma byung*/_nyid bsdus pa'i sgo nas bstod pa slob dpon bIr+Ya tsan+d+ras mdzad pa dang*/_phyag na rdo rje la don rtags kyi sgo nas 
[\[409a.7\]]bstod pa slob dpon dI paM kA ra shrI dz+nyA nas mdzad pa/_paN+Di ta de nyid dang*/_lo tsA ba brgya brtson 'grus seng ge'i 'gyur/_bcom ldan 'das phyag na rdo rje la bstod pa bsdus pa gcig_/phyag na rdo rje 'gro [{]bzangs kyi [,]bzang gi [}]skor la/_phyag na rdo rje 'gro [{]bzangs [,]bzang [}]ma byung* ma'i sgrub thabs/_phyag na rdo rje gos sngon po can gyi chu gtor/_
[\[409b\]]
[\[409b.1\]]phyag na rdo rje gos sngon po can gyi klu gtor/_tshogs kyi 'khor lo zhes bya ba/_phyag na rdo rje'i dkyil 'khor gyi cho ga rnams slob dpon 'gro bzang snying pos mdzad pa/_paN+Di ta te dza de wa dang*/_zangs dkar 'phags pa shes rab kyi 'gyur/_'phags pa lag na rdo rje gos sngon po can gyi sgrub pa'i thabs yid bzhin gyi nor bu 
[\[409b.2\]]zhes bya ba slob dpon chen po dngos grub brnyes pa'i mkhas pa chen po nyin mdzad rdo rjes mdzad pa/_rgya gar gyi mkhan po shrI ku mA ra ka la sha'i rang 'gyur/_dpal phyag na rdo rje gtum po chen po'i sbyin sreg gi cho ga zhes bya ba slob dpon bram ze nyin mdzad rdo rjes mdzad pa/_phyag na rdo rje rdo rje snying po'i man ngag ces bya ba'i sgrub 
[\[409b.3\]]thabs paN+Di ta dz+nyA na shrIs mdzad pa/_rig sngags gtad pa'i cho ga_/rgya gar gyi mkhan po nag po pa dang*/_nag tsho tshul khrims rgyal ba'i 'gyur/_phyag na rdo rje gos sngon po can gyi dkyil 'khor gyi cho ga zhes bya ba slob dpon chen po stong nyid ting nge 'dzin snying rje'i zhal snga nas mdzad pa/_rgya gar gyi mkhan po paN+Di ta don yod rdo rje 
[\[409b.4\]]dang*/_bod kyi lo tsA ba khams pa ba ri dge slong rin chen grags kyi 'gyur/_khro bo rdo rje 'dzin pa'i sgrub pa'i thabs zhes bya ba/_de'i sbyin sreg gi cho ga_rdo rje 'dzin pa'i gtor ma'i cho ga zhes bya ba/_bsrung ba'i cho ga las thams cad pa zhes bya ba rnams slob dpon ba su ta badzras mdzad pa/_rnal 'byor bsod snyoms 
[\[409b.5\]]pa pradz+nyA shrI dz+nyA na kIrti'i rang 'gyur/_khro bo'i rgyal po phyag na rdo rje gos sngon po can sgrub pa'i thabs slob dpon su tsan+d+ra b+ha dras mdzad pa/_rgya gar gyi mkhan po bi nA ya tsan+d+ra dang*/_lo tsA ba chos kyi shes rab kyi 'gyur/_dpal 'byung po 'dul byed kyi dkyil 'khor gyi cho ga zhes bya ba slob dpon chen po blo bzang skyong gis mdzad 
[\[409b.6\]]pa/_'di'i sh+lau ka'i grangs tshigs bcad bdun brgya pa/_rgya gar gyi paN+Di ta sgra pA Ni ni yongs su rdzogs pa'i snyan dngags la mkhas pa non ni paN+Di ta dang*/_bod kyi lo tsA ba u rgyan pa rin chen dpal gyis ri bo chen po spu tra'i mgul du 'gyur/_dkyil 'khor drug gi cho ga rin po che'i mig thur zhes bya ba slob dpon 
[\[409b.7\]]chen po shU rang+ga warmas mdzad pa/_rdo rje rnam par 'joms pa'i dkyil 'khor gyi cho ga dga' ba'i sgron ma zhes bya ba rgya gar gyi slob dpon chen po rdo rje go chas mdzad pa/_bod kyi lo tsA ba pu rangs bsod nams blo gros kyi 'gyur/_rdo rje rnam par 'joms pa zhes bya ba'i khrus kyi cho ga'i 'grel pa dang*/_las kyi mtha' bco brgyad 
[\[410a\]]
[\[410a.1\]]pa'i man ngag slob dpon rdo rje go chas mdzad pa/_rdo rje rnam par 'joms pa zhes bya ba'i khrus kyi cho ga slob dpon byang chub snying pos mdzad pa/_'phags pa rdo rje rnam par 'joms pa'i sgrub thabs mdor bsdus slob dpon tsan+d+ra go mis mdzad pa/_rdo rje rnam par 'joms pa'i dkyil 'khor gyi cho 
[\[410a.2\]]ga bram ze dza ya warmas mdzad pa/_rdo rje rnam par 'joms pa zhes bya ba'i sgrub thabs dpal gang+gA d+ha ras mdzad pa/_rdo rje rnam par 'joms pa zhes bya ba'i gzungs kyi sgrub thabs/_dpal rdo rje rnam par 'joms pa la bstod pa/_rdo rje rnam par 'joms pa'i bum pa'i cho ga_/zhi ba'i sbyin sreg gi cho ga_/gtor ma'i 
[\[410a.3\]]cho ga zhes bya ba/_rdo rje rnam par 'joms pa'i las bzhi sgrub pa'i cho ga rnams bram ze ma Ni badzras mdzad pa/_rdo rje rnam par 'joms pa'i las bzhi sgrub pa'i sbyin sreg gi cho ga_/rdo rje rnam par 'joms pa'i las bzhi sgrub pa'i bum pa'i cho ga_rdo rje rnam par 'joms pa'i las bzhi sgrub pa'i 'khor lo'i cho 
[\[410a.4\]]ga rnams paN+Di ta chen po dz+nyA nashrIs mdzad pa/_rdo rje rnam par 'joms pa'i las sgrub pa'i thabs kyi cho ga byang chub sems dpa' 'byams pa'i zhabs rdul la reg pa dpal gang+gA d+ha ra'i sras kyi thu bo bram ze ma Ni badzras mdzad pa/_rdo rje rnam par 'joms pa'i las sna tshogs sgrub pa'i cho ga paN+Di ta chen po dz+nyA na 
[\[410a.5\]]shrIs mdzad pa rnams paN+Di ta dz+nyA na shrI dang*/_lo tsA ba rab zhi bshes gnyen gyi 'gyur/_'phags pa rdo rje rnam par 'joms pa zhes bya ba'i gzungs kyi sgrub thabs cho ga zhib mo dang bcas pa bram ze rig sngags 'chang ba mkhas pa chen po ku mA ra se nAs mdzad pa/_rgya gar gyi mkhan po bud+d+ha gup+ta dang*/_bod kyi lo tsA ba dbang many+dzu shrI warma'i 
[\[410a.6\]]'gyur la/_phyis paN+Di ta dz+nyon teng hang ngu dang*/_lo tsA ba da 'og bsod nams mos pa shes rab kyi 'gyur/_rdo rje rnam par 'joms pa zhes bya ba'i gzungs kyi sgrub thabs dpa' bo gcig tu grub pa zhes bya ba dang*/_'phags pa rdo rje rnam par 'joms pa zhes bya ba'i gzungs kyi gtor ma'i cho ga'i rim pa zhes bya ba slob dpon chen 
[\[410a.7\]]po sangs rgyas gsang bas mdzad pa/_rgya gar gyi mkhan po de nyid dang*/_lo tsA ba dba' many+dzu shrI warma'i 'gyur/_las kyi thabs zhes bya ba dang*/_'phags pa rdo rje rnam par 'joms pa zhes bya ba'i khrus kyi cho ga slob dpon sangs rgyas gsang bas mdzad pa/_/khrus kyi cho ga'i rim pa/_rdo rje rnam par 'joms pa zhes bya ba'i gzungs 
[\[410b\]]
[\[410b.1\]]kyi man ngag paN+Di ta smr-i ti dz+nyA na kIrtis mdzad pa/_paN+Di ta chen po de nyid kyi rang 'gyur/_rnam 'joms sa wa ri'i skor la/_rdo rje rnam par 'joms pa zhes bya ba'i gzungs kyi dkyil 'khor gyi cho ga rin chen snang ba zhes bya ba dang*/_rdo rje khro bos bsad pa'i las zhes bya ba'i sgrub pa'i thabs slob dpon chen po sa wa ri pas mdzad 
[\[410b.2\]]pa/_phyag na rdo rje gos sngon po can gtum po zhes bya ba'i sgrub thabs au D+yAn gyi slob dpon a mo pa nA tha zhes bya bas mdzad pa dang*/_sbyin sreg gi cho ga slob dpon chen po bram ze pa ra ma tis mdzad pa/_rdo rje rnam par 'joms pa gtum po'i sgrub thabs zhes bya ba slob dpon chen po dngos grub brnyes pa'i sa pa ri pas mdzad 
[\[410b.3\]]pa rnams bal po'i paN+Di ta de ba pUr+Na ma ti dang*/_lo tsA ba dge slong chos kyi bzang po'i 'gyur/_rdo rje rnam par 'joms pa'i khrus ma byung*kyi cho ga sangs rgyas gsang bas mdzad pa 'gyur byang med pa/_rnam 'joms sgrub ma byung*skor slob dpon gang+gA d+ha ras mdzad pa 'gyur byang med pa rnams bzhugs so//_//pu pa la/_rdo rje 
[\[410b.4\]]rnam par 'joms pa zhes bya ba'i dkyil 'khor gyi lag len go rim ji lta ba zhes kyang bya/_gzhan la phan pa zhes kyang bya ba rig sngags 'chang gi slob dpon rat+na shrI pha las mdzad pa/_rgya gar gyi mkhan po badzra bo d+hi dang*/_lo tsA ba tshul dge rin chen gyi 'gyur/_rdo rje rnam par 'joms pa'i gzungs kyi sgrub thabs 
[\[410b.5\]]zhes bya ba dang*/_'phags pa rdo rje rnam par 'joms pa'i khrus kyi cho ga slob dpon ye shes rdo rjes mdzad pa/_rnam par 'joms pa'i sgrub thabs zhes bya ba dang*/_rdo rje rnam par 'joms pa'i khrus kyi cho ga zhes bya ba slob dpon chen po rat+na kIrtis mdzad pa rnams bal po'i paN+Di ta ma hA pA na'i rang 'gyur/_slob 
[\[410b.6\]]dpon ye shes rdo rje dang*/_slob dpon pad+ma la sogs pas mdzad zer ba'i rnam 'joms kyi sgrub thabs brgya rtsar grags pa las/_rdo rje rnam par 'joms pa'i dkyil 'khor gyi cho ga zhes bya ba slob dpon ye shes rdo rjes mdzad pa/_dbang bskur gyi cho ga dang*/_dam tshig bsrung ba slob dpon pad+mas mdzad pa/_
[\[410b.7\]]khro bo brgyad kyi dkyil 'khor du dbang bskur ba slob dpon dpal mar me mdzad kyis rgyud la brten nas mdzad pa/_lha mo brgyad kyi dkyil 'khor du dbang bskur ba/_dpa' bo gcig pa'i dkyil 'khor du dbang bskur ba'i bdud rtsi'i bum pa'i cho ga_/dpal yab yum gnyis pa'i dkyil 'khor du dbang bskur ba 
[\[411a\]]
[\[411a.1\]]bde sbyin dam pa zhes bya ba/_bdud rtsi thab sbyor zhes bya ba khro bo bzhi'i dkyil 'khor du dbang bskur ba'i cho ga zab mo/_/sgo ma bzhi'i dkyil 'khor du dbang bskur ba'i cho ga rin po che dri ma med pa zhes bya ba/_rgyal po bzhi'i dkyil 'khor du dbang bskur ba/_phyogs skyong bcu'i dkyil 
[\[411a.2\]]'khor du dbang bskur ba/_gza' chen po brgyad kyi dkyil 'khor du dbang bskur ba'i cho ga nyi ma bcud len zhes bya ba/_rgyu skar nyi shu rtsa brgyad kyi dbang bskur ba'i dkyil 'khor gyi cho ga rdo rje go cha ma zhes bya ba/_lha chen po brgyad kyi dkyil 'khor du dbang bskur ba legs pa'i lam ston par byed pa zhes bya ba/_
[\[411a.3\]]klu chen po brgyad kyi dkyil 'khor du dbang bskur ba dug las rgyal ba zhes bya ba/_snga ma dang da lta dang phyi ma'i sdig pa ma lus pa las thar bar byed pa 'phags pa rdo rje rnam par 'joms pa'i khrus kyi cho ga_/'phags pa rdo rje rnam par 'joms pa'i rab tu gnas pa'i cho ga rnams slob dpon chen po dpal mar me mdzad 
[\[411a.4\]]bzang pos mdzad pa/_dpal rdo rje rnam par 'joms pa'i las la sbyar ba 'grub par nges pa'i cho ga_/man ngag gi sgrub pa'i rnal 'byor pa'i tshe dang stobs sgrub pa zhes bya ba/_rgyud kyi bden pa'i don nges par sgrub pa rnal 'byor pa'i pra se na legs par brtags pa/_'dod pa'i don dus la nges par sgrub pa/_
[\[411a.5\]]rgyud kyi brten pa zhes bya ba'i tshig legs par sgrub pa zhes bya ba/_rgyud thams cad thogs pa med pa'i tshig legs par sgrub pa zhes bya ba/_mna' las rnam par rgyal ba'i sgrub thabs/_tshong las rnam par rgyal ba'i sgrub thabs/_pha rol gyi sde rab tu 'joms par byed pa'i sgrub thabs/_rang rtags rdo rje'i sgrub pa'i 
[\[411a.6\]]thabs bdun pa las kyi bye brag bcu rnams slob dpon ye shes rdo rjes mdzad pa/_bsgrub bya gza'i byang du gzhug pa'i 'khor lo can/_the tshom med par 'grub pa las bsgrub bya thog gis bsad pa'i cho ga drag shul zhes bya ba/_bsgrub bya skrag pa'i las chu thigs zhes bya ba/_'gal ba skrag par byed pa'i las sna 
[\[411a.7\]]tshogs pa'i cho ga 'gal ba ma'i 'khor lo zhes bya ba rnams dpal mar me mdzad bzang pos mdzad pa/_gzhan gyi rig sngags gcod pa rgyun gcod spu gri zhes bya ba/_gzhan gyi rig sngags mnan pa gser gyi ri bo zhes bya ba/_las thams cad 'joms pa'i ye shes 'dus pa'i tho ba zhes bya ba/_gzhan gyi 
[\[411b\]]
[\[411b.1\]]rig sngags bshig pa'i phyir bzlog pa zhes bya ba/_gzhan gyi las 'jig par byed pa rdo rje rnon po zhes bya ba/_mu stegs can gyi rig sngags 'jig pa'i sgrub pa nye ba'i las phyi ma zhes bya ba/_gdon thams cad brlag par byed pa rdo rje tho ba zhes bya ba/_lha'i gdon las thar bar byed pa'i man ngag_/'byung po'i 
[\[411b.2\]]gdon las thar bar byed pa'i man ngag_/dri za'i gdon las thar bar byed pa'i man ngag_/tshangs pa'i gdon las thar bar byed pa'i man ngag_/srin po'i gdon las thar bar byed pa'i man ngag_/sha za'i gdon las thar bar byed pa'i man ngag_/klu'i gdon las thar bar byed pa'i man ngag_log 'dren gyi gdon las thar bar byed 
[\[411b.3\]]pa'i man ngag_/rjed byed kyi gdon las thar bar byed pa'i man ngag_/smyo byed kyi gdon las thar bar byed pa'i man ngag_/lha ma yin gyi gdon las thar bar byed pa'i man ngag_/gzhon nu'i gdon bzhi las thar bar byed pa'i man ngag_/gnod sbyin gyi gdon las thar bar byed 
[\[411b.4\]]pa'i man ngag_/'byung po 'gugs pa'i sgrub pa rdo rje lcags kyu zhes bya ba/_las kyi bye brag bzhi bcu rtsa gnyis bkod pa yid bzhin nor bu 'od 'bar ba zhes bya ba/_gzungs sngags kyi las ma grub pa rnams grub par byed pa'i rdo rje be con zhes bya ba/_gzungs sngags kyi las grub pa rnams chud mi za bar 
[\[411b.5\]]byed pa rin po che'i gter zhes bya ba rnams slob dpon ye shes rdo rjes mdzad pa/_klu'i char dbab pa bdud rtsi'i rgyun zhes bya ba/_klu rnams mnyes par byed pa chu la brten pa'i gtor ma bdud rtsi'i rgya mtsho zhes bya ba/_sems can bsrung ba'i las sprin dral ba'i 'byung ba gcod byed ces bya ba rnams dpal mar me 
[\[411b.6\]]mdzad bzang pos mdzad pa/_byis pa gdon las thar bar byed pa'i sgrub thabs gsang ba me'i 'khor lo zhes bya ba/_zhi ba'i sbyin sreg gi cho ga rgyud kyi zhi ba'i mtshan don zhes bya ba/_rgyud kyi rgyas pa zhes bya ba'i tshig legs par bsgrub pa rdo rje rnam 'joms kyi rgyas par byed pa'i sbyin sreg gi cho ga_/mngon spyod 
[\[411b.7\]]kyi sbyin sreg gi sgo nas tshar bcad pa'i las dbang du bya ba'i sbyin sreg gi cho ga_/sems can thams cad rengs par byed pa'i las jag chings 'phrul yig ces bya ba/_bsgrub bya rengs pa'i las sna tshogs pa bstan pa rlung gi zhags pa zhes bya ba rnams slob dpon ye shes rdo rjes mdzad pa/_bsgrub bya 
[\[412a\]]
[\[412a.1\]]klu rnams kyi byed du gzhug pa'i cho ga sreg gcod kyi spu gri zhes bya ba dpal mar me mdzad bzang pos mdzad pa/_tsha ba'i rims kyis dgra bsad pa'i ral gri'i 'khor lo zhes bya ba/_sems can thams cad rmugs par byed pa'i las kyi mtha' gzi mdangs chen po zhes bya ba/_dpal 
[\[412a.2\]]bkra shis bskyed pa nyi ma'i 'od ces bya ba dpal kun gyis brgyan pa'i mtha'/_mig gi dbang po nyams pa gso ba'i cho ga gsal ba'i snang ba zhes bya ba/_rna ba'i dbang po nyams pa dang de'i nad gso ba'i cho ga dgra las rnam par rgyal ba zhes bya ba/_sna'i dbang po nyams pa dang na ba gso ba dri ma dang bral ba'i 
[\[412a.3\]]sbyong byed ces bya ba/_lce'i dbang po nyams pa gsol ba'i cho ga pad+ma rgyas pa zhes bya ba/_lus kyi dbang po nyams pa dang lus na ba gsol ba'i cho ga rdo rje rgyal mtshan zhes bya ba/_tshe zad pa bsring ba'i cho ga rgyun gyi 'khor lo zhes bya ba rnams slob dpon ye shes rdo rjes mdzad pa/_shi ba'i sems can sdig pa 
[\[412a.4\]]las thar bar byed pa'i ro bsreg pa'i cho ga dug sbyong gsal ba'i me long zhes bya ba dang*/_mchod rten gdab pa shi ba'i sdig pa byang bar byed pa rang byung 'jigs bral zhes bya ba slob dpon chen po dpal mar me mdzad kyis mdzad pa/_sems can tshe zad pa bsring ba'i cho ga sgrub pa pad+ma dbyig sgrub ces bya ba/_
[\[412a.5\]]dal 'byor chen po'i sgrub pa bcud kyis len pa zhes bya ba/_lan chags dang bral bar byed pa'i gtor ma'i las dpag bsam gyi sdong po zhes bya ba/_longs spyod dang ldan par nges pa'i dpal tshogs kyi gtor ma rin po che'i gser phreng zhes bya ba/_phun sum tshogs pa'i las kyi nye bar sgrub par 
[\[412a.6\]]byed pa las tshogs stong rgyas zhes bya ba rnams slob dpon ye shes rdo rjes mdzad pa/_'jig rten gyi lha mnyes par byed pa don grub pa zhes bya ba dpal mar me mdzad bzang pos mdzad pa/_skye bo sdang ba'i las myur byed chen mo zhes bya ba/_gzhan gyi lce 'bab pa bzlog pa zhes bya ba/_sdang ba gsum gyi 
[\[412a.7\]]las thor bu pa/_bran dang bza' mi gdon gyis gtses pa bsrung ba'i cho ga chen mo zhes bya ba/_mi mthun pa zhi bar byed pa'i rtsi sbyor dbyig gi nor bu zhes bya ba/_nor 'grib pa dgang ba'i cho ga dpag bsam gyi shing rgyas pa zhes bya ba rnams slob dpon ye shes rdo rjes mdzad pa/_tshogs bdag 
[\[412b\]]
[\[412b.1\]]gi sgrub pa dbul ba gter sbyin zhes bya ba dpal mar me mdzad bzang pos mdzad pa/_sbas pa'i ga'u zhes bya ba slob dpon ye shes rdo rjes mdzad pa/_gza' ngan pa bzlog pa'i cho ga rgya mtsho sprin zhes bya ba/_gza'i gdon las grol bar byed pa'i cho ga rin po che grol byed ces bya ba/_gza' 
[\[412b.2\]]brgyad kyi las ma grub pa rnams grub par byed pa'i cho ga 'dod pa rab tu zhi ba zhes bya ba/_rgyu skar ngan pa zlog par byed pa'i cho ga_/rgyu skar rnams kyi las sna tshogs pa sgrub par byed pa dus 'dzin bzang po zhes bya ba rnams dpal mar me mdzad bzang pos mdzad pa/_bzlog pa'i 'khor lo zhes 
[\[412b.3\]]bya ba slob dpon ye shes rdo rjes mdzad pa/_klu chen po brgyad mchod pas mi bzad pa'i nad yams drag po las thar bar byed pa/_klu sgrub rin po che dbyig sgrub ces bya ba/_klu'i gdon las grol bar byed pa sbrul 'dzin gsang ba zhes bya ba/_klu'i srog med dbal gyi 'khor lo zhes bya ba klu'i rnam 
[\[412b.4\]]par 'joms pa'i snying gzer du bkod pa rnams slob dpon chen po dpal mar me mdzad kyis mdzad pa/_mi zad pa'i nad zhi bar byed pa gser gyi rgya mtsho zhes bya ba/_tshe 'phel ba'i sgrub thabs rgyal mtshan gyi rtse mo zhes bya ba/_bsod nams 'phel bar byed pa'i dpal ye shes kyi phreng ba zhes bya 
[\[412b.5\]]ba rnams slob dpon ye shes rdo rjes mdzad pa/_sgra la gnas pa'i bsam gtan zhes bya ba/_sgra la mi gnas pa'i bsam gtan zhes bya ba rnal 'byor pa'i 'khor rkyen drungs nas 'don pa/_sgra mthar gyis rnal 'byor pa'i lus sems kyi 'brel pa bcad pa rnams slob dpon chen po dpal mar 
[\[412b.6\]]me mdzad bzang pos mdzad pa/_rdo rje rnam par 'joms pa'i thim yig gsang ba zhes bya ba slob dpon pad+ma 'byung gnas kyis mdzad pa/_de rnams la chos kyi rnam grangs brgya dang brgyad do/_/khro bo'i rgyal po gnam lcags 'bar ba'i sgrub thabs klu 'dul ba'i ngan thabs bal po'i man ngag dang*/_khro 
[\[412b.7\]]bo'i rgyal po rdo rje gnam lcags 'bar ba zhes bya ba'i dkyil 'khor gyi cho ga rgya gar gyi slob dpon chen po lho phyogs dpal gyi ri la bzhugs pa'i bla ma mai tri pas mdzad pa/_paN+Di ta bal po de ba puN+ya badzra dang*/_bod kyi lo tsA ba 'gar chos kyi bzang pos bal yul du 'gyur/_rigs kyi yum 
[\[413a\]]
[\[413a.1\]]spyan ma dang*/_gos dkar mo dang*/_mA ma kI gsum gyi sgrub thabs so sor bkod pa ni mi snang la/_phyogs mthun ni 'og na mar 'god par bya'o/_/rigs kyi khro bo gsum la/_sku'i rigs kyi khro bo gshin rje gshed po sgrub pa'i thabs rgya gar gyi mkhan po dI paM ka ra shrI dz+nyA na 
[\[413a.2\]]dang*/_lo tsA ba dge slong tshul khrims rgyal ba'i 'gyur/_gsung gi rigs rta mgrin gyi skor la/_rta mgrin gyis sgrub thabs slob dpon nA gArdzu nas mdzad pa/_dge slong ba ri'i 'gyur/_rtog pa bdun brgya pa nas gsungs pa'i rta mgrin gyi sgrub thabs zhes bya ba dang*/_rta mgrin gyi sgrub thabs zhes 
[\[413a.3\]]bya ba slob dpon tsan+d+ra go mis mdzad pa/_rgyud thams cad kyi snying po bla na med pa rta mgrin gyi sgrub thabs zhes bya ba paN+Di ta pra b+hA ka ras mdzad pa rnams rgya gar yul wA rA Na sI'i paN+Di ta pu ru Shot+ta ma'i zhal snga nas legs par mnyan te/_lo tsA ba dge slong nyi ma rgyal mtshan dpal bzang pos gtsug lag khang 
[\[413a.4\]]chen po dpal thar pa gling du bsgyur ba/_'phags pa rta mgrin gyi sgrub thabs zhes bya ba dang*/_dpal rta mgrin gyi sgrub thabs slob dpon chen po dpal mar me mdzad ye shes kyis mdzad pa/_thugs kyi rigs khro bo bdud rtsi 'khyil pa'i sgrub thabs dngos su ni mi snang ngo*/_/de'i phyogs mthun mi g.yo 
[\[413a.5\]]ba'i skor la/_'phags pa mi g.yo ba'i sgrub thabs zhes bya ba bla ma gser gling pas mdzad pa/_slob dpon dI paM ka ra shrI dz+nyA nas rang 'gyur du mdzad nas dge slong dbang phyug rgyal mtshan la gnang ba/_khro bo'i rgyal po 'phags pa mi g.yo ba la bstod pa dang*/_yang khro bo'i rgyal po 'phags pa mi 
[\[413a.6\]]g.yo ba la bstod pa slob dpon chen po dpal mar me mdzad ye shes kyis mdzad pa/_rgya gar gyi mkhan po de nyid dang*/_lo tsA ba dge slong tshul khrims rgyal ba'i 'gyur/_khro chen gtum po'i sgrub thabs slob dpon pra b+hA ka ra kIrtis mdzad pa/_mkhas pa chen po sbyin pa tshul khrims kyi rang 'gyur/_khro bo 
[\[413a.7\]]gtum po chen po'i sgrub thabs zhes bya ba slob dpon dze tA ri dgra las rnam par rgyal bas mdzad pa/_paN+Di ta suN+yA ya shrI dang*/_lo tsA ba klog skya gzhon nu 'bar gyi 'gyur/_gtum po dkar po chen po'i sgrub thabs lhug pa ma dang*/_'phags pa mi g.yo ba'i sgrub thabs tshigs bcad ma rgya gar shar 
[\[413b\]]
[\[413b.1\]]phyogs kyi paN+Di ta chen po dA na shI las mdzad pa/_de nyid kyi rang 'gyur/_de ltar rigs gsum po so so'i sgrub thabs rnams bkod nas/_rigs gsum spyi'i sgrub thabs ni/_legs par grub par byed pa'i sgrub pa'i thabs bsdus pa bde bar gshegs pa'i sras po slob dpon byang chub mchog gis 
[\[413b.2\]]mdzad pa/_dpa' bo gcig tu grub pa'i sgrub thabs zhes dge ba'i 'dod 'jo'i rnam par bshad pa slob dpon klu sgrub kyis mdzad pa/_rgya gar gyi mkhan po nag po pa dang*/_bod kyi lo tsA ba 'gos lhas btsas kyi 'gyur/_gtsug tor la sogs pa gzungs sna tshogs kyi skor la/_'phags 
[\[413b.3\]]pa kun nas sgor 'jug pa'i 'od zer gtsug tor dri ma med pa'i gzungs bklag cing mchod rten brgya rtsa brgyad dam mchod rten lnga gdab pa'i cho ga mdo sde las btus pa dang*/_yang 'phags pa kun nas sgor 'jug pa'i 'od zer gtsug tor dri ma med par snang ba'i gzungs bklag cing mchod 
[\[413b.4\]]rten brgya rtsa brgyad dam mchod rten lnga gdab pa'i cho ga mdo sde las btus pa slob dpon bo d+hi sa twas mdzad par grags pa/_bi ma la uSh+NI Sha'i gzungs dang rgyud dag pa las tsai t+ya dang sAts+tsha gdab pa la sogs pa'i cho ga A tsAr+ya d+harma kIrti dang*/_badzra kIrti dang badzra bo d+hi la sogs pa la thos nas slob 
[\[413b.5\]]dpon de dag gis lung bstan te gtan la phab par byas pa'i dang po mchod rten brgya rtsa brgyad bya ba/_mchod rten gcig gdab pa'i cho ga_/mchod rten gnyis gdab pa'i cho ga_/mchod rten gsum gdab pa'i cho ga_/mchod rten lnga gdab pa'i cho ga_/mchod rten dgu gdab pa'i cho ga_/mchod 
[\[413b.6\]]rten bye ba gdab pa'i cho ga_/sangs rgyas kyi sku bshad pa rnams btsan po'i phyag nas mkhan pos btus pa/_mchod rten gyi cha rnam par dbye ba 'dul ba las byung ba'i mdo slob dpon zhi ba snying pos mdzad pa/_de bzhin gshegs pa thams cad kyi dam tshig bsrung ba'i sgrub thabs rgya gar gyi mkhan 
[\[413b.7\]]po dI paM ka ra shrI dz+nyA nas mdzad pa/_paN+Di ta de nyid dang*/_bod kyi lo tsA ba nag tsho tshul khrims rgyal ba'i 'gyur/_sAts+tsha lnga gdab pa'i cho ga_/gtsug tor dri med kyi gzungs chog_/yang gtsug tor dri med kyi gzungs chog slob dpon dpal mar me mdzad ye shes kyis mdzad pa/_de nyid dang*/_
[\[414a\]]
[\[414a.1\]]nag tsho tshul rgyal gyi 'gyur/_'phags ma gdugs dkar mo can gzhan gyis mi thub ma zhes bya ba'i sgrub thabs slob dpon tsan+d+ra go mis mdzad pa/_lo tsA ba 'phags pa shes rab kyi 'gyur/_'phags pa gzhan gyis mi thub pa gdugs dkar mo can gyi gtor 
[\[414a.2\]]ma'i cho ga zhes bya ba slob dpon tsan+d+ra go mis mdzad pa/_tho ling gi gtsug lag khang du dge slong rin chen bzang po'i 'gyur/_'phags pa de bzhin gshegs pa'i gtsug tor nas byung ba'i gdugs dkar mo can gzhan gyis mi thub ma phyir bzlog pa zhes bya ba'i gzungs kyi sgrub thabs/_
[\[414a.3\]]srung ba'i 'khor lo/_'khrul 'khor bcing ba/_dus ma yin par 'chi ba bzlog pa'i thabs/_bgegs bzlog cing gzir ba'i thabs/_dmag dpung gzhom pa'i thabs/_dngos grub sgrub pa'i thabs/_'jigs pa las skyob pa'i thabs/_ser ba srung ba'i thabs/_mdze nad 
[\[414a.4\]]gdug pa can gso ba'i thabs/_gtor ma'i cho ga paN+Di ta ma hA dza na'i rang 'gyur yin gsungs/_gdugs dkar mo can gyi ma byung* gzungs kyi sgrub thabs/_'phags pa de bzhin gshegs pa'i gtsug tor nas byung ba'i gdugs dkar mo can zhes bya ba'i gzungs kyi cho ga zhes bya ba/_rims 
[\[414a.5\]]bsrung ba'i cho ga_/phyugs nad gor bsrung ba'i cho ga_/zhi ba'i sbyin sreg_/mngon spyod kyi las/_dngos grub sgrub pa'i sgo nas sri'u gso ba/_bzlog pa'i zor bya ba'i cho ga_mchod rten bsgrub pa'i cho ga'i rim pa rnams slob dpon tsan+d+ra go mis mdzad pa/_zangs dkar 
[\[414a.6\]]'phags pa lo tsA'i 'gyur/_gtsug tor nas byung ba'i gdugs dkar mo can gyi sbyin sreg gi cho ga slob dpon rdo rje rnon pos mdzad pa/_'phags ma de bzhin gshegs pa'i gtsug tor nas byung ba'i gdugs dkar mo can gzhan gyis mi thub ma zhes bya ba'i dkyil 'khor gyi cho ga zhes bya 
[\[414a.7\]]ba dang*/_'phags ma gdugs dkar mo can gyi sAts+tsha'i cho ga zhes bya ba slob dpon pad+ma'i lcags kyus mdzad pa/_zangs dkar lo tsA bas tho ling gi gtsug lag khang du 'gyur/_gtsug tor nas byung ba'i gdug dkar mo can gyi cho ga zhes bya ba slob dpon shu rang+ga warma badzras mdzad pa/_zangs 
[\[414b\]]
[\[414b.1\]]dkar 'phags pa shes rab kyi 'gyur/_gtsug tor gdugs dkar mo la bstod pa/_'phags pa de bzhin gshegs pa'i gtsug tor nas byung ba'i gdugs dkar mo can gzhan gyis mi thub pa zhes bya ba'i nye bar bshad pa bla ma rdo rje gdan pas mdzad pa/_paN+Di ta chen po de nyid dang*/_lo 
[\[414b.2\]]tsA ba dge slong ba ri'i 'gyur/_gzhan gyis mi thub pa gdugs dkar mo can zhes bya ba'i dkyil 'khor gyi sgrub pa'i thabs slob dpon gi ri wa tas mdzad pa/_'phags pa de bzhin gshegs pa thams cad kyi gtsug tor nas byung ba'i gdugs dkar mo'i gzungs kyi sgrub thabs slob dpon bi 
[\[414b.3\]]ma la mi tras mdzad pa/_rab tu gnas pa'i cho ga zhes bya ba mang du thos pa'i slob dpon pad+ma'i lcags kyus rigs ldan ha ra pa'i slob dpon ka ma la d+he nu pa'i rjes su 'brangs nas sbyar ba/_A tsAr+ya bi nA ya tsan+d+ra dang*/_lo tsA ba dge slong chos kyi shes rab kyi 'gyur/_'phags ma gdugs 
[\[414b.4\]]dkar mo can gzhan gyis mi thub pa sgrub pa'i thabs/_rgya gar shar phyogs kyi paN+Di ta bi b+hU ti tsan+d+ra dang*/_glo bo lo tsA ba dge slong shes rab rin chen gyi 'gyur/_bcom ldan 'das ma gtsug tor rnam par rgyal ma la bstod pa slob dpon tsan+d+ra go mis mdzad pa/_'phags ma gtsug tor 
[\[414b.5\]]gdugs dkar mo la bstod pa slob dpon gi ri wa tas mdzad pa/_srung ba lnga'i skor la/_'phags pa ma rig pa chen mo so so 'brang ma'i 'khor lo'i sems sbyong slob dpon 'phags pa klu sgrub kyis mdzad pa/_paN+Di ta chos kyi sde dang*/_lo tsA ba dge tshul nam mkha' rdo rje'i 'gyur/_so sor 
[\[414b.6\]]'brang ma'i 'khor lo bri ba'i thabs slob dpon rat+na A ka ra shAn+ti pas mdzad pa/_so sor 'brang ma'i sgrub thabs/_rma bya chen mo'i sgrub thabs/_stong chen mo rab tu 'joms pa'i sgrub thabs/_gsang sngags rjes su 'dzin ma'i sgrub thabs/_bsil ba'i tshal chen mo'i sgrub thabs slob 
[\[414b.7\]]dpon chen po dze ta ri dgra las rnam par rgyal bas mdzad pa/_so sor 'brang ma chen mo'i srung ba slob dpon sangs rgyas ye shes zhabs kyis mdzad pa/_paN+Di ta su ma ti kIrti dang*/_lo tsA ba chen po d+harma kIrti'i 'gyur/_'phags ma so sor 'brang ma chen mo'i rig pa'i cho ga zhes bya ba rgya gar 
[\[415a\]]
[\[415a.1\]]yul wA rA Na sIr paN+Di ta pu ru Shot+ta ma'i zhal las legs par mnyan te/_lo tsA ba dge slong nyi ma rgyal mtshan dpal bzang pos gtsug lag khang chen po thar pa gling du 'gyur/_srung ba lnga'i cho ga slob dpon rin chen 'byung gnas zhi bas mdzad pa/_rgya gar 
[\[415a.2\]]gyi mkhan po mu di ta shrI dz+nyA na dang*/_lo tsA ba ban+de bkra shis rgyal mtshan gyis bsgyur ba las/_slar chag chos rje dpal gyis bcos pa/_so sor 'brang ma chen mo'i 'khor lo bri ba'i cho ga slob dpon dze tA ris mdzad pa/_rgya gar gyi mkhan po su ma ti kIrti dang*/_dge slong pra dz+nyA kIrti'i 
[\[415a.3\]]'gyur/_srung ba lnga'i sgrub thabs dang mdo ma byung*ngo klog pa'i cho ga bal po'i dpe las mnga' ris pa rdo rje dpal gyis bsgyur ba/_srung ba lnga'i mchod pa'i cho ga dang*/_gza' dgu'i mchod pa'i cho ga rgya gar shar phyogs kyi paN+Di ta nags kyi rin chen gyis nyid kyi slob dpon hang sa zhes bya ba'i 
[\[415a.4\]]gsung zin bris su bgyis pa'i yi ge las rtses thang lo tsA ba gzhon nu dpal gyi 'gyur/_'phags pa dra bi ta'i bum pa'i cho ga rim par phye ba/_rab gnas kyi cho ga slob dpon ngag gi dbang phyug grags pas mdzad pa/_paN+Di ta don yod rdo rje dang*/_khams pa lo tsA ba ba ri'i 
[\[415a.5\]]'gyur/_de bzhin gshegs pa bdun gyi sngon gyi smon lam gyi khyad par rgyas pa'i mdo sde'i man ngag_/de bzhin gshegs pa bdun gyi sngon gyi smon lam gyi khyad par rgyas pa'i gzungs bklag pa'i cho ga mdo sde las btus pa/_yang de bzhin gshegs pa bdun gyi sngon gyi smon lam gyi khyad 
[\[415a.6\]]par rgyas pa zhes bya ba'i mdo sde bklag cing de bzhin gshegs pa bdun mchod de smon lam gdab pa'i cho ga mdo sde las btus te rim par bklag pa mkhan po bo d+hi sa twas mdzad pa 'di gsum cho ga rgyas 'bring bsdus gsum yin no/_/gzungs thams cad kyi sgrub thabs rim pa gnyis 
[\[415a.7\]]pa zhes bya ba/_gzungs thams cad kyi dkyil 'khor gyi cho ga zhes bya ba/_sgrub thabs thams cad kyi las kyi bya ba rnams slob dpon chen po rat+na kIrtis mdzad pa/_bal po ma hA pA na'i rang 'gyur/_rten cing 'brel bar 'byung ba'i snying po'i cho ga zhib mo mkhan po nar ban rak+Shi tas mdzad 
[\[415b\]]
[\[415b.1\]]pa/_rab tu gnas pa'i cho ga paN+Di ta dpal su ma ti kIrtis mdzad pa/_mkhas pa de nyid dang*/_lo tsA ba pradz+nyA kIrti'i 'gyur ba rnams bzhugs so/_/'dir bkod pa'i sgrub thabs 'ga' zhig rnal 'byor rgyud dang mthun pa dang*/_spyod rgyud dang mthun pa'i bskyed chog tu byas pa ci rigs pa 
[\[415b.2\]]snang yang brten pa'i rgyud phal cher bya rgyud du snang ba dang*/_sde tshan phyogs gcig tu snang ba'i phyir 'dir bkod do zhes kun mkhyen bus gsungs so/_/sku gsung thugs kyi rigs gsum gtsor gyur pa'i/_/bya ba'i rgyud dang 'brel ba'i 'grel pa dang*/_/sgrub skor la sogs 
[\[415b.3\]]chos skor brgya phrag bzhi/_/bcu phrag bdun la lnga yis spras pa bzhugs/_/de dag gis ni bya ba'i rgyud kyi chos skor bzhugs pa'i rnam grangs rnams bkod zin to//_//de ltar rgyud sde so so ba dang 'brel ba'i chos skor rnams bkod nas/_rgyud sde bzhi thun mong ba ci rigs pa dang 'brel 
[\[415b.4\]]ba'i dgongs 'grel bstan bcos kyi skor la/_phu pa la/_dkyil 'khor gyi cho ga rdo rje phreng ba zhes bya ba paN+Di ta chen po gnas brtan a b+ha yA ka ra gup+tas mdzad pa/_paN+Di ta de nyid dang*/_lo tsA ba kher gad ban+de 'khor lo grags kyi 'gyur la/_dus phyis lo tsA ba shes rab dpal gyis 
[\[415b.5\]]bcos shing*/_slad nas paN+Di ta rat+na rak+Shi ta dang*/_rA hu la shrI b+ha dra dang*/_ma ni ka shrI dz+nyA na dang*/_chag chos rje dpal gyis bcos pa las/_slad nas dpang lo tsA ba blo brtan gyis mi bcos su mi rung ba rnams bcos nas dag par byas pa/_rdzogs pa'i rnal 'byor gyi phreng ba zhes bya ba 
[\[415b.6\]]sh+lau ka stong nyis brgya pa rdo rje phag mos mngon sum du byin gyis brlabs pa'i paN+Di ta chen po 'jigs med 'byung gnas sbas pa'i zhal snga nas mdzad pa/_rgya gar gyi paN+Di ta chen po thams cad mkhyen pa'i dpal bzang pos 'gyur rnying pa la brten nas smon 'gro'i gtsug lag khang du rang 
[\[415b.7\]]'gyur du mdzad cing*/_yang paN+Di ta de nyid kyis lan gnyis su zhus shing gtugs/_slad kyis rgya gar gyi paN+Di ta chen po mkhas btsun mchog gi grub pa brnyes pa bla ma rje btsun chen po re wen+d+ra'i zhal snga nas/_chag lo tsA ba dge slong dpal gyi mtha' can gyis zhus shing dag par bsgyur 
[\[416a\]]
[\[416a.1\]]nas bcos pa/_sbyin sreg gi cho ga 'od kyi snye ma zhes bya ba rje btsun rdo rje rnal 'byor mas byin gyis brlabs pa'i paN+Di ta chen po a b+ha yA ka ra gup+tas mdzad pa/_rgya gar gyi mkhan po paN+Di ta chen po thams cad mkhyen pa'i bshes gnyen dpal bzang pos bod yul gyi 
[\[416a.2\]]dbus drang srong srin po rir rang 'gyur du mdzad pa la/_slad kyis paN+Di ta chen po rig pa'i gnas rnams thugs su chud pa'i mkhas pa dag dang grub pa brnyes pa'i skyes bu chen po rnams kyi gsung gi bdud rtsi'i rgyun gyis thugs gtams shing de kho na nyid la gzhol ba'i slob dpon nyi ma'i dbang po'i 'od 
[\[416a.3\]]zer dang*/_chag lo tsA ba dge slong chos rje dpal gyis legs par bsgyur zhing bcos pa la/_dus phyis shong lo tsA ba dge slong blo brtan gyis legs par bcos shing dag par byas pa/_tshigs bcad brgya nyi shu rtsa lnga pa'o//_//pa tshab tshul khrims rgyal mtshan gyis bsgyur 
[\[416a.4\]]ba'i sgrub thabs brgya rtsar grags pa'i rnam grangs la/_dang por 'phags pa sangs rgyas rjes su dran pa/_de nas rim gyis dam tshig gsum gyi rgyal po'i sgrub thabs paN+Di ta chen po ku mud 'byung gnas blo gros kyis mdzad pa/_paN+Di ta a b+ha yA ka ra'i zhal snga nas pa tshab kyi brgyud kyi 
[\[416a.5\]]dge slong tshul khrims rgyal mtshan gyi 'gyur/_dam tshig gsum rgyal gyi rtog pa nas gsungs pa rdo rje 'dzin pas legs par gsungs pa'i bstod pa/_rnal 'byor chen po'i rgyud rdo rje dkyil 'khor gyi rgyan las gsungs pa'i bstod pa'i phan yon/_dam tshig gsum gyi dam tshig 
[\[416a.6\]]gi sgrub thabs paN+Di ta chen po rin chen 'byung gnas sbas pas mdzad pa/_gdams ngag gi rim pa'i bcom ldan 'das rdo rje gdan gyi sgrub thabs/_yang rdo rje gdan gyi sgrub thabs gcig_/'phags pa yi ge drug par rig pa chen mo'i sgrub thabs/_'phags pa yi ge drug pa rig 
[\[416a.7\]]pa chen po rje btsun 'jig rten dbang phyug gi gdams ngag rgyud nas 'ongs pa'i sgrub thabs kyi cho ga_/yi ge drug pa'i gdams ngag gi khyad par rnams pa tshab tshul khrims rgyal mtshan gyi 'gyur/_bde ba 'byung ba'i khar+sa pa Ni'i sgrub thabs paN+Di ta rat+na A ka ra gup+ta dang*/_dge slong tshul 
[\[416b\]]
[\[416b.1\]]khrims rgyal mtshan gyi 'gyur/_bde ba 'byung ba khar+sa pa Ni zhes bya ba'i sgrub thabs pad+ma 'byung gnas blo gros kyis mdzad pa/_paN+Di ta a b+ha yA ka ra dang*/_dge slong tshul khrims rgyal mtshan gyi 'gyur/_seng ge sgra'i sgrub thabs/_seng ge sgra'i gzungs/_seng ge sgra'i sgrub thabs 
[\[416b.2\]]paN+Di ta rat+na A ka ra dang*/_dge slong tshul khrims rgyal mtshan gyi 'gyur/_snying rje khros pa zhes bya ba'i ha la ha la 'jig rten dbang phyug gi sgrub thabs a b+ha ya dang*/_tshul rgyal gyi 'gyur/_snying rje khros pa'i ha la ha la'i sgrub thabs dge slong tshul khrims rgyal mtshan gyi 'gyur/_pad+ma gar gyi 
[\[416b.3\]]dbang phyug ces bya ba'i 'jig rten dbang phyug gi sgrub thabs dang*/_pad+ma gar gyi dbang phyug gi sgrub thabs mkhas pa rat+na A ka ra'i zhal snga nas tshul khrims rgyal mtshan gyi 'gyur/_seng ge dang bya khyung dang khyab 'jug la bzhugs pa las byung ba'i sgrub thabs/_seng ge dang bya khyung dang 
[\[416b.4\]]khyab 'jug la bzhugs pa las byung ba'i 'jig rten dbang phyug gi sgrub thabs/_au rgyan nas byung ba'i rim pa 'jig rten gsum dbang du byed pa'i 'jig rten dbang phyug gi sgrub thabs sa ra ha'i zhal snga nas mdzad pa/_a b+ha ya'i zhabs drung nas pa tshab tshul khrims rgyal mtshan gyi 'gyur/_au Di 
[\[416b.5\]]yA na nas rnam par byung ba'i 'jig rten dbang phyug 'jig rten gsum dbang du byed pa'i sgrub thabs sa ra ha'i zhal snga nas mdzad pa/_mkhas pa rat+na A ka ra dang*/_dge slong tshul khrims rgyal mtshan gyi 'gyur/_'jig rten dbang phyug dmar po'i sgrub thabs/_sgyu 'phrul drwa ba'i 
[\[416b.6\]]lugs kyi 'phags pa spyan ras gzigs dbang phyug gi sgrub thabs paN+Di ta chen po shAn+ta A ka ra dang*/_dge slong tshul khrims rgyal mtshan gyi 'gyur/_brtan pa'i 'khor lo'i sgrub thabs paN+Di ta Ar+Ya A ka ra dang*/_pa tshab kyi 'gyur/_tshig lhug pa'i brtan pa'i 'khor lo'i sgrub 
[\[416b.7\]]thabs/_'phags pa dpal dang ldan pa 'jam dpal gsung gi mnga' bdag gi sgrub thabs/_gsung gi mnga' bdag gi sgrub thabs/_spros pa med pa'i sgrub thabs/_spros pa med pa'i sgrub thabs zhes bya ba tshig lhug pa'i a ra pa tsa na'i sgrub thabs/_'phral du nyams su myong 
[\[417a\]]
[\[417a.1\]]ba'i spros pa med pa'i sgrub thabs/_lha lnga'i khyad par gyi gdams ngag_/rdo rje lus med kyi sgrub thabs/_'jam dpal rdo rje lus med kyi sgrub thabs/_chos kyi dbyings kyi ngag gi dbang phyug gi sgrub thabs/_chos kyi dbyings ngag gi dbang phyug gi sgrub thabs 
[\[417a.2\]]las dbang du bya ba'i cho ga_/chos kyi dung gi ting nge 'dzin thob par byed pa/_chos kyi dbyings kyi ngag gi dbang phyug gi sgrub thabs rnams paN+Di ta a b+ha ya las/_lo tsA ba dge slong tshul khrims rgyal mtshan gyi 'gyur/_ngag gi sgrub pa'i thabs ngag grub pa'i paN+Di ta chen po shAn+ta rak+Shi ta 
[\[417a.3\]]la sogs pa'i zhal snga nas mnyan te dge slong tshul khrims rgyal mtshan gyi 'gyur/_ngag sgrub pa'i thabs/_rgyal po chen po brjid pa zhes bya ba'i 'jam dpal gyi sgrub thabs/_'phags pa dpa' bo gcig tu grub pa'i sgrub thabs/_yang dpa' bo gcig tu grub pa'i 
[\[417a.4\]]sgrub thabs/_khor yug mngar ba'i sgrub thabs zhes bya ba slob dpon chen po pad+ma 'byung gnas kyis mdzad pa/_dbang du byed pa'i 'jam dpal gyi sgrub thabs/_'jam dpal gyi sgrub thabs/_rig pa 'dzin pa'i sde snod las byung ba'i 'jam dpal gyi sgrub thabs/_shes 
[\[417a.5\]]rab mngon par bskyed pa/_shes rab 'phel ba'i cho ga_/'jam dpal gyi shes rab 'khor lo/_'phags ma seng ldeng nags kyi sgrol ma'i sgrub thabs/_sgrol ma chen mo zhes bya ba'i sgrol ma'i sgrub thabs/_sgrol ma'i sgrub thabs/_yang sgrol ma'i sgrub thabs/_
[\[417a.6\]]rdo rje sgrol ma'i sgrub thabs rnams paN+Di ta chen po a b+ha yA ka ra'i zhal snga nas dge slong tshul khrims rgyal mtshan gyi 'gyur/_yang rdo rje sgrol ma'i sgrub thabs mkhas pa chen po byang chub sems dpa' dang a b+ha ya la sogs pa las dge slong tshul khrims rgyal mtshan gyi 'gyur/_rgya 
[\[417a.7\]]nag po'i lugs kyi 'phags ma sgrol ma'i sgrub thabs/_gdams ngag gi khyad par gyi sgrub thabs/_rgya nag chen po'i lugs kyi sgrol ma'i sgrub thabs/_'chi ba bslu bar byed pa'i sgrol ma'i sgrub thabs/_sgrol ma dkar mo'i sgrub thabs/_yang sgrol ma dkar mo'i sgrub thabs/_
[\[417b\]]
[\[417b.1\]]yang sgrol ma dkar mo'i sgrub thabs/_dug sel ma sgrol ma'i sgrub thabs/_sgrol ma nor sbyin ma'i sgrub thabs/_sgrol ma las byung ba'i ku ru kul+le'i sgrub thabs rtog pa las gsungs pa/_sgrol ma las byung ba'i ku ru kul+le'i tshig lhug pa'i sgrub thabs/_ku ru kul+le'i dbang 
[\[417b.2\]]du bya ba'i gdams ngag_/gdams ngag gi khyad par/_ku ru kul+le'i sgrub thabs/_yang ku ru kul+le'i sgrub thabs in+d+ra b+hU tis zhal snga nas mdzad pa/_bung ba'i rnal 'byor gyi ku ru kul+le'i sgrub thabs/_yang ku ru kul+le'i sgrub thabs/_yang ku ru kul+le'i sgrub thabs rnams a b+ha 
[\[417b.3\]]yA ka ra'i zhal snga nas dge slong tshul khrims rgyal mtshan gyi 'gyur/_au D+yAn nas nges par byung ba'i ku ru kul+le'i sgrub thabs mkhas pa chen po byang chub sems dpa' ma la ba dA na shrI dz+nyA na'i zhal snga nas dge slong tshul khrims rgyal mtshan gyi 'gyur/_gser mdog gi shes rab kyi 
[\[417b.4\]]pha rol tu phyin ma'i sgrub thabs paN+Di ta chen po a b+ha ya'i zhal snga nas dge slong tshul khrims rgyal mtshan gyi 'gyur/_mdor bsdus pa'i shes rab kyi pha rol tu phyin pa'i sgrub thabs dang*/_shes rab kyi pha rol tu phyin ma'i sgrub thabs paN+Di ta chen po mA la ba zhes bya ba dA byang chub 
[\[417b.5\]]sems dpa'i zhal snga nas dge slong tshul khrims rgyal mtshan gyi 'gyur/_gzhan yang shes rab kyi pha rol tu phyin ma'i sgrub thabs dang*/_dbyangs can ma chen mo'i sgrub thabs mkhas pa a b+ha ya las dge slong tshul khrims rgyal mtshan gyi 'gyur/_rdo rje dbyangs can ma'i sgrub 
[\[417b.6\]]thabs ma la ba zhes bya ba dA'i zhal snga nas dge slong tshul khrims rgyal mtshan gyi 'gyur/_'phags ma rdo rje dbyangs can ma'i sgrub thabs paN+Di ta chen po dA dang a b+ha ya dang A ma ra la sogs pa las dge slong tshul khrims rgyal mtshan gyi 'gyur rnams bzhugs so//_//bu pa la/_
[\[417b.7\]]rtog pa las gsungs pa'i 'od zer can dkar mo'i sgrub thabs dang*/_mya ngan med pa la dga' ba'i 'od zer can ma'i sgrub thabs mkhas pa dA na shrI dang*/_dge slong tshul khrims rgyal mtshan gyi 'gyur/_rtog pa nas gsungs pa'i 'od zer can gyi sgrub thabs paN+Di ta chen po a b+ha ya'i 
[\[418a\]]
[\[418a.1\]]zhal snga nas dge slong tshul khrims rgyal mtshan gyi 'gyur/_'od zer can gyi sgrub thabs/_yang 'od zer can gyi sgrub thabs/_au D+yAn gyi 'od zer can gyi sgrub thabs/_o Di yA na nas byung ba'i 'od zer can gyi sgrub thabs/_'od zer can gyi sgrub thabs 
[\[418a.2\]]au D+yAn nas 'byung ba'i bdag byin gyis brlab pa'i rim pa'i sgrub thabs/_mya ngan med pa la dga' ba'i 'od zer can gyi sgrub thabs/_gdams ngag gi khyad par/_'phags ma 'od zer can gyi gzungs 'don pa'i man ngag_/nor rgyun ma'i sgrub thabs/_yang nor rgyun ma'i sgrub 
[\[418a.3\]]thabs rnams paN+Di ta chen po a b+ha ya las dge slong tshul khrims rgyal mtshan gyi 'gyur/_nor rgyun ma'i sgrub thabs dang*/_nor rgyun ma'i gzungs kyi man ngag dA byang chub sems dpa' las dge slong tshul khrims rgyal mtshan gyi 'gyur/_rdo rje lcags sgrog ma'i sgrub thabs ma la ba'i 
[\[418a.4\]]zhal snga nas dge slong tshul khrims rgyal mtshan gyi 'gyur/_gdams ngag gi khyad par gzhan gyi rdo rje lcags sgrog ma'i sgrub thabs a b+ha ya'i zhal snga nas dge slong tshul khrims rgyal mtshan gyi 'gyur/_khro gnyer can gyi sgrub thabs ma la ba'i zhal snga nas dge slong tshul khrims rgyal mtshan 
[\[418a.5\]]gyi 'gyur/_yang khro gnyer can gyi sgrub thabs/_'phags ma dug sel ma'i sgrub thabs/_'phags ma dug sel ma'i gzungs rnams a b+ha ya'i zhal snga nas dge slong tshul khrims rgyal mtshan gyi 'gyur/_'phags ma dug sel ma'i sgrub thabs byang chub sems dpa'i zhal 
[\[418a.6\]]snga nas dge slong tshul khrims rgyal mtshan gyi 'gyur/_skul byed ma'i sgrub thabs a b+ha ya'i zhal snga nas dge slong tshul khrims rgyal mtshan gyi 'gyur/_'phags pa ral gcig ma'i sgrub thabs paN+Di ta chen po dA dang a b+ha ya las dge slong tshul khrims rgyal mtshan gyi 'gyur/_gtsug 
[\[418a.7\]]tor rnam par rgyal ma'i sgrub thabs/_'phags ma gzhan gyis mi thub ma gdugs dkar mo'i sgrub thabs/_rdo rje tsartsi ka'i sgrub thabs/_so sor 'brang ma chen mo'i sgrub thabs/_rma bya chen mo'i sgrub thabs/_stong chen mo rab tu 'joms ma'i sgrub thabs/_gsang sngags kyi 
[\[418b\]]
[\[418b.1\]]rjes su 'brang ma chen mo'i sgrub thabs/_bsil ba'i tshal chen mo'i sgrub thabs/_gdams ngag gzhan gyis lha lnga legs par bstan pa zhes bya ba/_phyir bzlog ma chen mo/_rgyal mtshan rtse mo'i dpung rgyan gyi sgrub thabs/_gzhan gyis mi thub pa'i sgrub thabs/_rdo rje dri 
[\[418b.2\]]ldan ma'i sgrub thabs/_sgrol ma rab tu dang ba'i sgrub thabs rnams a b+ha ya'i zhal snga nas tshul khrims rgyal mtshan gyi 'gyur/_gtum mo cher khros pa'i yan lag dang bcas pa'i sgrub thabs slob dpon 'od zer 'byung gnas grags pas mdzad pa/_paN+Di ta chen po dA dang a 
[\[418b.3\]]b+ha ya las dge slong tshul khrims rgyal mtshan gyi 'gyur/_khro bo gtum po chen po'i sgrub thabs a b+ha ya las tshul khrims rgyal mtshan gyi 'gyur/_byams pa'i sgrub thabs paN+Di ta chen po shAn+ta dang a b+ha ya las dge slong tshul khrims rgyal mtshan gyi 'gyur/_yang byams pa'i sgrub 
[\[418b.4\]]thabs/_dzam+b+ha la chen po'i sgrub thabs/_dzam+b+ha la'i sgrub thabs rnams a b+ha ya las dge slong tshul khrims rgyal mtshan gyi 'gyur/_dzam+b+ha la'i sgrub thabs paN+Di ta dA dang a b+ha ya las tshul khrims rgyal mtshan gyi 'gyur/_yang dzam+b+ha la'i sgrub thabs a b+ha ya las tshul 
[\[418b.5\]]khrims rgyal mtshan gyi 'gyur/_dzam+b+ha la'i sgrub thabs dang*/_mdor bsdus pa'i dzam+b+ha la'i sgrub thabs dA las dge slong tshul khrims rgyal mtshan gyi 'gyur/_dpal dzam+b+ha la'i sgrub thabs dang*/_dzam+b+ha la'i rgyun 'babs pa'i gdams ngag a b+ha ya las dge slong tshul 
[\[418b.6\]]khrims rgyal mtshan gyi 'gyur/_dzam+b+ha la'i gdams ngag dA dang a b+ha ya'i zhal snga nas dge slong tshul khrims rgyal mtshan gyi 'gyur/_gdams ngag gi khyad par a b+ha ya las dge slong tshul khrims rgyal mtshan gyi 'gyur/_dzam+b+ha la'i khyad par gyi gdams ngag dA dang a b+ha 
[\[418b.7\]]ya las dge slong tshul khrims rgyal mtshan gyi 'gyur/_rta mgrin gyi sgrub thabs/_khams gsum rnam par rgyal ba'i sgrub thabs/_rdo rje me 'bar ba'i gzi brjid kyi sgrub thabs/_rta mchog gi sgrub thabs/_gshin rje gshed dmar po'i sgrub thabs/_gshin rje 
[\[419a\]]
[\[419a.1\]]gshed nag po'i sgrub thabs/_yang gshin rje gshed nag po'i sgrub thabs/_yang gshin rje gshed nag po'i sgrub thabs/_gshin rje mthar mdzad kyi sgrub thabs/_yang gshin rje mthar byed kyis sgrub thabs/_bgegs mthar byed kyi sgrub thabs/_
[\[419a.2\]]gtor ma'i cho ga_/rdo rje hU~M mdzad kyi sgrub thabs/_stobs po che'i sgrub thabs/_he ru ka phyag gnyis pa'i sgrub thabs mdor bsdus pa rnams a b+ha ya las dge slong tshul khrims rgyal mtshan gyi 'gyur/_dges pa rdo rje phyag gnyis pa'i sgrub thabs dang*/_bdag med ma 
[\[419a.3\]]'ba' zhig gi sgrub thabs dA dang a b+ha ya las dge slong tshul khrims rgyal mtshan gyi 'gyur/_bdag med ma'i sgrub thabs/_rdo rje phag mo'i sgrub thabs/_rdo rje phag mo dbang du bya ba'i cho ga_/rdo rje phag mo'i sgrub thabs/_rdo rje phag mo'i rtog pa don thams cad sgrub par 
[\[419a.4\]]byed pa/_dpal o rgyan gyi rdo rje gdan nas nges par byung ba'i rdo rje phag mo'i sgrub thabs/_mdor bsdus pa'i rdo rje phag mo'i sgrub thabs rnams a b+ha ya'i zhal snga nas dge slong tshul khrims rgyal mtshan gyi 'gyur/_rdo rje rnal 'byor ma'i sgrub thabs dA dang a b+ha ya'i zhal snga nas 
[\[419a.5\]]dge slong tshul khrims rgyal mtshan gyi 'gyur/_dpal 'byung po 'dul byed kyi mdor bsdus pa'i sgrub thabs/_'byung po 'dul byed kyi sgrub thabs yan lag dang bcas pa 'jig rten gsum gyi rdo rjes mdzes par bsdebs pa/_mgon po nag po'i sgrub thabs rnams paN+Di ta 
[\[419a.6\]]a b+ha ya la sogs pa las dge slong pa tshab tshul khrims rgyal mtshan gyi 'gyur ro/_/de ltar na sgrub thabs brgya dang drug cu rtsa bzhi bzhugs shing*/_'di rnams saM skr-i ta'i skad mchog tu gyur cing don bzang la gdams ngag che ba rnams paN+Di ta chen po a b+ha ya'i phyag dpe las 
[\[419a.7\]]paN+Di ta chen po de dag dang*/_pa tshab kyi rigs su skyes pa'i dge slong tshul khrims rgyal mtshan gyis legs par bsgyur ba/_rdo rje slob dpon gyi bya ba kun las btus pa dkyil 'khor gyi slob dpon chen po paN+Di ta a wa d+hU tI pa dpal ldan 'gro ba'i me long gis mdzad pa/_bi kra ma 
[\[419b\]]
[\[419b.1\]]shI la'i paN+Di ta chen po many+dzu shrI dang*/_bod kyi lo tsA ba blo gros rgyal mtshan dpal bzang po'i 'gyur/_slar yang dpal ldan byang chub rtse mo'i zhabs rdul spyi bos len pa dge slong badzra shrIs kyang bcos shing dag par bgyis pa'o//_//mu pa la/_ba ri ba'i sgrub thabs brgya rtsar 
[\[419b.2\]]grags pa las/_rje btsun rdo rje gdan gyi man ngag gi sgrub thabs kyi cho ga khams pa ba ri lo tsA'i 'gyur/_brtan pa'i 'khor lo'i cho ga rgya gar gyi mkhan po bIr+ya b+ha dra dang*/_lo tsA ba dge slong rin chen bzang po'i 'gyur/_brtan pa'i 'khor lo'i sgrub thabs slob dpon 
[\[419b.3\]]b+ha wa skan+d+has mdzad pa/_paN+Di ta don yod rdo rje dang*/_khams pa lo tsA ba dge slong ba ri'i 'gyur/_tshig lhug pa'i brtan pa'i 'khor lo'i sgrub thabs/_tshig lhug pa'i a ra pa tsa na'i sgrub thabs slob dpon chen po pad+ma 'byung gnas kyis mdzad pa/_a ra pa tsa na'i sgrub 
[\[419b.4\]]thabs slob dpon chen po mi pham bshes gnyen gyis mdzad pa/_rgya gar gyi mkhan po ka ma la gup+ta dang*/_zhu chen gyi lo tsA ba dge slong rin chen bzang po'i 'gyur/_'phags pa 'jam dpal gyi sgrub thabs/_'jam dpal rdo rje'i sgrub thabs/_ngag gi rgyal po'i sgrub 
[\[419b.5\]]thabs/_rgyal po chen po 'jam dpal rol pa'i sgrub thabs/_rig pa 'dzin pa'i sde snod du gsungs pa'i mdor bsdus pa'i 'jam dpal gyi sgrub thabs/_rig pa 'dzin pa'i sde snod kyis bsdus pa'i 'jam pa'i dbyangs kyi sgrub pa'i thabs/_'jam dpal gyi 
[\[419b.6\]]shes rab kyi sbyor ba/_yan lag med pa'i rdo rje 'jam dpal dbyangs kyi sgrub pa'i thabs/_chos kyi dbyings ngag gi dbang phyug gi sgrub pa'i thabs/_mtshan yang dag par brjod pa'i sgrub thabs/_'phags pa 'jam dpal rdo rje dpa' bo gcig pa'i sgrub thabs/_
[\[419b.7\]]'jam dpal shes rab 'khor lo'i sgrub thabs/_'phral du nyams su myong ba'i a ra pa tsa na'i sgrub thabs/_gshin rje gshed nag po'i sgrub thabs/_yang gshin rje gshed nag po'i sgrub thabs/_yang gshin rje gshed nag po'i sgrub thabs khams pa lo tsA ba dge slong 
[\[420a\]]
[\[420a.1\]]ba ri'i 'gyur/_dpal rdo rje chos kyi sgrub thabs slob dpon su dza na b+ha dras mdzad pa/_seng ge sgra'i sgrub thabs slob dpon tsan+d+ra go mis mdzad pa/_paN+Di ta don yod rdo rje dang*/_khams pa lo tsA ba dge slong ba ri'i 'gyur/_ha la ha la'i sgrub pa'i thabs slob dpon lhan 
[\[420a.2\]]cig skyes pa'i rol pas mdzad pa/_khar+sa pa Ni'i sgrub pa'i thabs/_yi ge drug pa'i sgrub pa'i thabs dpal lhan cig skyes pa'i rol pas mdzad pa/_ha ri ha ri ha ri la zhon par gyur pa'i spyan ras gzigs dbang phyug gi sgrub pa'i thabs rdzogs pa'i sangs rgyas kyis gsungs pa/_
[\[420a.3\]]ha la ha la'i sgrub pa'i thabs slob dpon lhan cig skyes pa'i ros pas mdzad pa/_paN+Di ta don yod rdo rje dang*/_khams pa lo tsA ba dge slong ba ri'i 'gyur/_pad+ma gar gyi dbang phyug gi sgrub thabs rdzogs pa'i sangs rgyas kyis gsungs pa/_sgrol ma'i sgrub thabs slob dpon rdo rje myu gus 
[\[420a.4\]]mdzad pa/_sgrol ma dkar mo'i sgrub pa'i thabs slob dpon yid bzhin gyi nor bu'i rgyal pos mdzad pa/_seng ldeng nags kyi sgrol ma'i sgrub thabs rdzogs pa'i sangs rgyas kyis gsungs pa/_sgrol ma dkar mo'i sgrub pa'i thabs ngag gi dbang phyug grags pa'i slob ma'i thu bos 
[\[420a.5\]]mdzad pa/_au D+yAn gyi 'od zer can gyi sgrub pa'i thabs/_rtog pa nas gsungs pa'i 'od zer can gyi sgrub pa'i thabs/_rtog pa las gsungs pa'i tsho gas 'od zer can dkar mo'i sgrub thabs/_mya ngan med pa'i shing gi 'od zer can gyi sgrub thabs/_au D+yAn gyi 'od zer 
[\[420a.6\]]can gyi sgrub thabs slob dpon lhan cig skyes pa'i rol pas mdzad pa/_au D+yAn gyi rim pa'i 'od zer can gyi sgrub thabs/_tsun+da'i sgrub thabs/_dpal gnod gnas kyi mdor bsdus pa'i sgrub thabs slob dpon tsan+d+ra go mas mdzad pa/_u ts+tshusma dzam+b+ha la'i sgrub pa'i thabs rnal 
[\[420a.7\]]'byor pa dga' ba sbyin gyis mdzad pa/_lha mo nor rgyun ma'i sgrub thabs/_khro gnyer can gyi sgrub thabs/_byams pa'i sgrub thabs/_shes rab kyi pha rol tu phyin ma'i sgrub thabs sangs rgyas kyis gsungs pa/_shes rab kyi pha rol tu phyin ma'i sgrub thabs slob dpon dge 
[\[420b\]]
[\[420b.1\]]'dun sbyin gyi sras kyis mdzad pa/_shes rab kyi pha rol tu phyin ma'i sgrub thabs/_yang shes rab kyi pha rol tu phyin ma'i sgrub thabs/_mdor bsdus pa'i shes rab kyi pha rol tu phyin ma'i sgrub thabs/_mi g.yo ba'i sgrub thabs pra b+hA ka ra kIrtis mdzad pa/_gtum po chen po'i 
[\[420b.2\]]sgrub thabs/_rdo rje hU~M mdzad kyi sgrub pa'i thabs/_ri khrod ma lo ma can gyi sgrub thabs/_'phags ma ri khrod ma lo ma can gyi gzungs sngags/_'phags ma rdo rje dbyangs can ma'i sgrub thabs slob dpon dpal 'dzin gyis mdzad pa/_bgegs dgra'i sgrub thabs/_ral 
[\[420b.3\]]gcig ma'i sgrub pa'i thabs/_'phags ma dug sel ma'i sgrub thabs/_dug sel ma'i gzungs/_lha mo rigs byed ma'i sgrub pa'i thabs/_rtog pa las gsungs pa'i lha mo rigs byed ma'i sgrub thabs slob dpon 'phags pa klu sgrub kyis mdzad pa/_lha mo rigs byed 
[\[420b.4\]]ma'i sgrub thabs/_o Di yA na nas byung ba'i rigs byed ma'i sgrub thabs/_khams gsum dbang du byed pa'i spyan ras gzigs kyi sgrub pa'i thabs slob dpon sa ra has mdzad pa/_dpal gnod gnas kyi sgrub pa'i thabs/_rgya nag po'i rim pa'i sgrol ma'i sgrub thabs slob dpon 
[\[420b.5\]]rtag pa'i rdo rjes mdzad pa/_rdo rje sgrol ma'i sgrub thabs/_'phags pa gshin rje gshed dmar po'i sgrub thabs/_so sor 'brang ma chen mo'i sgrub thabs/_gtsug tor rnam par rgyal ma'i sgrub thabs/_'phags ma rma bya chen mo'i sgrub thabs/_stong chen mo rab tu 
[\[420b.6\]]'joms ma'i sgrub thabs/_gsang sngags rjes su 'dzin ma'i sgrub thabs/_bsil ba'i tshal chen mo'i sgrub thabs/_phyir bzlog ma chen mo'i sgrub thabs/_rgyal mtshan rtse mo'i dpung rgyan gyi sgrub thabs/_rnam par rgyal ma'i sgrub thabs/_rdo rje gan+d+ha rI'i sgrub 
[\[420b.7\]]thabs/_dpal mgon po nag po'i sgrub thabs bram ze mchog sred kyis mdzad pa/_rdo rje lcags sgrog gi sgrub thabs/_stobs po che'i sgrub thabs/_gzhan gyis mi thub ma zhes bya ba'i gdugs dkar mo can gyi sgrub thabs/_rta mgrin gyi sgrub pa'i thabs/_zhal gcig 
[\[421a\]]
[\[421a.1\]]phyag gnyis ma'i he ru ka'i sgrub thabs/_bdag med ma gcig pu'i sgrub thabs/_bdag med ma'i sgrub thabs/_gser mdog can gyi shes rab kyi pha rol tu phyin ma'i sgrub thabs/_rtog pa las brgyud pa'i 'od zer can gyi sgrub thabs/_rdo rje phag mo'i 
[\[421a.2\]]sgrub thabs/_rigs byed ma'i sgrub thabs/_sgrol ma dkar mo'i sgrub thabs bcom ldan 'das nyid kyis gsungs pa/_sgyu 'phrul drwa ba'i rim pa'i spyan ras gzigs dbang phyug gi sgrub pa'i thabs slob dpon dgra las rnam par rgyal bas mdzad pa/_de rnams paN+Di ta don yod rdo rje 
[\[421a.3\]]dang*/_khams pa lo tsA ba dge slong ba ri chos grags kyi 'gyur/_'di rnams la chos kyi rnam grangs dgu bcu go drug yod do//_//lo tsA ba grags pa rgyal mtshan gyis bsgyur ba'i sgrub thabs rgya mtsho'i rkang grangs la/_sgrub thabs kun las btus sam dam tshig gsum gyi rgyal po'i 
[\[421a.4\]]sgrub thabs paN+Di ta chen po ku mu ta 'byung ba'i blo gros zhabs kyis mdzad pa/_dam tshig gsum gyi rgyal po'i sgrub thabs rin chen 'byung gnas sbas pas mdzad pa/_dpal rdo rje gdan gyi sgrub thabs kyi man ngag gi cho ga_/rdo rje gdan gyi sgrub thabs/_yang rdo rje gdan gyi sgrub thabs/_
[\[421a.5\]]'phags pa yi ge drug pa rig pa chen mo'i sgrub thabs dpal lhan cig skyes pa'i rol pas mdzad pa/_yi ge drug pa'i sgrub thabs za ma tog bkod pa'i man ngag gis mdzad pa/_'jig rten mgon po'i sgrub thabs/_yi gi drug pa'i sgrub thabs/_'phags pa khar+sa pA Ni'i 'jig 
[\[421a.6\]]rten dbang phyug gi sgrub thabs slob dpon rnyogs pa med pas mdzad pa/_po ta la'i khar+sa pA Ni'i sgrub thabs slob dpon pad+ma 'byung gnas blo gros kyis mdzad pa/_dpal khar+sa pA Ni'i sgrub thabs dge slong dge byed kyis mdzad pa/_dpal mkha' spyod 'jig rten dbang phyug gi sgrub thabs 
[\[421a.7\]]cung zad rgyas par byas pa a nu ba ma rak+Shi tas mdzad pa/_dpal ldan mkha' spyod kyi sgrub thabs/_seng ge sgra'i sgrub thabs paN+Di ta a wa d+hU tI dpal ldan gnyis med rdo rje'i zhabs kyis mdzad pa/_'jig rten mgon po'i sgrub thabs/_'jig rten dbang phyug gi sgrub thabs/_
[\[421b\]]
[\[421b.1\]]seng ge sgra'i sgrub thabs/_'phags pa seng ge sgra'i sgrub thabs/_'jig rten dbang phyug seng ge sgra'i sgrub thabs/_'jig rten dbang phyug ha la ha la'i sgrub thabs/_ha la ha la'i sgrub thabs slob dpon lhan cig skyes pa'i rol pas mdzad pa/_rdo rje chos kyi sgrub thabs cho 
[\[421b.2\]]ga bsdus pa/_'jig rten mgon po pad+ma gar gyi dbang phyug gi sgrub thabs rdzogs pa'i sangs rgyas kyis gsungs pa/_pad+ma gar gyi dbang phyug gi sgrub thabs/_ha ri ha ri ha ri la zhon par gyur pa'i sgrub thabs/_ha ri ha ri ha ri la zhon par gyur pa'i 'jig rten dbang phyug gi sgrub 
[\[421b.3\]]thabs rdzogs pa'i sangs rgyas kyis gsungs pa/_o Di yA na rim pa'i 'jig rten gsum dbang du byed pa'i 'jig rten dbang phyug gi sgrub thabs sa ra ha'i zhabs kyis mdzad pa/_o Di yA na nas byung zhing sa ra ha'i zhabs kyis gdan drangs pa'i 'jig rten gsum dbang du byed pa'i 'jig 
[\[421b.4\]]rten dbang phyug gi sgrub thabs/_'jig rten dbang phyug dmar po'i sgrub thabs/_'jig rten dbang phyug gis lhag par dbang du bya ba'i cho ga_/bsam gyis mi khyab pa'i rjes su 'brangs pa'i 'phags pa spyan ras gzigs dbang phyug mgrin pa sngon po can gyi sgrub thabs/_sgyu 
[\[421b.5\]]'phrul dra ba'i rim pa'i spyan ras gzigs dbang phyug gi sgrub thabs/_shes rab bskyed pa pad+ma'i phyag gi gzungs/_sran ma ma Sha'i gzungs/_'jig rten dbang phyug don yod zhags pa'i sgrub thabs/_'jig rten gsum dbang du byed pa'i 'phags pa b+hug+ma'i sgrub thabs 
[\[421b.6\]]slob dpon dpal ldan shU n+ya tA sa mA d+hi badzra pA das mdzad pa/_'jig rten dbang phyug gi sgrub thabs/_brtan pa'i 'khor lo'i sgrub thabs slob dpon b+ha ba skan+d+has mdzad pa/_tshig lhug pa'i brtan pa'i 'khor lo'i sgrub thabs/_'jam dpal seng ge sgra'i sgrub thabs/_dpal 
[\[421b.7\]]ldan ngag gi rgyal po'i sgrub thabs paN+Di ta dpal ldan yid bzhin nor bu sbyin pas mdzad pa/_rdo rje rnal 'byor mas gsungs pa'i 'jam dpal ngag gi rgyal po'i sgrub thabs/_ngag gi rgyal po'i sgrub thabs/_'phags pa 'jam pa'i dbyangs kyis sgrub thabs/_dpal ldan 
[\[422a\]]
[\[422a.1\]]'phags pa ngag gi rgyal po'i sgrub thabs/_ngag gi rgyal po'i sgrub thabs/_shes rab 'phel ba'i gter gyi ngag gi rgyal po'i sgrub thabs dpal ldan paN+Di ta 'phrog byed 'joms pas mdzad pa/_ngag gi rgyal po'i sgrub thabs/_a ra pa tsa na'i 
[\[422a.2\]]sgrub thabs slob dpon mi pham bshes gnyen gyis mdzad pa/_tshig lhug pa'i a ra pa tsa na'i sgrub thabs/_rje btsun 'phags pa 'jam dpal bsgom pa'i man ngag_/'phral du nyams su myong ba'i a ra pa tsa na'i sgrub thabs/_yan lag med pa'i rdo rje'i sgrub thabs/_
[\[422a.3\]]'jam dpal yan lag med pa'i rdo rje'i sgrub thabs/_chos kyi dbyings ngag gi dbang phyug gi sgrub thabs/_chos kyi dbyings ngag gi dbang phyug gi sgrub thabs kyis dbang du bya ba'i cho ga_/sems can thams cad dbang du byed pa'i ting nge 'dzin/_chos kyi dbyings ngag gi dbang 
[\[422a.4\]]phyug gi sgrub thabs/_a ra pa tsa na'i sgrub thabs/_ngag gi sgrub thabs/_dpa' bo gcig tu grub pa'i sgrub thabs/_ngag gi sgrub thabs gcig_/'jam dpal rgyal po chen po rol pa'i sgrub thabs/_'jam dpal gyi sgrub thabs/_'phags pa 'jam dpal rdo rje dpa' 
[\[422a.5\]]bo gcig tu grub pa'i sgrub thabs/_dpa' bo gcig tu grub pa'i sgrub thabs/_bung ba myos pa'i sgrub thabs/_lhag par dbang du byed pa'i 'jam dpal gyi sgrub thabs/_rig pa 'dzin pa'i sde snod las byung ba'i bsdus pa'i 'jam dpal gyi sgrub thabs/_rig pa 'dzin 
[\[422a.6\]]pa'i sde snod so so nas bsdus pa'i 'jam dpal dbyangs kyi sgrub thabs/_shes rab 'phel ba'i cho ga_/mtshan yang dag par brjod pa'i man ngag shes rab 'khor lo'i dngos grub mchog gi sgrub thabs/_chos kyi dung gi ting nge 'dzin 'jam dpal gyi sgrub thabs/_mtshan yang 
[\[422a.7\]]dag par brjod pa'i sgrub thabs/_'jam pa'i rdo rje'i sgrub thabs/_yi ge gcig pa'i rab tu sbyor ba cung zad pa/_gtum po chen po'i sgrub thabs cho ga dang bcas pa slob dpon 'od zer 'byung gnas grags pas mdzad pa/_gtum po chen po'i sgrub thabs/_yang 
[\[422b\]]
[\[422b.1\]]gtum po chen po'i sgrub thabs/_yang gtum po chen po'i sgrub thabs/_seng ldeng nags kyi sgrol ma'i sgrub thabs rdzogs pa'i sangs rgyas kyis gsungs pa/_sgrol ma chen mo'i sgrub thabs/_mchog sbyin sgrol ma'i sgrub thabs/_dbang du byed pa'i sgrol ma'i sgrub thabs/_
[\[422b.2\]]slob dpon rdo rje myu gus mdzad pa/_rdo rje sgrol ma'i sgrub thabs/_yang rdo rje sgrol ma'i sgrub thabs/_yang rdo rje sgrol ma'i sgrub thabs slob dpon 'phags pa klu sgrub zhabs kyis mdzad pa/_rdo rje sgrol ma'i sgrub thabs paN+Di ta chen po chos 'byung zhabs kyis mdzad pa/_rdo rje 
[\[422b.3\]]sgrol ma'i sgrub thabs paN+Di ta chen po rin chen 'byung gnas zhi bas mdzad pa/_sgrol ma'i sgrub thabs cung zad rgyas pa paN+Di ta gnas brtan chen po dpe med srung bas mdzad pa/_'phags pa 'jigs pa chen po brgyad las skyob pa'i sgrol ma'i sgrub thabs/_rgya nag rim pa'i 
[\[422b.4\]]'phags ma sgrol ma'i sgrub thabs/_rgya nag chen po'i rim pa'i sgrol ma'i sgrub thabs slob dpon rtag pa'i rdo rjes mdzad pa/_'chi ba bslu ba'i sgrol ma'i sgrub thabs/_'chi ba bslu ba'i sgrol ma dkar mo'i sgrub thabs slob dpon ngag gi dbang phyug grags pa'i slob ma thu bos 
[\[422b.5\]]mdzad pa/_sgrol ma dkar mo'i sgrub thabs slob dpon yid bzhin nor bu'i rgyal pos mdzad pa/_sgrol ma dkar mo phyag drug ma'i sgrub thabs/_'phags ma sgrol ma dug sel ma'i sgrub thabs/_sgrol ma nor sbyin ma'i sgrub thabs/_'od dpag med kyi snying po'i rgyud 
[\[422b.6\]]las bcom ldan 'das ma 'phags ma sgrol ma'i rtog pa gsungs pa/_ngan song las sgrol ma'i sgrub thabs/_lha mo sgrol ma'i sgrub thabs/_'chi ba bslu ba'i man ngag gi sgrol ma'i sgrub thabs/_sna tshogs yum gyi cho ga_/don thams cad rab tu grub pa sbyin pa'i 
[\[422b.7\]]'phags ma sgrol ma'i sgrub thabs/_rje btsun ma 'phags ma sgrol ma'i cho ga_/'phags ma dug sel ma'i sgrub thabs/_'phags ma dug sel ma'i gzungs/_'phags ma dug sel ma'i sgrub thabs/_'phags ma dug sel ma'i rig sngags chen mo/_bcom 
[\[423a\]]
[\[423a.1\]]ldan 'das 'phags ma dug sel ma'i rtog pa/_'phags ma dzaM gu lI'i sgrub thabs/_'od zer 'bar zhing mche ba gtsigs pa ral gcig ma'i sgrub thabs/_yang ral pa gcig ma'i sgrub thabs/_'phags ma ral gcig ma'i sgrub thabs/_ral pa 
[\[423a.2\]]gcig ma'i sgrub thabs/_yang ral pa gcig ma'i sgrub thabs slob dpon klu sgrub kyis bod nas gdan drangs pa/_tsun+da'i sgrub thabs/_yang tsun+da'i sgrub thabs/_yang tsun+da'i sgrub thabs/_rtog pa las gsungs pa'i 'od zer can dkar mo phyag bcu pa'i sgrub thabs/_
[\[423a.3\]]mya ngan med pa'i shing gi 'od zer can gyi sgrub thabs/_rtog pa las gsungs pa'i 'od zer can gyi sgrub thabs/_rtog pa las gsungs pa'i cho ga 'od zer can dkar mo'i sgrub thabs/_rdo rje dbyings kyi dbang phyug ma 'od zer can gyi sgrub thabs/_'od zer can phyag brgyad ma ser mo'i 
[\[423a.4\]]sgrub thabs/_sku mdog dmar mo phyag bcu gnyis ma o Di yA na'i 'od zer can gyi sgrub thabs/_yang sku mdog dmar mo phyag bcu gnyis ma o Di yA na'i 'od zer can gyi sgrub thabs slob dpon lhan cig skyes pa'i rol pas mdzad pa/_sku mdog dmar mo phyag bcu gnyis pa'i o 
[\[423a.5\]]Di yA na'i rang byin gyis brlab pa'i rim pa'i 'od zer can gyi sgrub thabs/_mya ngan med pa'i shing gi 'od zer can gyi sgrub thabs/_rtog pa las gsungs pa'i 'od zer can gyi sgrub thabs paN+Di ta slob dpon snying po'i zhabs kyis mdzad pa/_'od zer can gyi sgrub thabs/_dpal 'od zer can pi tsu pa'i sgrub 
[\[423a.6\]]thabs/_'od zer can gyi sgrub thabs/_'od zer can gyi sgrub thabs mdor bsdus pa/_'phags ma 'od zer can gyi gzungs 'don pa'i man ngag_/ri khrod lo ma can gyi sgrub thabs/_yang ri khrod lo ma can gyi sgrub thabs/_'phags ma ri khrod lo ma can gyi gzungs/_dpal ldan nag po chen po'i sgrub 
[\[423a.7\]]thabs/_shes rab kyi pha rol tu phyin ma dkar mo'i sgrub thabs/_shes rab kyi pha rol tu phyin ma sku mdog ser mo'i sgrub thabs/_shes rab kyi pha rol tu phyin ma sku mdog ser mo'i sgrub thabs mdor bsdus pa/_shes rab kyi pha rol tu phyin ma dkar mo'i sgrub thabs slob dpon dge 'dun sbyin gyi 
[\[423b\]]
[\[423b.1\]]bus mdzad pa/_yang shes rab kyi pha rol tu phyin ma dkar mo'i sgrub thabs paN+Di ta dpal ldan pad+ma 'phel gyis mdzad pa/_shes rab kyi pha rol tu phyin ma gser mdog can gyi sgrub thabs/_shes rab kyi pha rol tu phyin ma'i sgrub thabs/_gser mdog can gyi shes rab kyi pha rol tu phyin ma'i sgrub thabs/_
[\[423b.2\]]shes rab kyi pha rol tu phyin ma'i sgrub thabs slob dpon 'phags pa thogs med kyis mdzad pa/_'phags ma rdo rje dbyangs can ma'i sgrub thabs slob dpon dpal 'dzin gyis mdzad pa/_dbyangs can ma chen mo'i sgrub thabs/_yang rdo rje dbyangs can ma'i sgrub thabs/_yang rdo rje dbyangs can ma'i sgrub 
[\[423b.3\]]thabs/_rdo rje pi wang dbyangs can ma'i sgrub thabs/_rdo rje dbyangs can ma'i sgrub thabs/_gshin rje gshed nag po'i rgyud las byung ba'i rdo rje dbyangs can ma'i sgrub thabs/_rdo rje dbyangs can ma'i sgrub thabs/_khro gnyer can gyi sgrub thabs/_yang khro gnyer can gyi sgrub 
[\[423b.4\]]thabs/_sgrol ma'i rtog pa las byung ba'i ku ru kul+le'i sgrub thabs/_sgrol ma'i rtog pa las byung ba'i tshig lhug pa'i rigs byed ma'i sgrub thabs slob dpon 'phags pa klu sgrub kyis mdzad pa/_ku ru kul+le'i dbang du byed pa'i man ngag_/rigs byed ma'i sgrub thabs/_dpal ldan 
[\[423b.5\]]'phags ma rigs byed ma'i sgrub thabs/_o Di yA na nas byung ba'i rigs byed ma'i sgrub thabs/_rigs byed ma'i sgrub thabs dpal lhan cig skyes pa'i rol pas mdzad pa/_kye rdo rje'i rim pa'i ku ru kul+le'i sgrub thabs/_ku ru kul+le'i sgrub thabs dpal kye rdo rje'i rgyud las phyung ba snyan 
[\[423b.6\]]dngags mkhan chen po brtse ba can zhes bya bas tshigs bcad du bsdebs pa/_rje btsun ma ku ru kul+le phyag drug ma'i sgrub thabs/_rigs byed ma phyag drug ma'i sgrub thabs/_rigs byed ma phyag brgyad ma'i sgrub thabs in+d+ra b+hU ti'i zhabs kyis mdzad pa/_ku ru kul+le'i sgrub thabs/_
[\[423b.7\]]rigs byed ma'i man ngag gi rim pa/_rigs byed ma dkar mo'i sgrub thabs/_dpal ldan sgyu 'phrul drwa ba rnal 'byor gyi rgyud chen po stong phrag bcu drug pa las byung ba'i ku ru kul+le'i sgrub thabs mchog tu gyur pa slob dpon dpal nag po spyod pa'i zhabs kyis mdzad pa/_ku ru kul+le'i 
[\[424a\]]
[\[424a.1\]]sgrub thabs/_rtog pa las gsungs pa'i ku ru kul+le'i sgrub thabs/_ku ru kul+le'i las rab tu skyong ba sbyor ba/_gtsug tor rnam par rgyal ma'i sgrub thabs/_'phags ma gzhan gyis mi thub ma gdugs dkar mo can gyi sgrub thabs/_rdo rje tsartsi ka'i sgrub thabs/_
[\[424a.2\]]so so 'brang ma chen mo'i sgrub thabs/_yang so so 'brang ma chen mo'i sgrub thabs/_yang so so 'brang ma'i sgrub thabs/_'phags ma rma bya chen mo'i sgrub thabs/_'phags ma stong chen mo rab tu 'joms ma'i sgrub thabs/_'phags ma gsang sngags chen mo rjes su 'dzin ma'i 
[\[424a.3\]]sgrub thabs/_bsil ba'i tshal chen mo'i sgrub thabs/_lha mo lnga'i sgrub thabs mdor bstan pa/_phyir bzlog ma chen mo'i sgrub thabs/_rgyal mtshan gyi rtse mo'i dpung rgyan gyi sgrub thabs/_gzhan gyis mi thub ma'i sgrub thabs/_rdo rje g+han+d+ha rI'i sgrub thabs/_yang rdo rje gan+d+ha rI'i 
[\[424a.4\]]sgrub thabs/_srung ba lnga'i cho ga_/rdo rje lcags sgrog gi sgrub thabs/_man ngag gi rim pa'i nang nas byung ba'i rdo rje lcags sgrog gi sgrub thabs/_rdo rje lcags sgrog gi sgrub thabs kyi cho ga_/rgyal mtshan gyi rtse mo'i dpung rgyan gyi sgrub thabs paN+Di ta chos kyi 'byung gnas blo gros zhabs 
[\[424a.5\]]kyis mdzad pa/_'phags ma gtsug tor rnam par rgyal ma'i sgrub thabs/_yang gtsug tor rnam par rgyal ma'i sgrub thabs/_lha mo nor rgyun ma'i sgrub thabs/_nor rgyun ma'i sgrub thabs/_yang nor rgyun ma'i sgrub thabs/_nor rgyun ma'i gzungs kyi man ngag_/rdo rje phag mo'i sgrub 
[\[424a.6\]]thabs paN+Di ta chen po a wa d+hu tI pa dpal ldan gnyis med rdo rje'i zhabs kyis mdzad pa/_shes rab kyi snang ba bsgrub pa'i cho ga_/rdo rje phag mos dbang du bya ba'i cho ga_/dpal rdo rje phag mo'i rtog pa las gsungs pa'i don thams cad grub pa/_byams pa'i sgrub thabs/_yang byams pa'i 
[\[424a.7\]]sgrub thabs/_khro zhing dgyes pa dzam+b+ha la'i sgrub thabs paN+Di ta chen po 'jigs med 'byung gnas sbas pas mdzad pa/_dzam+b+ha la'i sgrub thabs bzhi/_bar gyi man ngag dzam+b+ha la'i sgrub thabs/_dpal dzam+b+ha la'i sgrub thabs mdor bsdus pa slob dpon chen po tsan+d+ra go mis mdzad pa/_yang 
[\[424b\]]
[\[424b.1\]]dzam+b+ha la'i sgrub thabs mdor bsdus pa/_dzam+b+ha la'i sgrub thabs rgyas pa/_dpal ldan dzam+b+ha la'i sgrub thabs/_dzam+b+ha la la chu rgyun dbul ba'i man ngag_/rta mgrin gyi sgrub thabs slob dpon tsan+d+ra go mis mdzad pa/_rtog pa bdun brgya pa las gsungs pa'i rta mgrin gyi sgrub thabs/_
[\[424b.2\]]rgyud thams cad kyi snying po phyi ma'i rta mgrin gyi sgrub thabs paN+Di ta pra b+hA ka ras mdzad pa/_'jig rten gsum las rnam par rgyal ba'i sgrub thabs/_rdo rje me dang nyi ma 'bar ba'i sgrub thabs/_rta mchog gi sgrub thabs/_'phags pa gshin rje gshed dmar po'i sgrub thabs/_gshin rje 
[\[424b.3\]]gshed nag po'i sgrub thabs/_yang gshin rje gshed nag po'i sgrub thabs/_gshin rje dgra nag po'i sgrub thabs/_gshin rje mthar byed kyi sgrub thabs/_yang gshin rje mthar byed kyi sgrub thabs/_bgegs mthar byed kyi sgrub thabs/_rdo rje hU~M mdzad kyi sgrub thabs/_
[\[424b.4\]]stobs po che'i sgrub thabs/_'phags pa stobs po che'i sgrub thabs/_yang 'phags pa khro bo stobs po che'i sgrub thabs dge slong shAkya bshes gnyen gyis mdzad pa/_Ar+ya tsan+d+ras rang 'gyur du mdzad pa la sgra bag tsam bcos/_he ru ka'i sgrub thabs/_dgyes pa rdo rje 
[\[424b.5\]]phyag gnyis pa'i sgrub thabs tA ra shrIs mdzad zer ba/_bdag med ma rkyang pa'i sgrub thabs/_bdag med ma'i sgrub thabs/_dpal 'byung po 'dul byed kyi sgrub thabs mdor bsdus pa/_'byung po 'dul byed kyi sgrub thabs kyi cho ga dam pa thams cad 'dren pa'i 'jig rten gsum 
[\[424b.6\]]gyi rdo rjes mdzad pa/_dpal ldan nag po chen po'i sgrub thabs/_yang dpal ldan nag po chen po'i sgrub thabs rnams so/_/lha so so'i sgrub thabs rgya mtsho zhes bya ba 'di rnams ni dpal ldan sa skya'i gtsug lag khang chen por paN+Di ta chen po gau tam shrI las brgyud cing paN+Di 
[\[424b.7\]]ta chen po kIrti tsan+d+ra'i zhal snga nas zhus te/_de shAn+ta ri yo gi grags pa rgyal mtshan gyis bya lo zla ba bcu gnyis pa'i dkar po'i tshes gsum la dben gnas dam pa chu mig rdzing khar yongs su rdzogs par bsgyur ba/_'di la chos kyi rnam grangs nyis brgya bzhi bcu rtsa lnga bzhugs 
[\[425a\]]
[\[425a.1\]]so//_//klu'i dbang phyug rgyal po'i sgrub thabs/_slob dpon bdag nyid chen po klu sgrub kyis mdzad pa/_rgya gar gyi mkhan po dI paM ka ra shrI dz+nyA na dang*/_bod kyi lo tsA ba dge slong rin chen bzang po'i 'gyur/_yig brgya'i cho ga slob dpon pad+mas mdzad pa/_
[\[425a.2\]]'phags pa byams pa'i sgrub thabs kha che'i paN+Di ta chen po shAkya shrI bzang pos mdzad pa/_de nyid dang*/_lo tsA ba byams pa'i dpal gyi 'gyur/_'phags pa byams pa'i sgrub thabs slob dpon thogs med kyis mdzad pa/_jo bo chen po dang dge bshes ston pa'i 'gyur la/_dus 
[\[425a.3\]]phyis paN+Di ta chen po bud+d+ha shrI dang*/_gnubs lo tsA bas dag par bcos pa/_dpal mi pham mgon po'i sgrub thabs slob dpon nai ri ti pas mdzad pa/_gnubs lo tsA ba byams pa'i dpal gyi 'gyur/_seng ge sgra'i sgrub thabs/_'phags pa khar+sa pa Ni 'jig rten 
[\[425a.4\]]mgon po'i sgrub thabs/_lha mo sgrol ma'i sgrub thabs/_yum shes rab kyi pha rol tu phyin ma'i sgrub thabs/_'jam pa'i dbyangs kyi rgyal po chen po sgeg pa'i sgrub thabs/_'phags pa gshin rje gshed kyi sgrub thabs/_lha mo nor rgyun ma'i sgrub thabs/_ku ru kul+le'i 
[\[425a.5\]]sgrub thabs/_gnod gnas kyi sgrub thabs/_khro gnyer can gyi sgrub thabs/_lha mo 'od zer can gyi sgrub thabs rnams slob dpon chen po phyag rgya chen po'i dngos grub brnyes pa dri ma med pa'i lhas mdzad pa'i sgrub thabs bcu gcig_/lha mo 'od zer can gyi sgrub thabs/_yang 
[\[425a.6\]]lha mo 'od zer can gyi sgrub thabs slob dpon kun dga' snying pos mdzad pa/_lo tsA ba rin chen bzang po'i 'gyur/_yang 'phags ma 'od zer can gyi sgrub thabs slob dpon mya ngan med pa'i dpal gyis mdzad pa/_rdo rje lu gu rgyud kyi sgrub thabs slob dpon chen po dze tA ri dgra 
[\[425a.7\]]las rnam par rgyal bas mdzad pa/_rgya gar gyi mkhan po paN+Di ta su ma ti kIrti dang*/_bod kyi lo tsA ba mkhas pa mar pa chos kyi dbang phyug gi 'gyur/_seng ldeng nags kyi sgrol ma'i sgrub thabs slob dpon 'phags pa klu sgrub kyi zhal snga nas mdzad pa/_rgya gar gyi mkhan po dpal rnam 
[\[425b\]]
[\[425b.1\]]par snang mdzad rdo rje'i 'gyur/_sgrol ma'i sgrub thabs brgya rtsa brgyad pa zhes bya ba slob dpon chen po tsan+d+ra go mis mdzad pa/_rgya gar gyi mkhan po dI paM ka ra shrI dz+nyA na dang*/_lo tsA ba dge slong tshul khrims rgyal ba'i 'gyur/_slad kyi rgya gar gyi paN+Di ta dA na shI la dang*/_bod kyi lo tsA ba blo gros 
[\[425b.2\]]grags pas bcos pa/_sgrol ma tshe 'phel ba'i cho ga slob dpon tsan+d+ra go mis mdzad pa/_ma hA paN+Di ta rat+na rak+Shi ta dang*/_lo tsA ba zhang grub pa dpal bzang po'i 'gyur/_dpal chen mo sgrol ma'i bstod pa zhes bya ba paN+Di ta chen po tsan+d+ra go mis mdzad pa/_paN+Di ta chen po rgyal ba'i snyan 
[\[425b.3\]]gyi zhal snga nas/_lo tsA ba dge slong nyi ma rgyal mtshan gyis lo tsA ba blo gros rgyal po'i 'gyur la cung zad dag par bcos pa/_'phags ma sgrol ma la bstod pa tshigs su bcad pa bcu gnyis pa/_'phags ma sgrol ma'i bstod pa phrin las thams cad sgrub pa/_'phags ma sgrol ma'i 
[\[425b.4\]]bstod pa me tog phreng ba/_'phags ma sgrol ma la 'jigs pa brgyad skyob kyi bstod pa/_'phags pa 'jigs pa brgyad las skyob pa zhes bya ba'i sgrol ma'i sgrub thabs rnams slob dpon chen po tsan+d+ra go mis mdzad pa/_rgya gar gyi mkhan po dI paM ka ra shrI dz+nyA na dang*/_bod kyi lo tsA ba tshul 
[\[425b.5\]]khrims rgyal bas bsgyur ba las/_slad kyis rgya gar gyi mkhan po byang chub sems dpa' dA na shrI dang*/_bod kyi lo tsA ba mal gyo blo gros grags pas bcos pa/_sgrol ma dkar mo'i sgrub thabs slob dpon ngag gi dbang phyug grags pa'i slob ma thu bos mdzad pa/_paN+Di ta don yod rdo rje dang*/_lo tsA 
[\[425b.6\]]ba khams pa dge slong ba ri'i 'gyur/_sgrol ma'i dkyil 'khor du 'jug pa'i cho ga mdor bsdus pa dang*/_'phags ma sgrol ma'i dkyil 'khor du 'jug pa'i cho ga zhes bya ba dngos grub brnyes pa'i slob dpon chen po b+ha ba b+ha Tas mdzad pa/_ma hA paN+Di ta shrI bi ma la kIrti'i zhal snga nas 
[\[425b.7\]]dang*/_lo tsA ba dge slong rdo rje 'dzin pa zhang grub pa dpal bzang pos bal po'i grong khyer yam bu'i nub phyogs nyi ma'i gtsug lag khang du 'gyur/_sgrol ma yid bzhin nor bu'i sgrub thabs/_sgrol ma'i khrus kyi cho ga_/gso sbyong gi cho ga rnams sgrol ma'i dngos grub brnyes pa'i slob dpon 
[\[426a\]]
[\[426a.1\]]b+ha wa b+ha dras mdzad pa/_ma hA paN+Di ta shrI rat+na rak+Shi ta dang*/_lo tsA ba zhang grub pa dpal gyi 'gyur/_sgrol ma'i maN+Dal gyi cho ga snyan dngags mkhan chen po snying rje chen pos mdzad pa/_sgrol ma mchog sgrub pa zhes bya ba dngos grub brnyes pa'i slob dpon bsod snyoms pas 
[\[426a.2\]]mdzad pa/_'jigs pa brgyad las skyob pa'i sgrol ma'i sgrub thabs slob dpon thams cad mkhyen pa'i bshes gnyen gyis mdzad pa/_kha che'i paN+Di ta ta thA ga ta b+ha dra dang*/_dge slong 'phags pas rgya'i yul cong to'i mkhar du bsgyur ba/_dpal sgrol ma dkar mo 'chi ba bslu ba'i sgrub thabs 
[\[426a.3\]]slob dpon ngag gi dbang phyug grags pas mdzad pa/_dpal chos kyi rje sa'i steng na 'gran zla dang bral ba paN+Di ta shAkya shrI b+ha dra dang*/_sgra sgyur gyi lo tsA ba gnubs byams pa'i dpal gyi 'gyur/_'phags ma sgrol ma'i sgrub thabs/_sgrol ma'i sgrub thabs dA byang chub sems dpas 
[\[426a.4\]]mdzad pa/_paN+Di ta ta thA ga ta rak+Shi ta dang*/_bod kyi lo tsA ba rin chen grags pa'i 'gyur/_rje btsun sgrol ma'i sgrub thabs slob dpon chen po dpal mar me mdzad ye shes kyis mdzad pa/_rgya gar gyi mkhan po dI paM ka ra shrI dz+nyA na dang*/_bod kyi lo tsA ba dge slong dge ba'i blo gros kyi 'gyur/_'phags 
[\[426a.5\]]ma lha mo sgrol ma bsgom pa'i cho ga rgyas pa slob dpon chen po dpal mar me mdzad bzang pos mdzad pa/_rgya gar gyi mkhan po chen po dul ba'i lha dang*/_bod kyi lo tsA ba dge slong chos kyi shes rab kyi 'gyur/_'jigs pa brgyad las skyob pa'i sgrub thabs dang*/_'phags ma sgrol ma la 
[\[426a.6\]]bstod pa dI paM kA ra shrI dz+nyA nas mdzad pa/_rgya gar gyi mkhan po de nyid dang*/_bod kyi lo tsA ba tshul khrims rgyal ba'i 'gyur/_'phags ma sgrol ma'i sgrub thabs dpal mar me mdzad ye shes kyis mdzad pa/_rgya gar gyi mkhan po bud+d+ha ka ra warma dang*/_bod kyi lo tsA ba dge slong chos kyi shes rab kyi 
[\[426a.7\]]'gyur/_chom rkun bcing ba zhes bya ba'i rim pa ma hA paN+Di ta shrI rat+na rak+Shi ta dang*/_lo tsA ba zhang grub pa dpal bzang po'i 'gyur/_'phags ma sgrol ma'i rjes su spyod pa'i gnod sbyin mo'i sgrub thabs rgya gar gyi mkhan po bai ro tsa na dang*/_bod kyi lo tsA ba dar ma blo gros kyi 'gyur/_me tog phreng 
[\[426b\]]
[\[426b.1\]]'dzin sgrol ma'i bstod pa dang bcas pa'i bsgrub pa ma hA paN+Di ta rat+na rak+Shi ta pA da'i zhal snga nas lo tsA ba grub pa dpal bzang po'i 'gyur/_rje btsun ma sgrol ma'i bstod pa slob dpon ma ti tsai tras mdzad pa/_rje btsun ma 'phags pa sgrol ma la bstod pa chos kyi rje paN+Di ta 'bum phrag 
[\[426b.2\]]gsum pas mdzad pa/_yang 'phags ma lha mo sgrol ma la bstod pa/_rje btsun sgrol ma'i sgrub thabs bla ma chen po shAkya shrI b+ha dras mdzad pa/_rgya gar shar phyogs dza ga ta la'i paN+Di ta chen po bi b+hU ti tsan+d+ra'i rang 'gyur/_dbyangs can ma'i sgrub thabs bram ze phur bus mdzad pa/_
[\[426b.3\]]tshangs pa'i bu mo dbyangs can ma la bstod pas grub pa ngag gi 'od zer zhes bya ba lha mo nyid kyis dngos su byin gyis brlabs pa'i bram ze phur bus mdzad pa/_sum pa lo tsA ba d+harma yon tan gyi 'gyur/_dbyangs can ma'i bstod pa paN+Di ta nag mo khol gyis mdzad pa/_paN+Di ta dz+nyA na 
[\[426b.4\]]shI la dang*/_lo tsA ba dge slong chos 'bar gyi 'gyur/_dpal rdo rje dbyangs can ma'i sgrub thabs snyan dngags mkhan chen po slob dpon zla ba gzhon nus mdzad pa/_rnam par bshad pa'i paN+Di ta mkhas pa chen po bud+d+ha shrI dz+nyA na dang*/_lo tsA ba dge slong byams pa'i dpal gyi 'gyur/_dpal lha 
[\[426b.5\]]mo nor rgyun ma'i sgrub thabs/_'phags ma nor rgyun ma'i mtshan brgya rtsa brgyad pa/_dpal nor rgyun ma'i smon lam/_dpal nor rgyun ma'i bstod pa rnams dpang lo tsA ba dpal ldan blo gros brtan pas zhol bug tu rgya dpe las bsgyur cing zhus pa'i yi ge pa ni dge ba'i bshes 
[\[426b.6\]]gnyen rin chen mtha' can yin no/_/mkha' lding grub pa'i bstan bcos bram ze shang kus mdzad pa/_rgya gar gyi mkhan po dpal bram ze a wa d+hU tI pa chen po dpe med kyi spyan sngar lo tsA ba ban+de pradz+nyA kIrti'i 'gyur/_lha mo dbyangs can gyi bstod pa lho phyogs kyi rgyud du byung ba'i mkhas pa 
[\[426b.7\]]chen po paN+Di ta nag mo khol gyis dbyangs can ma zhal gzigs pa'i dus su dgyes te bstod pa/_rgya gar gyi mkhan po paN+Di ta dz+nyA na shI la dang*/_lo tsA ba dge slong chos 'bar gyis bsgyur ba rnams bzhugs so/_/lha so so sna tshogs kyi sgrub thabs 'di rnams rgyud sde sna tshogs nas 
[\[427a\]]
[\[427a.1\]]btus pa dang*/_rgyud sde mtha' dag gcig tu ma nges pa rnams 'dir thun mong du bkod pa'o//_//tsu pa la/_dkyil 'khor spyi'i bya ba dang 'brel pa la/_dkyil 'khor gyi cho ga mdor bsdus pa slob dpon sangs rgyas gsang bas mdzad pa/_rgya gar gyi mkhan po 
[\[427a.2\]]sangs rgyas gsang bas dbas many+dzu shrI dang*/_bran ka mu di ta gnyis la brdzangs pa/_bod yul du lo tsA ba ska ba dpal brtsegs la sogs pas bsgyur ba/_gzhal yas khang gsal ba'i mngon rtogs mun sel sgron me zhes bya ba slob dpon pad+ma 'byung gnas kyis mdzad zer ba rnams 
[\[427a.3\]]so/_/rgyud sde bzhi po spyi dang 'brel pa dang*/_/khyad par so so'i sgrub thabs sna tshogs pa'i/_/gzhung lugs ngo mtshar brgya phrag lnga dang ni/_/bcu phrag bdun la gcig gis brgyan pa bzhugs/_/de dag gis ni rgyud sde bzhi po sna tshogs dang 'brel pa'i sgrub thabs dang dkyil chog la sogs 
[\[427a.4\]]pa'i chos skor bzhugs pa'i rnam grangs rnams bkod zin to//_//de ltar rgyud sde bzhi po sna tshogs dang 'brel pa'i sgrub dkyil la sogs pa'i chos skor rnams bkod nas/_da ni theg pa gsum dang rgyud sde bzhi la sogs pa'i khyad par dang*/_mtshan nyid kyi rnam gzhag dang*/_bsgom rim la 
[\[427a.5\]]sogs gtan la 'bebs pa'i skor la/_tshul gsum gyi sgron ma slob dpon chen po mtho btsun tri pi Ta ka ma las mdzad pa/_rgya gar gyi mkhan po pad+ma ka ra warma dang*/_zhu chen gyi lo tsA ba dge slong rin chen bzang po'i 'gyur/_de kho na nyid grub pa zhes bya ba'i rab tu byed pa slob dpon zhi ba 'tshos 
[\[427a.6\]]mdzad pa/_rgya gar gyi mkhan po dI paM ka ra shrI dz+nyA na dang*/_zhu chen gyi lo tsA ba dge slong rin chen bzang po'i 'gyur/_slad kyis paN+Di ta ku mA ra ka la sha dang*/_lo tsA ba 'bro shAkya 'od kyis tshad ma'i skabs bcos shing gtan la phab pa/_de kho na nyid la 'jug pa zhes bya ba bde bar gshegs pa'i bka' 
[\[427a.7\]]ma lus pa mdor bsdus te bshad pa'i rab tu byed pa slob dpon dpal ye shes grags pas mdzad pa/_rgya gar gyi mkhan po paN+Di ta pad+ma ka ra warma dang*/_zhu chen gyi lo tsA ba dge slong rin chen bzang po'i 'gyur/_gsang sngags kyi tshul gyi snang ba zhes bya ba rdo rje slob dpon chen po mtho btsun tso yag 
[\[427b\]]
[\[427b.1\]]gis mdzad pa/_rgya gar gyi mkhan po pad+ma ka ra warma dang*/_zhu chen gyi lo tsA ba dge slong rin chen bzang po'i 'gyur/_de kho na nyid kyi snying po bsdus pa slob dpon chos kyi dbang pos mdzad pa/_rgya gar gyi mkhan po dza nar dA na dang*/_bod kyi lo tsA ba dge slong rin chen bzang po'i 'gyur/_theg pa gsum 
[\[427b.2\]]rnam par gzhag pa zhes bya ba slob dpon mkhas pa chen po rin chen 'byung gnas zhi bas mdzad pa/_rgya gar gyi mkhan po kr-iSh+Na pa dang*/_zhu chen gyi lo tsA ba chos kyi shes rab kyi 'gyur/_rnal 'byor bla na med pa'i rgyud kyi don la 'jug pa bsdus pa slob dpon shrad+d+hA ka ra warmas mdzad pa/_rgya gar gyi mkhan po 
[\[427b.3\]]shrad+d+hA ka ra warma de nyid dang*/_lo tsA ba dge slong rin chen bzang po'i 'gyur/_rdo rje theg pa'i mtha' gnyis sel ba slob dpon dz+nyA na shrIs bkod pa/_de nyid mthong ba'i lam dpal ye shes rdo rjes mdzad pa/_rgya gar gyi mkhan po de nyid dang*/_lo tsA ba rngog bud+d+ha pA las dpal shing kun du tshogs 'khor 
[\[427b.4\]]sar gsol ba btab nas lha khang bi hA rar bsgyur ba/_bla ma brgyud pa'i rim pa'i man ngag ces bya ba phyag rgya chen po rnal du mtshon par byed pa slob dpon chen po badzra pA Nis mdzad pa/_rgya gar gyi mkhan po d+hi roSh+k+r-i dz+nyA na dang*/_bod kyi lo tsA ba 'brog mi jo sras kyi 'gyur/_theg pa chen po'i 
[\[427b.5\]]lam gyi rim pa zhes bya ba slob dpon skal ba bzang po'i rdo rjes mdzad pa/_rgya gar gyi mkhan po ga ya d+ha ra dang*/_sgra sgyur gyi lo tsA ba 'brog mi shAkya ye shes kyi 'gyur/_gsang sngags la 'jug pa'i rab tu byed pa drug cu pa slob dpon dz+nyA na A ka ras mdzad pa/_paN+Di ta dz+nyA na A ka ra nyid dang*/_lo tsA ba dge 
[\[427b.6\]]slong tshul khrims rgyal ba'i 'gyur/_gsang sngags la 'jug pa'i rab tu byed pa drug cu pa'i 'grel pa paN+Di ta A tsAr+ya dz+nyA na A ka ras mdzad pa/_rgya gar gyi mkhan po dz+nyA na A ka ra nyid dang*/_lo tsA ba dge slong tshul khrims rgyal bas bsgyur ba rnams bzhugs so//_//tshu pa la/_theg pa chen 
[\[427b.7\]]po'i don bsdus pa'i sgron ma zhes bya ba slob dpon nag po pas mdzad pa/_rgya gar gyi mkhan po kr-iSh+Na pa de nyid dang*/_lo tsA ba dge slong chos kyi shes rab kyi 'gyur/_dam tshig dang sdom pa la sogs pa'i rnam gzhag gi skor la/_bla ma lnga bcu pa slob dpon chen po rta dbyangs kyis mdzad pa/_rgya 
[\[428a\]]
[\[428a.1\]]gar gyi mkhan po pad+ma ka ra warma dang*/_zhu chen gyi lo tsA ba dge slong rin chen bzang po'i 'gyur/_bla ma lnga bcu pa'i dka' 'grel rgya gar shar phyogs kyi mkhas pa chen po dpal nags kyi rin chen gyi bka' drin las/_mkhas pa gzhon nu dpal gyis dpal ldan bla ma dam pa'i dben 
[\[428a.2\]]gnas lha khang steng du 'gyur/_spyi'i dam tshig mdor bsdus pa dpal sgeg pa'i rdo rjes mdzad pa/_tshul khrims dang sdom pa dang dam tshig dang mi 'gal ba zhes bya ba slob dpon mkhas pa chen po ye shes dpal bzang pos mdzad pa/_kha che'i mkhan po dz+nyA na shrI b+ha dra de nyid dang*/_zhu chen gyi lo tsA 
[\[428a.3\]]ba dge slong blo gros snying po dang*/_dge slong rab zhi bshes gnyen gnyis kyi 'gyur/_dam tshig thams cad bsdus pa zhes bya ba mkhas pa chen po dI paM ka ra shrI dz+nyA nas mdzad pa/_rje btsun bla ma chen po de nyid kyi zhal snga nas dang*/_lo tsA ba dge slong tshul khrims rgyal ba'i 'gyur/_las dang po pa'i 
[\[428a.4\]]dam tshig mdor bsdus pa dbang pos mtshan pa'i yul gyi rtsa na gnas pa'i slob dpon dz+nyA na bo d+his mdzad pa/_rgya gar gyi mkhan po ka ma la gup+ta dang*/_lo tsA ba bsod nams rgyal ba'i 'gyur/_sdom gsum 'od kyi phreng ba zhes bya ba rgya gar shar phyogs dza ga ta la'i paN+Di ta chen po bi b+hU ti 
[\[428a.5\]]tsan+d+ras mdzad de/_de nyid kyi rang 'gyur/_rdo rje theg pa'i rtsa ba'i ltung ba'i las kyi cho ga bla ma rdo rje gdan pas mdzad pa/_rgya gar gyi paN+Di ta a b+ha yA ka ra gup+ta dang*/_bod kyi lo tsA ba rtsa mi sangs rgyas grags kyis bsgyur ba/_zhen log sgron ma zhes bya ba slob dpon mkhas pa klu sgrub kyis mdzad zer ba 'di 
[\[428a.6\]]the tshom gyi gzhi gcig snang bas mjug tu bkod pa yin no/_/chos skyong dang nor lha la sogs pa'i skor la/_rnam sras kyi sgrub thabs rnam sras bde byed kyi rtog pa dang*/_rnam sras drag byed kyi cho ga slob dpon 'gro bzang snying pos mdzad pa/_rgya gar dbus kyi paN+Di ta chen po te dza de wa dang*/_bod kyi lo 
[\[428a.7\]]tsA ba dge slong zangs dkar 'phags pa shes rab kyi 'gyur/_gnod sbyin rgyal po rnam sras gsang ba'i sgrub thabs slob dpon dga' rab rdo rjes mdzad pa/_rgyal po chen po lus ngan po'i sgrub thabs grub pa brnyes pa'i slob dpon chen po dpa' bo rdo rjes mdzad pa/_sgra pa chen po rgyal ba'i snyan la legs par 
[\[428b\]]
[\[428b.1\]]zhus shing*/_lo tsA ba dge slong nyi ma rgyal mtshan dpal bzang pos dpal thar pa gling gi gtsug lag khang du legs par bsgyur ba/_rnam thos sras kyi sgrub pa'i thabs slob dpon shU rang+gA warmas mdzad pa/_paN+Di ta te dza de wa dang*/_lo tsA ba zangs dkar 'phags pa shes rab kyi 'gyur/_bai sha 
[\[428b.2\]]wa Na'i rtog pa dang bstod pa/_bde byed kyi rnam sras kyi rtog pa cho ga sna tshogs pa'i mdzod/_rnam sras kyi bstod ma byung*pa thugs rje ba 'jo zhes bya ba snyan dngags kyi phreng ba slob dpon nag po zhabs kyis mdzad pa/_paN+Di ta te dza de wa dang*/_lo tsA ba zangs dkar 'phags pa shes rab kyi 'gyur/_bgegs 
[\[428b.3\]]kyi rgyal po'i sgrub thabs 'di rgyud rdo rje mkha' 'gro las phyung ba'o/_/tshogs kyi bdag po gsang ba'i sgrub thabs zhes bya ba dpal dngos grub brnyes pa'i paN+Di ta a mo g+ha badzras mdzad pa/_tshogs kyi bdag po chags pa rdo rje'i dam tshig gi bstod pa paN+Di ta dI paM ka ra shrI dz+nyA nas mdzad pa/_
[\[428b.4\]]tshogs kyi bdag po sprin gyi sgron me'i sgrub thabs slob dpon bram ze rin chen rdo rjes mdzad pa rnams rgya gar gyi paN+Di ta dI paM ka ra shrI dz+nyA na dang*/_lo tsA ba nag tsho tshul khrims rgyal ba'i 'gyur/_tshogs kyi bdag po'i sgrub thabs 'jur gegs sel ba zhes bya ba slob dpon chen po in+d+ra b+hU tis mdzad pa/_paN+Di ta 
[\[428b.5\]]chen po dI paM ka ra shrI dz+nyA na dang*/_lo tsA ba rgya brtson 'grus seng ges yam bu karta rir legs par bsgyur/_'chol ba'i sgrub thabs sgeg pa'i rdo rjes mdzad pa/_rgya gar shar phyogs kyi paN+Di ta chen po dA na shI la'i rang 'gyur/_rmugs 'dzin 'chol ba'i sgrub thabs zhes bya ba paN+Di ta a b+ha yA ka ra gup+tas 
[\[428b.6\]]mdzad pa/_rgya gar gyi mkhan po paN+Di ta a lang+ka de wa dang*/_lo tsA ba dge slong tshul khrims 'byung gnas sbas pas chos 'khor shod ma'i gtsug lag khang du bsgyur ba la/_slad kyis paN+Di ta ma hA bi b+hU ti tsan+d+ra dang*/_chag lo tsA ba dge slong chos rje dpal gyis bsgyur zhing dag par bcos pa/_dzam+b+ha la'i 
[\[428b.7\]]sgrub thabs rgyal po Ar+ya ma tis mdzad pa/_dge slong dar ma grags kyi 'gyur/_dpal rmugs 'dzin 'chol ba nag po'i sgrub thabs gsang ba las kyang ches gsang ba sbas pa bum pa 'khyil pa zhes bya ba slob dpon nor sbyin gyis mdzad pa/_dpal chos kyi rje sa'i steng na 'gran zla dang bral 
[\[429a\]]
[\[429a.1\]]ba'i paN+Di ta shAkya shrI b+ha dra dang*/_bod kyi lo tsA ba byams pa'i dpal gyis bod yul gyi dbus ngam shod kyi mthil bsam yas lhun gyis grub pa'i gtsug lag khang rgyal po'i pho brang yid bzhin nor bu'i mdzod dbu rtse rim gsum lha khang gi steng du legs par bsgyur ba/_dzam+b+ha la nag po'i 
[\[429a.2\]]sgrub thabs bsdus pa paN chen shAkya shrIs zhal nas gsungs pa/_de nyid dang*/_gnubs lo tsA ba byams pa'i dpal gyi 'gyur/_'phags pa rmugs 'dzin chu'i dbang po la phrin las nyi shu'i sgo nas khyad par gyi bstod pa zhes bya ba slob dpon chen po nor 'dzin dpal gyis mdzad pa/_paN+Di ta chen po bud+d+ha 
[\[429a.3\]]shrI dz+nyA na dang*/_lo tsA ba byams pa'i dpal gyis mang yul gyi grong gi 'phags pa wa ti'i pho brang du bsgyur ba/_'phags pa rmugs 'dzin la bstod pa slob dpon chen po btsun pa zla bas mdzad pa/_rgya gar gyi mkhan po mu di ta shrI dz+nyA na dang*/_bod kyi lo tsA ba pa tshab nyi ma grags kyis legs par bsgyur ba/_
[\[429a.4\]]'phags pa rmugs 'dzin la bstod pa paN+Di ta dz+nyA na badzras mdzad pa/_dzam+b+ha la la bstod pa mi'i dbang po nyi ma rnam par gnon pas mdzad pa/_rgya gar gyi mkhan po d+harma d+ha ra dang*/_yar lung pa grags pa rgyal mtshan gyis bsgyur cing zhus te gtan la phab pa/_rmugs 'dzin 'chol ba'i man ngag 
[\[429a.5\]]gi bstod pa bla ma dA byang chub sems dpas mdzad pa/_kha cig slob dpon nyi ma sbas pas mdzad zer ro/_/lha mo nor rgyun ma'i bstod pa paN+Di ta dza ma ris mdzad cing*/_de nyid kyi rang 'gyur/_dpal lha mo nor rgyun ma'i dkyil 'khor gyi cho ga 'di ni mkhas pa chen po zhwa lu lo tsA ba dge slong 
[\[429a.6\]]d+harma pA la b+ha dra'i 'gyur/_gnod sbyin chen po gzhan gyis mi thub pa'i sgrub thabs kyi rgyud rgya gar gyi bla ma dza ma ri'i 'gyur/_rdo rje bkod pa'i rgyud las dkyil 'khor bdun pa'i rim pa rnam par phye ba'i sgrub thabs te legs ldan nag po'i sgrub thabs slob dpon snang mdzad myu gus mdzad 
[\[429a.7\]]pa 'di rnying ma yin pa 'dra'o zhes bu ston rjes gsungs so/_/sde snod gsum dang rgyud sde bzhi sogs kyi/_/spyi yi rnam gzhag sngags kyi theg pa yi/_/dam tshig la sogs gsal bar ston pa'i gzhung*/_/bcu phrag lnga la gcig gis brgyan pa bzhugs/_/de dag gis ni sde snod dang rgyud sde spyi'i 
[\[429b\]]
[\[429b.1\]]rnam gzhag dang*/_sngags kyi theg pa'i dam tshig la sogs pa ston pa'i chos skor bzhugs pa'i rnam grangs rnams bkong zin to//_//de ltar sde snod gsum dang rgyud sde bzhi sogs kyi spyi'i rnam gzhag dang*/_sngags kyi theg pa'i dam tshig ston pa'i chos skor rnams bkod nas/_da ni gnas chen du bgrod tshul 
[\[429b.2\]]dang*/_bla ma la gsol ba 'debs pa'i skor la/_po Ta la kar 'gro ba'i lam yig rje btsun spyan ras gzigs kyi zhal snga nas gsungs pa/_rgya gar shar phyogs kyi paN+Di ta a b+hi yuk+ta de wa shrI dang*/_bod kyi lo tsA ba d+harma yon tan gyis ji ltar rnyed par bsgyur/_byang chub chen po mdor bstan pa zhes rdo rje 
[\[429b.3\]]gdan gyi bkod pa zhwa lu lo tsA bas pho brang chen po sne'u gdong gi gtsug lag khang du rgya gar gyi dpe las bod kyi skad du bsgyur ba/_grub thob brgyad cu rtsa bzhi'i gsol 'debs bla ma rdo rje gdan pas mdzad pa/_paN+Di ta bai ro tsa na dang*/_lo tsA ba shrI chos kyi grags pa'i 'gyur/_bla ma dam pa bsod nams dpal zhes 
[\[429b.4\]]bya ba la bstod pa/_rgya gar lho phyogs kyi yul dpal ldan 'bras phung zhes bya ba'i mchod rten bzhugs pa'i gnas der bla ma man lungs pa'i sku gsung thugs kyi spyod pa rlabs po che byang chub sems dpa'i rnam par thar pa dang cha mthun pa la mos pa'i paN+Di ta bi ma la shrI zhes bya ba mkhas shing btsun pa 
[\[429b.5\]]des tshigs su bcad pas bstod pa/_/dpal ldan man lungs kyi gtsug lag khang chen por paN+Di ta gau taM b+ha dra dang*/_lo tsA ba grags pa byang chub gnyis kyi 'gyur/_maN+Dal dang sAts+tsha la sogs pa'i nyin zhag phrugs gcig gi chos spyod kyi skor la/_maN+Dal gyi cho ga dngos grub brnyes pa'i slob 
[\[429b.6\]]dpon mkhas pa chen po kam+pa la'i zhal snga nas mdzad pa/_sngon gyi lo tsA ba rnams kyi 'gyur rnying ngo*/_/maN+Dal bya ba'i cho ga dngos grub brnyes pa'i slob dpon sangs rgyas gsang ba'i zhal snga nas mdzad pa/_pha rol tu phyin pa dang gsang sngags gnyis ka'i thun mong ngo*/_/bla ma'i maN+Dal gyi cho ga_/maN+Dal 
[\[429b.7\]]gyi cho ga slob dpon chen po byang chub sems dpa' dgra las rgyal ba gsang ba'i zhal snga nas mdzad pa/_rgya gar gyi mkhan po a tu lo pa dang*/_lo tsA ba dge slong chos kyi shes rab kyi 'gyur/_yang maN+Dal gyi cho ga dngos grub brnyes pa'i slob dpon mkhas pa chen po rin chen 'byung gnas sbas pa'i zhal snga 
[\[430a\]]
[\[430a.1\]]nas mdzad pa/_zhu chen gyi lo tsA ba dge slong dar ma grags kyi 'gyur/_slob dpon srid gsum rnam par dag pa'i rdo rjes mdzad pa'i las dang po pa'i tshogs sog bya ba'i rim pa mdor bsdus pa/_byang chub gzhung lam zhes bya ba slob dpon mkhas pa chen po 'jigs med 'byung 
[\[430a.2\]]gnas sbas pas mdzad pa/_sh+lo ka sum brgya nyi shu rtsa lnga pa kha che'i mkhan po chen po chos kyi rje shAkya shrI b+ha dra las mnyan nas/_bod yul dbus kyi sde snod 'dzin pa chag lo tsA ba dge slong dgra bcom gyi 'gyur/_maN+Dal gyi cho ga kha che paN chen gyis mdzad pa/_de nyid dang*/_gnubs byams pa'i dpal gyi 
[\[430a.3\]]'gyur/_de kho na nyid bsdus pa'i man ngag ces bya ba slob dpon shI la swa b+hA was las dang po pa'i ngor bsdus te mdzad pa/_gtor ma'i cho ga sna tshogs kyi skor la/_rgyud sna tshogs las btus pa'i gtor ma'i cho ga slob dpon dpal klu sgrub kyis mdzad pa/_rgya gar gyi mkhan po rdo rje slob dpon 
[\[430a.4\]]chen po karma badzra dang*/_lo tsA ba dge slong gzhon nu tshul khrims kyi 'gyur/_chos skyong thams cad kyi gtor ma'i cho ga slob dpon chen po ba liM A tsAr+yas mdzad pa/_bod kyi lo tsA ba rma ban chos 'bar gyi 'gyur/_gtor ma'i phreng ba slob dpon blo bzang seng ges mdzad pa/_rgya gar shar phyogs kyi 
[\[430a.5\]]dge slong d+harma dI paM ka ra dang*/_lo tsA ba dge slong d+harma pA la b+ha dras dpal e waM chos 'khor du 'gyur/_rgyal po chen po bzhi'i gtor ma paN+Di ta dI paM ka ra shrI dz+nyA na dang*/_lo tsA ba dge bshes ston pa'i 'gyur/_gtor ma chen po'i las kyi rim pa'i 'grel pa slob dpon rdo rje mi bskyod pas mdzad pa/_rgya gar gyi 
[\[430a.6\]]mkhan po badzra kIrti dang*/_lo tsA ba dge slong dge ba'i blo gros kyi 'gyur/_cha gsum 'bring po'i cho ga nor bu gling pa bde ba'i rdo rje'i gdams ngag la brten nas paN+Di ta shrad+d+hA ka ra warmas nye bar sbyar ba/_rgya gar gyi mkhan po de nyid dang*/_lo tsA ba dge slong rin chen bzang po'i 'gyur/_chu gtor gyi cho ga 
[\[430a.7\]]'jam dpal ma'i rtsa ba slob dpon dza ya se nAs mdzad pa dang*/_chu gtor 'jam dpal ma'i 'grel pa phyag rgya chen po'i rnal 'byor la 'jug pa'i man ngag ces bya ba slob dpon shAkya mi tras mdzad pa gnyis dge slong rin chen bzang po'i 'gyur/_gtor ma'i 'grel pa slob dpon bid dz+nyA nas mdzad 
[\[430b\]]
[\[430b.1\]]pa/_rgya gar gyi mkhan po shAn+tiM gar+b+ha dang*/_zhu chen gyi lo tsA ba A tsAr+ya rin chen mchog gi 'gyur/_bdud rtsi 'byung ba zhes bya ba'i gtor ma'i cho ga rgya gar gyi mkhan po dI paM ka ra shrI dz+nyA nas mdzad cing*/_lo tsA ba khu dngos grub kyis gtan la phab pa/_chab gtor dri ma med pa'i gzhung slob dpon 
[\[430b.2\]]dpal mar me mdzad ye shes kyis mdzad pa/_paN+Di ta de nyid dang*/_lo tsA ba tshul khrims rgyal ba'i 'gyur/_klu gtor gyi cho ga sgrol ma'i zhabs rdul la reg pa'i mkhas pa chen po dpal mar me mdzad ye shes kyis mdzad pa/_de nyid dang*/_lo tsA ba rin chen bzang po'i 'gyur/_bkra shis dang bde legs 
[\[430b.3\]]su byed pa'i skor la/_dkon mchog gsum gyi bkra shis kyi tshigs su bcad pa slob dpon snang byed zla bas mdzad pa/_de bzhin gshegs pa lnga'i bkra shis kyi tshigs su bcad pa/_dpal rnal 'byor gyi rgyud kyi dkyil 'khor gyi lha de bzhin gshegs pa rigs lnga 'khor dang bcas pa lha sum 
[\[430b.4\]]cu rtsa bdun gyi bkra shis kyi tshigs su bcad pa/_rje btsun 'phags ma sgrol mas gsungs pa'i bkra shis brgyad pa/_rgya gar gyi mkhan po bi nA ya shrI mi tra dang*/_lo tsA ba ldan ma tshul khrims seng ge'i 'gyur/_mdzad pa bcu gnyis kyi bkra shis kyi tshigs bcad rnams bzhugs so/_/gsang ba 
[\[430b.5\]]'dus pa le'u bcu bdun pa'i 'grel pa bam po brgya rtsa bcu dang sh+lo ka bcu gnyis pa slob dpon rab tu byung ba'i mtshan pra b+ha wa gsang mtshan 'phags pa snying pos mdzad zer ba/_paN+Di ta phra ras kyis 'bal byams pa shes rab dang*/_gnyan byang chub tshul khrims gnyis kyi don du bsgyur ba 'di rdzun ma 
[\[430b.6\]]yang dag yin pas ma bris so zhes kun mkhyen bus gsungs so/_/bla ma'i gsol 'debs nyin zhag phrug gcig gi_/bya rim chos skyong nor lha'i bkra shis kyi/_/tshigs su bcad pa la sogs bstan bcos grangs/_/dri ma med pa sum cu tham pa bzhugs/_/de dag gis ni las dang po'i bya ba'i rim 
[\[430b.7\]]pa dang chos skyong dang nor lha dang bkra shis la sogs pa'i chos skor bzhugs pa'i rnam grangs rnams bkod zin to//_//de ltar sngags phyogs kyi chos skor la bstan bcos nyis stong bdun brgya gya gcig bzhugs so/_/sngags kyi bstan bcos skabs te gnyis pa'o//_//
[\[431a\]]
[\[431a.1\]]gnyis pa phyi mtshan nyid kyi phyogs la/_rig pa'i gnas lnga ston pa'i bstan bcos las dang po nang rig pa'i bstan bcos la theg pa che chung gnyis las/_theg chen gyi snying po bka' bar pa rgyal ba'i yum gyi dgongs 'grel la shing rta chen po'i srol bzhir grags pa las/_dang 
[\[431a.2\]]po rgyal ba'i yum gyi mngon par rtogs pa'i don ston pa ni/_ka pa la/_bcom ldan 'das byams pa mgon pos mdzad pa'i shes rab kyi pha rol tu phyin pa'i man ngag gi bstan bcos mngon par rtogs pa'i rgyan zhes bya ba'i tshig le'ur byas pa/_paN+Di ta go mi 'chi med dang*/_lo tsA ba blo ldan shes rab kyi 'gyur/_
[\[431a.3\]]de'i rjes su 'brang ba'i 'grel pa la/_'phags pa shes rab kyi pha rol tu phyin pa stong phrag nyi shu lnga pa'i man ngag gi bstan bcos mngon par rtogs pa'i rgyan gyi 'grel pa legs par spyad pa'i las can theg pa chen po la yang dag par gnas pa 'phags pa mang pos bkur ba ku ru kul+le'i sde pa gtsug 
[\[431a.4\]]lag khang du ma'i bdag po slob dpon sangs rgyas 'bangs kyi tsha bo dge slong 'phags pa rnam par grol ba'i sdes mdzad pa/_nyi khri snang bar grags pa rgya gar gyi mkhan po shar phyogs kyi dge bsnyen chen po go mi 'chi med dang*/_lo tsA ba chen po dge slong blo ldan shes rab kyi 'gyur gnyis bzhugs so//_//
[\[431a.5\]]kha pa la/_'phags pa shes rab kyi pha rol tu phyin pa stong phrag nyi shu lnga pa'i man ngag gi bstan bcos mngon par rtogs pa'i rgyan gyi tshig le'ur byas pa'i rnam par 'grel pa mkhas pa chen po mos pas spyod pa'i sa brnyes pa slob dpon rnam grol sdes mdzad pa/_bal yul gyi paN+Di ta chen po shAn+ti b+ha dra dang*/_'bro 
[\[431a.6\]]seng dkar dge slong shAkya 'od kyi 'gyur/_'di la sh+lo ka lnga stong bzhi brgya yod do/_/shes rab kyi pha rol tu phyin pa 'bum pa dang nyi khri lnga stong pa dang khri brgyad stong pa gsum don mthun par mngon rtogs brgyad du bstan pa paN+Di ta chen po smr-i ti dz+nyA na kIrtis mdzad pa rnams bzhugs so/_/'di la dpe rnying dag po 
[\[431a.7\]]rnams na paN+Di ta byams pas mdzad bya ba snang ste/_de ltar na mai tri pa la smr-i tir nor ba yin nam sems so zhes bu ston gyis gsungs so//_//ga nga ca gsum la/_shes rab kyi pha rol tu phyin pa stong phrag nyi shu lnga pa mngon par rtogs pa'i rgyan gyi rjes su 'brangs nas dag par gtugs pa slob dpon 
[\[431b\]]
[\[431b.1\]]seng ge bzang pos mdzad pa nyi khri le brgyad mar grags pa bam po bdun cu rtsa bzhi pa/_bal yul yam bu'i bsod nams rgyun 'byung gi gtsug lag khang du paN+Di ta zhi ba bzang po dang*/_lo tsA ba dge slong tshul khrims rgyal ba'i 'gyur bzhugs so//_//cha pa la/_'phags pa shes rab kyi pha rol tu phyin 
[\[431b.2\]]pa brgyad stong pa'i bshad pa mngon par rtogs pa'i rgyan gyi snang ba zhes bya ba mkhas pa chen po slob dpon seng ge bzang po'i zhal snga nas mdzad pa sh+lo ka stong phrag brgyad pa/_rgya gar gyi mkhan po su b+hA Shi ta dang*/_sgra sgyur gyi lo tsA ba chen po dge slong rin chen bzang pos bsgyur nas/_slad kyis rgya gar gyi mkhan po paN+Di 
[\[431b.3\]]ta chen po dI paM ka ra shrI dz+nyA na dang*/_zhu chen gyi lo tsA ba chen po dge slong rin chen bzang pos yul dbus kyi dpe dang yang gtugs nas bcos pa la/_dus phyis paN+Di ta chen po gzhung 'bum phrag gnyis kyis mgrin pa brgyan pa d+hi ra pA la dang*/_lo tsA ba dge slong blo ldan shes rab kyi 'gyur ba bzhugs so//_//
[\[431b.4\]]ja pa la/_mngon rtogs rgyan sdud pa dang sbyar ba'i 'grel pa'am/_bcom ldan 'das yon tan rin po che sdud pa tshigs su bcad pa'i bka' 'grel rtogs par sla ba zhes bya ba sh+lo ka nyis stong chig brgya pa slob dpon chen po seng ge bzang pos mdzad pa/_bal yul gyi paN+Di ta dze ta hang ngu shAn+ti b+ha dra dang*/_bod 
[\[431b.5\]]kyi lo tsA ba 'phro seng dkar shAkya 'od kyi 'gyur/_shes rab kyi pha rol tu phyin pa'i man ngag gi bstan bcos mngon par rtogs pa'i rgyan zhes bya ba'i 'grel pa bam po lnga pa slob dpon seng ge bzang pos mdzad pa/_rgya gar gyi mkhan po bid+yA ka ra pra b+ha dang*/_zhu chen gyi lo tsA ba ban+de dpal brtsegs kyis 
[\[431b.6\]]bsgyur ba la/_slad kyis paN+Di ta dpal go mi 'chi med dang*/_lo tsA ba dge slong blo ldan shes rab kyis legs par bcos shing gtan la phab pa/_shes rab kyi pha rol tu phyin pa'i man ngag gi bstan bcos mngon par rtogs pa'i rgyan zhes bya ba'i 'grel pa rtogs par dka' ba'i snang ba zhes bya ba'i 'grel 
[\[431b.7\]]bshad slob dpon gser gling pa chos kyi grags pas mdzad pa/_rgya gar gyi mkhan po dI paM ka ra shrI dz+nyA na dang*/_sgra sgyur gyi lo tsA ba chen po dge slong rin chen bzang po'i 'gyur/_mngon par rtogs pa'i rgyan gyi 'grel pa'i bsdus don nub kyi sgo glegs pa dpal mkhas pa chen po shes rab 'byung gnas 
[\[432a\]]
[\[432a.1\]]blo gros kyis mdzad pa/_paN+Di ta chen po su ma ti kIrti dang*/_lo tsA ba blo ldan shes rab kyi 'gyur rnams bzhugs so//_//nya pa la/_shes rab kyi pha rol tu phyin pa'i man ngag gi bstan bcos mngon par rtogs pa'i rgyan gyi tshig le'ur byas pa'i 'grel bshad tshig rab 
[\[432a.2\]]tu gsal ba zhes bya ba yul chen po bai da lar skyes pa'i slob dpon mkhas pa chen po grub pa'i mtha' rab 'byams la mkhyen pa'i snang bas khyab pa theg pa chen po dbu ma'i slob dpon dpal chos kyi bshes gnyen gyis mdzad pa/_rgya gar gyi mkhan po chen po a b+hi yuk+ta kat+ta ra shrI mi tra dang*/_bod kyi lo tsA ba 
[\[432a.3\]]dge slong chos kyi shes rab kyis bsgyur ba/_shes rab kyi pha rol tu phyin pa'i don bsdus rgya gar gyi mkhan po ku mA ra shrI b+ha dras mdzad pa/_paN+Di ta de nyid dang*/_lo tsA ba bkra shis rgyal mtshan gyis bsgyur ba/_sdud pa tshigs su bcad pa'i bka' 'grel slob dpon seng ge bzang po'i dngos slob bud+d+ha shrI dz+nyA nas 
[\[432a.4\]]mdzad pa bam po drug pa/_rgya gar gyi mkhan po bid+yA sing+ha ka ra dang*/_zhu chen gyi lo tsA ba ban+de dpal brtsegs kyi 'gyur/_mngon par rtogs pa'i rgyan gyi 'grel pa grags pa'i cha zhes bya ba paN+Di ta chen po rat+na kIrtis mdzad pa/_rgya gar gyi paN+Di ta chen po rat+na kIrti de nyid dang*/_lo tsA ba la chings yon tan 
[\[432a.5\]]'bar gyi 'gyur rnams bzhugs so//_//ta pa la/_bcom ldan 'das ma shes rab kyi pha rol tu phyin ma'i man ngag gi bstan bcos mngon par rtogs pa'i rgyan gyi 'grel pa shes rab sgron ma'i phreng ba zhes bya ba dpal chos kyi rje byang chub sems dpa' dam pa mkhas pa thams cad kyi bla mar gyur pa 
[\[432a.6\]]kha che'i rigs kyi paN+Di ta chen po bud+d+ha shrI dz+nyA nas mdzad pa/_paN+Di ta chen po de nyid dang*/_gnubs lo tsA ba dge slong byams pa'i dpal gyi 'gyur/_mngon rtogs rgyan sems tsam gyi lta bar bkrol ba 'phags pa 'jam dpal gyi dngos grub brnyes pa mkhas pa chen po slob dpon rin chen 'byung gnas 
[\[432a.7\]]zhi bas mdzad pa mngon par rtogs pa'i rgyan gyi tshig le'ur byas pa'i 'grel pa dag ldan zhes bya ba nyi khri dang sbyar ba'i 'grel pa/_rgya gar gyi mkhan po shrI su b+hU ti shAn+ti dang*/_lo tsA ba dge slong shAkya blo gros dang*/_dge slong dge ba'i blo gros kyi bsgyur ba la/_slad kyis paN+Di ta chen po shAn+ta b+ha dra dang*/_zhu 
[\[432b\]]
[\[432b.1\]]chen gyi lo tsA ba 'gos lhas btsas kyis bcos te gtan la phab pa/_stong phrag brgya pa'i rnam par bshad pa mngon rtogs rgyan dang mthun par bshad pa kha che'i paN+Di ta d+harma shrIs mdzad do zhes grags pa rnams bzhugs so//_//tha pa la/_mngon rtogs rgyan brgyad stong pa dang sbyar nas sems tsam 
[\[432b.2\]]du ston pa 'phags pa shes rab kyi pha rol tu phyin pa brgyad stong pa'i bka' 'grel snying po mchog ces bya ba sh+lau ka stong phrag brgyad pa/rgyal po'i slob dpon mkhas pa chen po rin chen 'byung gnas zhi ba'i zhal snga nas mdzad pa/_paN+Di ta shrI su b+hu ti shAn+ti dang*/_lo tsA ba shAkya blo gros kyi 'gyur/_shes rab kyi 
[\[432b.3\]]pha rol tu phyin pa'i don bsdus sgron ma zhes bya ba dpal shAn+ti pa'i slob ma slob dpon mar me mdzad ye shes kyis mdzad pa/_paN+Di ta de nyid dang*/_lo tsA ba mkhas pa chen po tshul khrims rgyal ba'i 'gyur ba rnams bzhugs so//_//da pa la/_brgyad stong pa [(*]ma byung*[)]mngon rtogs rgyan dang sbyar ba'i 'grel pa slob 
[\[432b.4\]]dpon 'jigs med 'byung gnas sbas pas mdzad pa/_'phags pa shes rab kyi pha rol tu phyin pa brgyad stong pa'i 'grel pa gnad kyi zla ba'i 'od ces bya ba paN+Di ta chen po 'jigs med 'byung gnas sbas pas mdzad pa/_rgya gar gyi mkhan po chen po de nyid dang*/_mkhas pa shes rab dpal gyis dpal 
[\[432b.5\]]nA len+d+rar bsgyur ba/_sdud pa mngon rtogs rgyan dang mthun par bshad pa shes rab kyi pha rol tu phyin pa'i mdzod kyi lde mig ces bya ba kha che'i mkhan po bla ma d+harma shrIs mdzad pa/_'phags pa sdud pa'i gdams ngag 'di byang chub sa'i snying po dpal 'bum steng gi gtsug lag khang gsar du bzhengs pa'i dus 
[\[432b.6\]]mkhas pa chen po ba reg lo tsA bas bsgyur ba rnams bzhugs so/_/de ltar mngon rtogs rgyan gyi rjes su 'brang ba'i 'grel pa nyi shu rtsa gcig go_/shing rta'i srol 'byed gnyis pa dbu ma rig pa'i tshogs ni 'og tu dbu ma dang lhan cig bri'o//_//na pa gnyis la/_shing rta'i srol 'byed gsum pa 
[\[432b.7\]]slob dpon daMSh+TA se nas mdzad par grags pa'i 'phags pa shes rab kyi pha rol tu phyin pa 'bum pa rgya cher 'grel pa le'u lnga bcu nga gnyis pa'i 'phro la lus pa bzhugs/_'di la dkar chag 'phang thang mar rgyal po khri srong lde'u btsan gyis mdzad zer ro//_//pha pa la/_'phags pa shes 
[\[433a\]]
[\[433a.1\]]rab kyi pha rol tu phyin pa 'bum pa dang*/_nyi khri lnga stong pa dang*/_khri brgyad stong pa'i rgya cher bshad pa bam po nyi shu rtsa bdun pa/_rgya gar gyi mkhan po su ren+d+ra bo d+hi dang*/_zhu chen gyi lo tsA ba ban+de ye shes sdes bsgyur ba/_'di la kun mkhyen bus kha cig daMSh+Ta se nas mdzad zer mod kyi/_slob dpon 
[\[433a.2\]]dbyig gnyen gyis mdzad pa'i gzhung gi 'grel par bzhed pa nyid 'thad par rtogs te/_rgya 'grel rnams su lung drangs pa'i gzhung rnams de na mi snang ba'i phyir 'dis lta ba sems tsam du bkrol zhing*/_'di dang 'bum TIka che ba gnyis ka sgo gsum rnam grangs bcu gcig tu 'chad do zhes bshad 
[\[433a.3\]]do/_/shing rta'i srol 'byed bzhi pa gtso bo'i don sum cu rtsa gnyis su ston pa 'phags pa shes rab kyi pha rol tu phyin ma bsdus pa'i tshig le'ur byas pa slob dpon phyogs kyi glang pos mdzad pa dang*/_'phags pa shes rab kyi pha rol tu phyin ma bsdus pa'i tshig le'ur byas pa'i rnam par 'grel 
[\[433a.4\]]pa slob dpon bla ma dkon mchog gsum gyi 'bangs kyis mdzad pa/_sh+lo ka lnga brgya bzhi bcu pa/_kha che'i paN+Di ta thig le bum pa dang*/_lo tsA ba dge slong blo ldan shes rab kyi 'gyur ba rnams bzhugs so//_//ba pa la/_dpal ldan rgyal po dza gat+ta tA lar gnas pas mdzad pa bcom ldan 'das ma 'phags pa shes rab kyi pha 
[\[433a.5\]]rol tu phyin pa brgyad stong pa'i rnam par bshad pa man ngag gi rjes su 'brang ba gzhung tshad sh+lo ka stong phrag brgyad pa/_rgya gar gyi mkhan po a lang+ka de wa dang*/_bod kyi lo tsA ba ga rod tshul khrims 'byung gnas kyis dpal sgye'u ri'i drung du chos 'khor dben pa'i gtsug lag khang du bsgyur ba/_'di brgyad stong don bsdus 
[\[433a.6\]]dang*/_nyi khri gzhung 'grel gnyis ka'i rjes su 'brang ba'i 'grel pa yin no//_//ma pa la/_bcom ldan 'das ma shes rab kyi pha rol tu phyin pa'i don bsdus pa'i tshigs su bcad pa dgu pa slob dpon chen po kam+pa la'i zhal snga nas mdzad pa/_rgya gar gyi mkhan po A tsAr+ya shrad+d+hA ka ra warma 
[\[433a.7\]]dang*/_zhu chen gyi lo tsA ba dge slong rin chen bzang po'i 'gyur/_bcom ldan 'das ma shes rab kyi pha rol tu phyin pa'i don bsdus pa'i tshigs su bcad pa dgu pa'i rgya cher bshad pa slob dpon chen po kam+pa la'i zhal snga nas mdzad pa/_rgya gar gyi mkhan po kA ma la gup+ta dang*/_zhu chen gyi lo tsA ba 
[\[433b\]]
[\[433b.1\]]dge slong rin chen bzang po'i 'gyur/_shes rab kyi pha rol tu phyin pa bdun brgya pa'i rgya cher 'grel pa mgon po ngag gi dbang pos spobs pa bskyed pa'i slob dpon bi ma la mi tras mdzad pa bam po bdun pa/_shes rab kyi pha rol tu phyin pa bdun brgya pa'i rgya cher bshad pa slob dpon ka ma la 
[\[433b.2\]]shI las mdzad pa bam po drug pa/_rgya gar gyi mkhan po bi ma la mi tra dang*/_li'i mkhan po su ren+d+ra ka ra pra b+ha dang*/_zhu chen gyi lo tsA ba dge slong nam mkha' skyong gis bsgyur ba/_'phags pa bcom ldan 'das ma shes rab kyi pha rol tu phyin pa rdo rje gcod pa'i gnas bdun gyi rgya cher 'grel ba 
[\[433b.3\]]slob dpon dbyig gnyen gyis mdzad pa 'di ni thams cad mkhyen pa gzhon nu dpal ba'i zhal snga nas gsar 'gyur mdzad pa'i 'phro cung zad lus pa/_zhwa lu lo tsA ba 'gos chos skyong bzang pos lugs gnyis kyi mdun sa chen po pho brang sne'u gdong rtser chos kyi rje chos kyi rgyal po chen po dpal ngag gi 
[\[433b.4\]]dbang phyug grags pa phyogs thams cad las rnam par rgyal ba'i dpal gyi mnga' thang chen po la brten nas legs par bsgyur/_slar yang rgya dpe la gtugs shing slob dpon ka ma la shI las mdzad pa'i 'grel par brjod bya ris mthun pa rnams dang sbyar te/_tshig phrad dang 'khrugs sdeb 
[\[433b.5\]]sogs cung zad legs char 'gyur ba rnams 'bad cing dag par bgyis pa/_shes rab kyi pha rol tu phyin pa rdo rje gcod pa dbu ma'i tshul du rgya cher 'grel pa slob dpon ka ma la shI las mdzad pa/_rgya gar gyi mkhan po paN+Di ta many+dzu shrI dang*/_dzi na mi tra dang*/_zhu chen gyi lo tsA ba ban+de ye 
[\[433b.6\]]shes sdes bsgyur ba/_'phags pa shes rab kyi pha rol tu phyin pa'i snying po'i rgya cher bshad pa don brgyad ma rgya gar gyi mkhan po dri ma med pa'i bshes gnyen gyis mdzad pa/_rgya gar gyi mkhan po bi ma la mi tra de nyid dang*/_bod kyi zhu chen gyi lo tsA ba ban+de nam mkha' dang ye shes snying 
[\[433b.7\]]po la sogs pas bsgyur ba/_'phags pa shes rab kyi pha rol tu phyin pa'i snying po'i 'grel pa slob dpon dz+nyA na mi tras mdzad pa/_bcom ldan 'das ma shes rab kyi pha rol tu phyin pa'i snying po'i 'grel pa don gyi sgron ma zhes bya ba paN+Di ta phyag na rdo rjes mdzad pa/_rgya gar gyi mkhan po de nyid dang*/_
[\[434a\]]
[\[434a.1\]]sgra sgyur gyi lo tsA ba dge slong seng ge rgyal mtshan gyi 'gyur/_'phags pa shes rab kyi pha rol tu phyin pa'i snying po rgya cher 'grel pa don bcu pa gsal bar bstan pa slob dpon pra shas+t+ra se nAs mdzad pa/_sher snying gi 'grel pa [(*]ma byung*[)]ma tshang ba gcig_/shes rab kyi pha 
[\[434a.2\]]rol tu phyin pa'i snying po'i don yongs su shes pa paN+Di ta shrI ma hA dza nas mdzad pa/_rgya gar gyi mkhan po de nyid dang*/_sgra sgyur gyi lo tsA ba dge slong seng ge rgyal mtshan gyi 'gyur/_shes rab snying po'i rnam par bshad pa dge slong legs pa'i shes rab kyis slob dpon mar me mdzad dpal 
[\[434a.3\]]ye shes la gsol ba btab nas legs par bshad pa/_rgya gar gyi mkhan po dI paM ka ra shrI dz+nyA na dang*/_lo tsA ba dge slong tshul khrims rgyal ba'i 'gyur/_sher snying gi [(*]ma byung*/[) ]'grel pa slob dpon ka ma la shI las mdzad zer ba rnams bzhugs so/_/gsung rab kun gyi snying po bla na 
[\[434a.4\]]med/_/dus gsum rgyal ba ma lus skyed pa'i yum/_/shes rab pha rol phyin ma'i mdo yi don/_/gsal byed bstan bcos bzhi bcu tham pa bzhugs/_de dag gis ni shes rab kyi pha rol tu phyin ma'i chos skor bzhugs pa'i rnam grangs rnams bkod zin to//_//
[\[434a.5\]]de ltar shes rab kyi pha rol tu phyin ma'i skor rnams bkod nas/_gnyis pa bka' thams cad kyi dgongs pa 'grel zhing*/_khyad par du shes rab kyi pha rol tu phyin pa'i dgongs pa 'grel pa dbu ma'i skor la/_tsa pa la/_dbu ma rtsa ba'i tshig le'ur byas pa shes rab ces bya ba slob 
[\[434a.6\]]dpon bdag nyid chen po 'phags pa klu sgrub mi 'phrogs pa'i mkhyen rab dang thugs rjer ldan pa de bzhin gshegs pa'i theg pa bla na med pa'i tshul gsal bar byed pa rab tu dga' ba'i sa bsgrubs nas bde ba can du gshegs pas mdzad pa/_rgya gar gyi mkhan po chen po dbu ma pa dz+nyA na gar+b+ha 
[\[434a.7\]]dang*/_zhu chen gyi lo tsA ba dge slong cog ro klu'i rgyal mtshan gyi 'gyur/_'di la rab tu byed pa nyi shu rtsa bdun/_sh+lo ka bzhi brgya bzhi bcu rtsa dgu/_bam po phyed dang gnyis su byas so/_/slad kyis grong khyer dpe med kyi dbus gtsug lag khang rin chen sbas pa'i dbus su kha che'i mkhan po 
[\[434b\]]
[\[434b.1\]]ha su ma ti dang*/_bod kyis sgra sgyur gyi lo tsA ba pa tshab nyi ma grags kyis 'grel pa tshig gsal dang bstun nas bcos pa dang*/_slad kyis ra sa 'phrul snang gi gtsug lag khang du lo tsA ba de nyid kyis zhu chen bgyis pa'o/_/rigs pa drug cu pa'i tshig le'ur byas pa zhes bya ba slob dpon 'phags pa 
[\[434b.2\]]klu sgrub kyi zhal snga nas mdzad pa/_rgya gar gyi mkhan po mu di ta shrI dang*/_bod kyi lo tsA ba pa tshab nyi ma grags kyi 'gyur/_zhib mo rnam par 'thag pa zhes bya ba'i mdo slob dpon 'phags pa klu sgrub kyi zhal snga nas mdzad pa/_kha che'i paN+Di ta A nan+da dang*/_lo tsA ba dge slong grags 'byor shes rab 
[\[434b.3\]]kyi 'gyur/_stong pa nyid bdun cu pa'i tshig le'ur byas pa zhes bya ba slob dpon 'phags pa klu sgrub kyis mdzad pa/_lo tsA ba gzhon nu mchog dang*/_gnyan dar ma grags dang khu'i 'gyur dag las don dang tshig bzang du bris pa/_rtsod pa bzlog pa'i tshig le'ur byas pa zhes bya ba slob dpon 
[\[434b.4\]]'phags pa klu sgrub kyis mdzad pa/_rgya gar gyi mkhan po dz+nyA na gar+b+ha dang*/_bod kyi lo tsA ba ska ba dpal brtsegs kyis bsgyur ba las/_slad kyis kha che'i paN+Di ta dza ya A nan+da dang lo tsA ba khu mdo sde dpal gyis bcos pa/_dbu ma rtsa ba'i 'grel pa ga las 'jigs med ces bya ba'i tshig le'ur 
[\[434b.5\]]byas pa slob dpon bdag nyid chen po 'phags pa klu sgrub kyis mdzad pa/_rgya gar gyi mkhan po theg pa chen po dbu ma pa dz+nyA na gar+b+ha dang*/_zhu chen gyi lo tsA ba dge slong klu'i rgyal mtshan gyis bsgyur ba/_'di la rab tu byed pa nyi shu rtsa bdun/_sh+lo ka ni nyis stong chig brgya/_bam po ni 
[\[434b.6\]]bdun du byas so/_/'dir rigs pa drug cu pa'i rang 'grel rnyed na bri'o/_/zhib mo rnam par 'thag pa zhes bya ba'i rab tu byed pa slob dpon 'phags pa klu sgrub kyis mdzad pa/_kha che'i paN+Di ta dzA ya A nan+da dang*/_bod kyi lo tsA ba chen po dge slong khu mdo sde 'bar gyi 'gyur/_stong pa 
[\[434b.7\]]nyid bdun cu pa'i 'grel pa slob dpon 'phags pa klu sgrub kyis mdzad pa/_rgya gar gyi mkhan po dzi na mi tra dang*/_zhu chen gyi lo tsA ba ban+de ye shes sde'i 'gyur/_rtsod pa bzlog pa'i 'grel pa sa dang po la rab tu dga' ba la bzhugs pa slob dpon 'phags pa nA gArdzu nas mdzad pa/_rgya 
[\[435a\]]
[\[435a.1\]]gar gyi mkhan po dz+nyA na gar+b+ha dang*/_lo tsA ba dpal brtsegs rak+Shi ta'i 'gyur/_theg pa chen po nyi shu pa slob dpon klu sgrub kyis mdzad pa/_rgya gar gyi mkhan po tsan+d+ra ku mA ra dang*/_dge slong shAkya 'od kyi 'gyur/_yi ge brgya pa dang*/_yi ge brgya pa zhes bya ba'i 
[\[435a.2\]]'grel pa slob dpon 'phags pa klu sgrub kyis mdzad pa/_dpal kha che'i grong khyer dpe med du ban+de gzhon nu shes rab kyis bsgyur ba la/_slad kyis paN+Di ta A nan+da dang*/_lo tsA ba grags 'byor shes rab kyis bcos pa/_rten cing 'brel par 'byung ba'i snying po'i tshig le'ur byas pa/_rten 
[\[435a.3\]]cing 'brel par 'byung ba'i snying po'i rnam par bshad pa/_ma rtogs pa rtogs par byed pa zhes bya ba'i rab tu byed pa rnams slob dpon 'phags pa klu sgrub kyis mdzad pa/_paN+Di ta A nan+da dang*/_lo tsA ba grags 'byor shes rab kyi 'gyur/_skye med rin po che'i mdzod ces bya ba 'phags pa klu 
[\[435a.4\]]sgrub snying pos mdzad pa/_rgya gar gyi mkhan po ka na ka warma dang*/_lo tsA ba sUr+ya kIrtis lha sa ra mo cher 'gyur/_dbu ma srid pa 'pho ba zhes bya ba 'phags pa klu sgrub kyis mdzad pa/_zla ba gzhon nu'i rang 'gyur/_srid pa 'pho ba'i TI ka paN+Di ta byams pa mgon pos mdzad pa/_
[\[435a.5\]]paN+Di ta zla ba gzhon nu la gru ston chung gis zhus nas rang 'gyur/_dbu ma rtsa ba'i 'grel pa bud+d+ha pA li ta zhes bya ba slob dpon sangs rgyas bskyangs 'phags pa 'jam dpal gyi bka' grub pa bstan bcos du ma'i rnam bshad mdzad pa theg pa chen po la yang dag par zhugs pa 
[\[435a.6\]]rig sngags 'chang grub pa'i gnas khyad par can du gshegs pas mdzad pa/_rgya gar gyi mkhan po dz+nyA na gar+b+ha dang*/_zhu chen gyi lo tsA ba cog ro klu'i rgyal mtshan gyi 'gyur/_rang bzhin gsum la 'jug pa'i sgrub pa slob dpon chen po 'phags pa klu sgrub kyi zhal snga nas mdzad pa/_kha 
[\[435a.7\]]che'i paN+Di ta dge slong zla ba grags pa'i rang 'gyur/_cha shas kyi yan lag ces bya ba'i rab tu byed pa slob dpon 'phags pa lhas mdzad pa dang*/_cha shas kyi yan lag ces bya ba'i rab tu byed pa'i 'grel pa slob dpon 'phags pa klu sgrub kyis mdzad pa/_rgya gar gyi mkhan po shrad+d+hA 
[\[435b\]]
[\[435b.1\]]ka ra warma dang*/_bod kyi lo tsA ba rin chen bzang po'i 'gyur ba rnams bzhugs so//_//tsha pa la/_slob dpon 'phags pa lhas mdzad pa'i rnal 'byor spyod pa bstan bcos bzhi brgya pa zhes bya ba'i tshig le'ur byas pa/_kha che'i grong khyer dpe med kyi dbung rin chen sbas 
[\[435b.2\]]pa'i kun dga' rwa bar rgya gar gyi mkhan po sUk+Sh+ma dzA na dang*/_bod kyi lo tsA ba pa tshab nyi ma grags kyi 'gyur/_'khrul ba bzlog pa'i rigs pa gtan tshigs grub pa zhes bya ba slob dpon 'phags pa lhas mdzad pa/_rgya gar gyi mkhan po sarba dz+nyA de wa dang*/_zhu chen gyi lo tsA ba 
[\[435b.3\]]dpal brtsegs kyi 'gyur/_rab tu byed pa lag pa'i tshad kyi tshig le'ur byas pa dang*/_lag pa'i tshad kyi 'grel pa slob dpon 'phags pa lhas mdzad pa/_rgya gar gyi mkhan po dA na shI la dang*/_lo tsA ba dge slong dpal 'byor snying pos bsgyur cing*/_zhu 
[\[435b.4\]]chen gyi lo tsA ba dpal brtsegs rak+Shi tas zhus pa/_dbu ma 'khrul ba 'joms pa zhes bya ba slob dpon chen po Ar+ya de was mdzad pa/_rgya gar gyi mkhan po dI paM ka ra shrI dz+nyA na dang*/_lo tsA ba dge slong tshul khrims rgyal ba'i 'gyur/_ye shes snying po kun las btus pa zhes bya ba 
[\[435b.5\]]slob dpon chen po 'phags pa lha'i zhal snga nas mdzad pa/_rgya gar gyi mkhan po kr-iSh+Na pa dang*/_lo tsA ba dge slong chos kyi shes rab kyi 'gyur/_ye shes snying po kun las btus pa'i bshad sbyar slob dpon byang chub bzang pos mdzad pa/_rgya gar gyi mkhan po shAn+ti b+ha dra dang*/_lo tsA ba dge 
[\[435b.6\]]slong chos kyi shes rab kyi 'gyur/_dbu ma rtsa ba'i 'grel pa shes rab sgron ma slob dpon btsun pa legs ldan 'byed kyis mdzad pa/_rgya gar gyi mkhan po theg pa chen po dbu ma pa dz+nyA na gar+b+ha dang*/_bod kyi zhu chen gyi lo tsA ba dge slong cog ro klu'i rgyal mtshan gyis bsgyur ba 'di la rab tu byed pa nyi 
[\[435b.7\]]shu bdun/_sh+lo ka drug stong*/_bam po nyi shur byas so/_/dbu ma rin po che'i sgron ma zhes bya ba bdag gzhan gyi grub mtha' rgya mtsho lta bu la mkhyen pa'i pha rol tu phyin pa/_sku tshe 'di nyid kyis rig 'dzin gyi gnas su gshegs pa'i slob dpon mkhas pa chen po b+ha byas slob dpon 
[\[436a\]]
[\[436a.1\]]'phags pa klu sgrub kyi gsung bzhin du mdzad pa/_phyis so ma pu ri'i gtsug lag khang du lo tsA ba rgya brtson 'grus seng ge dang nag tsho tshul khrims rgyal ba gnyis kyis yang dang yang du zhus nas bsgyur ba rnams bzhugs so//_//dza pa la/_dbu ma'i 
[\[436a.2\]]snying po'i tshig le'ur byas pa dang*/_dbu ma'i snying po 'grel pa rtog ge 'bar ba slob dpon chen po b+ha byas mdzad pa bam po nyi shu rtsa bdun pa dang*/_dbu ma_'i don bsdus pa slob dpon legs ldan 'byed kyis mdzad pa rnams jo bo rje dang*/_lo tsA ba tshul khrims rgyal ba'i 'gyur/_dbu ma 
[\[436a.3\]]rten cing 'brel par 'byung ba zhes bya ba slob dpon nag po pas mdzad pa rnams bzhugs so//_//wa zha za gsum la/_slob dpon legs ldan 'byed kyis nye bar sbyar ba dbu ma rtsa ba'i 'grel pa shes rab sgron ma'i rgya cher 'grel pa theg pa chen po dbu ma pa'i slob dpon yul sa 
[\[436a.4\]]ke ta nas byung ba bram ze'i rigs shing sA la chen po lta bu rig pa'i gnas mtha' dag chub pa rang dang gzhan gyi grub mtha' thams cad la mkhas pa spyan ras gzigs brtul zhugs kyis mdzad pa/_rgya gar gyi mkhan po theg pa chen po dbu ma pa dz+nyA na gar+b+ha dang*/_bod kyi zhu chen gyi lo tsA ba dge 
[\[436a.5\]]slong cog ro klu'i rgyal mtshan gyi 'gyur ba bzhugs so/_/'di la rab tu byed pa ni nyi shu rtsa bdun/_sh+lo ka ni nyi khri bzhi stong*/_bam po ni brgyad cur byas so//_//'a pa la/_dbu ma rtsa ba'i 'grel pa tshig gsal ba zhes bya ba slob dpon zla ba grags pa theg pa mchog la thugs 
[\[436a.6\]]gzhol ba/_mi 'phrogs pa'i mkhyen rab dang thugs rje mnga' ba/_ri mo bris pa'i ba drus las 'o ma bzhos pas bden par zhen pa bzlog par mdzad pas sbyar ba/_kha che'i grong khyer dpe med kyi dbus rin chen sbas pa'i gtsug lag khang gi 'dabs su rgya gar gyi mkhan po rtog ge pa chen 
[\[436a.7\]]po ma hA su ma ti dang*/_bod kyi lo tsA ba pa tshab nyi ma grags kyis kha che'i dpe dang mthun par bsgyur ba las/_phyis ra mo che'i gtsug lag khang du kha che'i mkhan po ka na ka warma dang*/_bod kyi lo tsA ba pa tshab nyi ma grags kyis nyi 'og shar phyogs kyi dpe dang gtugs shing legs par 
[\[436b\]]
[\[436b.1\]]bcos pa/_dbu ma la 'jug pa slob dpon chen po zla ba grags pas mdzad pa/_rgya gar gyi mkhan po ti la ka ka shAn+ti paN+Di ta la sha dang*/_bod kyi lo tsA ba pa tshab nyi tshul khrims rgyal ba ma grags kyis kha che'i dpe dang mthun par bsgyur/_phyis ra sa ra mo cher rgya gar gyi mkhan po ka na ka warma dang*/_lo tsA ba de nyid 
[\[436b.2\]]kyis nyi 'og shar phyogs kyi dpe dang gtugs shing bcos pa/_dbu ma la 'jug pa'i bshad pa zhes bya ba slob dpon zla ba grags pas mdzad pa/_kha che'i yul gyi grong khyer dpe med kyi rin chen sbas pa'i gtsug lag khang du kha che'i rgyal po 'phags pa lha'i sku [{]rings [,]ring [}]la rgya gar gyi mkhan 
[\[436b.3\]]po ti la ka ka la sha dang*/_bod kyi lo tsA ba pa tshab nyi ma grags kyis kha che'i dpe dang mthun par bsgyur ba las/_phyis ra sa ra mo cher rgya gar gyi mkhan po ka na ka warma dang*/_bod kyi lo tsA ba de nyid kyis nyi 'og shar phyogs kyi dpe dang gtugs shing legs par bcos te gtan la phab 
[\[436b.4\]]pa/_gzhung tshad ni bam po bcu gcig dang bam po sum gnyis so/_/dbu ma shes rab la 'jug pa slob dpon chen po zla ba grags pas mdzad pa/_paN+Di ta de nyid dang*/_lo tsA ba 'gos lhas btsas kyis bsgyur ba rnams bzhugs so//_//ya pa la/_rigs pa drug cu pa'i 
[\[436b.5\]]'grel pa slob dpon chen po zla ba grags pa zhes bya ba theg pa chen po dbu ma'i slob dpon yul sa ma ta nas skyes pa mu stegs can rtog ge ngan par smra ba'i tshogs thams cad kyi mun pa mang po rnam par 'joms pas mdzad pa/_rgya gar gyi mkhan po dzi na mi tra dang*/_dA na shI la dang*/_shI 
[\[436b.6\]]len+d+ra bo d+hi dang*/_zhu chen gyi lo tsA ba ban+de ye shes sdes bsgyur ba/_byang chub sems dpa'i rnal 'byor spyod pa bzhi brgya pa'i rgya cher 'grel pa slob dpon chen po zla ba grags pas mdzad pa/_dpal grong khyer dpe med kyi dbus rin chen sbas pa'i kun dga' rwa bar rgya gar gyi mkhan po 
[\[436b.7\]]sUk+Sh+ma dzA na zhes bya ba gdung rabs grangs med par paN+Di ta brgyud pa'i rigs su sku 'khrungs pa bram ze rin chen rdo rje'i dbon po bram ze chen po sadz+dza na'i sras gcig pu bde bar gshegs pa'i bstan pa la gces spras su mdzad pa'i zhal snga nas dang*/_bod kyi sgra sgyur gyi lo tsA ba dge slong pa tshab nyi ma grags 
[\[437a\]]
[\[437a.1\]]kyis bsgyur ba/_phung po lnga'i rab tu byed pa slob dpon zla ba grags pas mdzad pa/_tshangs pa'i 'byung gnas gtsug lag khang du rgya gar gyi mkhan po dI paM ka ra shrI dz+nyA na dang*/_zhu chen gyi lo tsA ba dge slong tshul khrims rgyal bas legs par bsgyur ba/_stong nyid 
[\[437a.2\]]bdun cu pa'i 'grel pa slob dpon zla ba grags pas mdzad pa/_dpal nA len+d+ra'i gtsug lag khang du paN+Di ta a b+ha yA ka ra dang*/_snur lo tsA ba dar ma grags kyi 'gyur/_'di'i gzhung grangs stong phrag gnyis dang brgya phrag gcig gis lhag pa'o/_/stong nyid bdun cu pa'i rnam par 
[\[437a.3\]]bshad pa kha che'i yul gyi mkhas pa chen po so ma shrI'i zhabs rdul la brten par mdzad pa'i slob dpon mkhas pa chen po dpal gzhan la phan pas mdzad pa/_thugs dam sa'i snying po tho ling du kha che'i mkhan po pa ra hi ta'i zhal snga nas dang*/_lo tsA ba dge slong gzhon nu mchog gi 'gyur/_
[\[437a.4\]]rtog ge tho ba'i tshig le'ur byas pa zhes bya ba kha che'i paN+Di ta dza ya A nan+das mdzad pa/_paN+Di ta de nyid dang*/_zhu chen gyi lo tsA ba khu mdo sde 'bar gyi 'gyur rnams bzhugs so//_//ra pa la/_dbu ma 'jug pa'i 'grel bshad don gsal bar byed pa zhes bya ba kha che'i paN+Di ta 
[\[437a.5\]]chen po dza ya A nan+das mdzad pa/_kha che'i mkhas pa chen po dza ya A nan+da de nyid dang*/_bod kyi lo tsA ba kun dga' grags kyis bsgyur ba bzhugs so//_//la pa la/_byang chub sems dpa'i spyod pa la 'jug pa slob dpon shAn+ta de was mdzad pa/_rgya gar gyi mkhan po sarba dz+nyA de wa 
[\[437a.6\]]dang*/_zhu chen gyi lo tsA ba dpal brtsegs kyis kha che'i dpe las zhus te gtan la phab pa la/_slad kyis rgya gar gyi mkhan po d+harmA shrI b+ha dra dang*/_zhu chen gyi lo tsA ba rin chen bzang po dang*/_shAkya blo gros kyis yul dbus kyi dpe 'grel pa dang mthun par bcos pa/_slar yang dus phyis 
[\[437a.7\]]rgya gar gyi mkhan po su ma ti kIrti dang*/_zhu chen gyi lo tsA ba dge slong blo ldan shes rab kyis dag par bcos pa/_sh+lo ka stong du grags pa/_bam po gnyis su byas so/_/byang chub sems dpa'i spyod pa la 'jug pa'i dka' 'grel shes rab kyi le'u'i rgya cher bshad pa dge slong mkhas 
[\[437b\]]
[\[437b.1\]]pa shes rab 'byung gnas blo gros kyis mdzad pa/_'grel bshad 'di'i le'u dang po gnyis dang*/_brtson 'grus bsam gtan shes rab kyi TI ka_mkhas pa chen po su ma ti kIrti dang*/_lo tsA ba mar pa chos kyi dbang phyug dang*/_gnyan dar ma grags gnyis kyis stod smad bgos nas 
[\[437b.2\]]bsgyur ba/_byang chub sems dpa'i spyod pa la 'jug pa'i rnam par bshad pa'i dka' 'grel mdzad byang 'gyur byang mi gsal ba rnams bzhugs so//_//sha pa la/_byang chub sems dpa'i spyod pa la 'jug pa'i legs par sbyar ba sh+lo ka chig stong dgu brgya bdun cu rtsa lnga pa 
[\[437b.3\]]slob dpon dge ba lhas mdzad pa/_rgya gar gyi mkhan po shrI ku mA ra dang*/_zhu chen gyi lo tsA ba dge ba'i blo gros kyi 'gyur/_byang chub sems dpa'i spyod pa la 'jug pa'i rtogs par dka' ba'i gnas gtan la dbab pa'i gzhung slob dpon mkhas pa chen po kr-iSh+Na pas mdzad pa/_rgya 
[\[437b.4\]]gar gyi mkhan po kr-iSh+Na pa de nyid dang*/_lo tsA ba dge slong chos kyi shes rab kyi 'gyur/_byang chub sems dpa'i spyod pa la 'jug pa'i dka' 'grel dpal bi kra ma la shI la'i gtsug lag gi mkhas pa chen po dge slong bai ro tsa na rak+Shi tas mdzad pa/_spyod 'jug gi shes rab le'u'i bka' 'grel 
[\[437b.5\]]paN+Di ta mi mnyam khol po dang*/_lo tsA ba dge slong blo ldan shes rab kyi 'gyur la/_li ston rdo rje rgyal mtshan gyis mos pa'i dbang gis legs par bsgyur ba/_byang chub sems dpa'i spyod pa la 'jug pa'i shes rab le'u dang*/_bsngo ba'i le'u'i dka' 'grel 
[\[437b.6\]]mdzad byang 'gyur byang med pa gcig_/byang chub sems dpa'i spyod pa la 'jug pa'i don sum cu rtsa drug tu bsdus pa dang*/_byang chub sems dpa'i spyod pa la 'jug pa'i gtso bo'i don bcu gcig tu bsdus pa gser gling gi bla ma chos skyong la gus pa dang ldan pa'i slob ma ka ma la rak+Shi ta 
[\[437b.7\]]dang*/_dI paM ka ra shrI dz+nyA nas gsol ba btab nas mdzad pa/_rgya gar gyi mkhan po dI paM ka ra dang*/_bod kyi lo tsA ba tshul khrims rgyal ba'i 'gyur/_byang chub kyi spyod pa la 'jug pa'i dgongs pa'i 'grel pa khyad par gsal byed ces bya ba rgya gar shar phyogs dza gat+ta la bi ha ra'i paN+Di ta chen 
[\[438a\]]
[\[438a.1\]]po bi g+hU ti tsan+d+ras mdzad cing*/_paN+Di ta chen po de nyid kyis ru lag gtsang stod 'bring mtshams kyi sa'i cha dpal rgya rtags kyi gtsug lag khang du rang 'gyur du mdzad pa rnams bzhugs so//_//sa pa la/_bden pa gnyis rnam par 'byed pa'i tshig le'ur 
[\[438a.2\]]byas pa dang*/_bden pa gnyis rnam par gtan la dbab pa slob dpon ye shes snying pos mdzad pa/_paN+Di ta shI len+d+ra bo d+hi dang*/_lo tsA ba ye shes sde'i 'gyur/_bden pa gnyis rnam par 'byed pa'i dka' 'grel slob dpon zhi ba 'tshos mdzad pa/_bam po gsum pa/_rgya gar gyi 
[\[438a.3\]]mkhan po pradz+nyA warma dang*/_dz+nyA na gar+b+ha dang*/_zhu chen gyi lo tsA ba ban+de ye shes sde'i 'gyur/_dbu ma rgyan gyi tshig le'ur byas pa slob dpon chen po zhi ba 'tshos mdzad pa/_rgya gar gyi mkhan po su ren+d+ra bo d+hi dang*/_zhu chen gyi lo tsA ba ye shes sde'i 'gyur/_dbu ma'i rgyan gyi 'grel pa slob 
[\[438a.4\]]dpon chen po zhi ba 'tshos mdzad pa/_rgya gar gyi mkhan po shI len+d+ra bo d+hi dang*/_zhu chen gyi lo tsA ba ye shes sde'i 'gyur/_dbu ma rgyan gyi dka' 'grel slob dpon ka ma la shI las mdzad pa/_rgya gar gyi mkhan po su ren+d+ra bo d+hi dang*/_pradz+nyA warma dang*/_zhu chen gyi lo tsA ba ye shes 
[\[438a.5\]]sde'i 'gyur/_'di la sh+lo ka stong sum brgya brgyad cu bam po bzhi yod do/_/dbu ma snang ba zhes bya ba/_de kho na nyid snang ba zhes bya ba'i rab tu byed pa/_chos thams cad rang bzhin med pa nyid du grub pa rnams slob dpon ka ma la shI las mdzad pa/_rgya gar gyi mkhan po shI len+d+ra bo d+hi dang*/_
[\[438a.6\]]zhu chen gyi lo tsA ba dge slong dpal brtsegs rak+Shi tas bsgyur ba rnams bzhugs so//_//ha pa la/_sku gsum la 'jug pa'i sgo zhes bya ba'i bstan bcos slob dpon klu'i bshes gnyen gyis mdzad pa/_rgya gar gyi mkhan po pradz+nyA warma dang*/_zhu chen gyi lo tsA ba ye shes 
[\[438a.7\]]sde'i 'gyur/_sku gsum 'grel pa slob dpon ye shes zla bas mdzad pa/_rgya gar gyi mkhan po pradz+nyA warma dang*/_zhu chen gyi lo tsA ba ban+de ye shes sde'i 'gyur/_'di la sh+lo ka bdun brgya drug cu mchis so/_/de kho na la 'jug pa'i 'grel pa slob dpon dpal sbas kyis mdzad pa/_
[\[438b\]]
[\[438b.1\]]dbu ma lugs kyi snying po mdor bsdus pa'i rab tu byed pa slob dpon bid+yA ka ra pra b+has mdzad pa/_rgya gar gyi mkhan po bid+yA ka ra pra b+ha de nyid dang*/_zhu chen gyi lo tsA ba dpal brtsegs rak+Shi ta'i 'gyur/_rnam pa med pa'i tshig le'ur byas pa bal yul gyi paN+Di ta dga' ba'i dpal gyis 
[\[438b.2\]]mdzad pa/_snang ba'i phreng ba zhes bya ba'i rab tu byed pa slob dpon kam+pa las mdzad pa/_rgya gar gyi mkhan po ku mA ra ka la sha dang*/_lo tsA ba dge slong shAkya 'od kyi 'gyur/_snang ba'i phreng ba zhes bya ba'i dka' 'grel yid kyi dga' ba skyed pa dge bsnyen btsun pa ngo bo nyid med pas mdzad pa/_
[\[438b.3\]]rgya gar gyi mkhan po ku mA ra ka la sha dang*/_lo tsA ba dge slong shAkya 'od kyi 'gyur/_'dus byas dang 'dus ma byas rnam par nges pa zhes bya ba paN+Di ta gnas brtan chen po stobs bcu dpal bshes gnyen gyis mdzad pa 'gyur byang med pa rnams bzhugs so//_//a pa la/_lta 
[\[438b.4\]]ba tha dad pa rnam par phye ba mdor bsdus pa slob dpon dbu ma'i seng ges mdzad pa/_rgya gar gyi mkhan po ta ro shrI mi tra dang*/_lo tsA ba dge slong chos kyi shes rab kyi 'gyur/_bde bar gshegs pa'i gzhung rnam par 'byed pa'i tshig le'ur byas pa b+hang+ga lar 'khrungs pa'i mkhas pa 
[\[438b.5\]]chen po dzai tA ri pas mdzad pa/_paN+Di ta shAn+ti b+ha dra dang*/_lo tsA ba shAkya 'od kyi 'gyur/_bde bar gshegs pa'i gzhung rnam par 'byed pa'i bshad pa byang chub sems dpa'i spyod pa la gcig tu gzhol ba'i slob dpon dgra las rgyal bas mdzad pa/_rgya gar gyi mkhas pa chen po ka na ka shrI 
[\[438b.6\]]mi tra dang*/_bod kyi lo tsA ba shes rab grags kyi 'gyur/_dbu ma rin po che'i phreng ba zhes bya ba slob dpon paN+Di ta chen po tsan+d+ra ha ri bas mdzad pa/_paN+Di ta de nyid dang*/_lo tsA ba cog ro ting nge 'dzin bzang po'i 'gyur/_bden pa gnyis la 'jug pa slob dpon mkhas pa chen po dpal 
[\[438b.7\]]mar me mdzad ye shes kyis mdzad pa/_paN+Di ta de nyid dang*/_lo tsA ba rgya brtson 'grus seng ge'i 'gyur/_thub pa dgongs pa'i rgyan sh+lo ka stong phrag phyed dang drug pa/_slob dpon mkhas pa chen po 'jigs med 'byung gnas sbas pas mdzad pa/_mkhas pa rnams kyi gtsug gi nor bu bde 
[\[439a\]]
[\[439a.1\]]bar gshegs pa'i bka' rab 'byams la mkhyen pa'i snang ba skyes pa'i mkhas pa chen po de la mnyan nas/_de nyid kyi spyan sngar dge slong dpang zho gsal ba grags zhes bya bas yul dbus kyi grong khyer chen po mkhas pa'i 'byung gnas dpal nA len+d+rar bsgyur 
[\[439a.2\]]ba la/_dus phyis lung rigs kyi dbang phyug stag sde pa chen po seng ge rgyal mtshan pa'i bka' drin dang*/_de nyid kyi sras kyi thu bo bsam gyis mi khyab pa'i blo gros kyi stobs mtha' yas pas shes bya'i chos la dbang sgyur ba shong ston lo tsA ba rdo rje rgyal mtshan gyis legs 
[\[439a.3\]]bshad kyi srol la brten nas phyi nang gi gzhung lugs la blo'i snang ba cher rgyas pa/_zhu chen gyi lo tsA ba dbang dge slong dpal ldan blo gros brtan pas rgya dpe dang gtugs te legs par dpyad nas bsgyur cing zhus pa zhes pa'i mtha' can/_tshad ma rnam par 'joms pa mdor bshad 
[\[439a.4\]]pa'i 'grel pa zhes bya ba rtsa 'grel gnyis ka ma tshang ba'i dum bu gcig_/theg pa chen po'i mtshan nyid kun las btus pa zhes bya ba slob dpon sangs rgyas ye shes zhabs kyis mdzad pa/_rgya gar gyi mkhan po paN+Di ta kar+No pa ti dang*/_bod kyi lo tsA ba dge slong pradz+nyA sing+has 
[\[439a.5\]]dpal nA len+d+ra'i gtsug lag khang chen por bsgyur/_sems brtag pa slob dpon tshul khrims 'phags pas mdzad pa/_paN+Di ta ka na ka dang*/_lo tsA ba rma chos 'bar gyi 'gyur/_theg pa thams cad du snang bar byed pa'i bye brag tu bshad pa zhes bya ba bram ze'i btsun pa rab 'byor 
[\[439a.6\]]dbyangs kyis mdzad pa/_rgya gar gyi mkhan po rab 'byor dbyangs de nyid dang*/_bod kyi lo tsA ba dge slong ting nge 'dzin bzang po'i 'gyur rnams bzhugs so//_//ki pa la/_lta ba gtso cher gtan la phab nas/_bsgom pa'i rim pa ston pa'i bstan bcos ni/_slob dpon 
[\[439a.7\]]'phags pa klu sgrub kyis mdzad pa'i bsgom pa'i rim pa rgya gar gyi mkhan po paN+Di ta lo ta dang*/_dge slong shAkya 'od kyi 'gyur/_rnal 'byor bsgom pa'i lam 'phags pa 'jam dpal gyi zhabs kyi pad+ma'i ze'u 'bru spyi bos len pa sde snod gsum la mkhas pa slob dpon ye shes snying pos mdzad 
[\[439b\]]
[\[439b.1\]]pa/_cig car 'jug pa rnam par mi rtog pa'i bsgom don slob dpon chen po bi ma la mi tras mdzad pa/_rgya gar gyi mkhan po d+harma tA shI la dang*/_zhu chen gyi lo tsA ba ye shes sde'i 'gyur/_kun rdzob byang chub kyi sems bsgom pa'i man ngag pad+ma spungs pa zhes bya ba dang*/_
[\[439b.2\]]don dam pa byang chub kyi sems bsgom pa'i yi ge rin po che'i sgron ma zhes bya ba slob dpon dpal mkhas pa chen po rta dbyangs kyi zhal snga nas mdzad pa/_rgya gar gyi mkhan po pad+mA ka ra warma dang*/_zhu chen gyi lo tsA ba dge slong rin chen bzang po'i 'gyur/_byang chub kyi 
[\[439b.3\]]sems bsgom pa slob dpon chen po ka ma la shI la'i zhabs kyis mdzad pa/_zhwa lu lo tsA ba dge slong d+harma pA la b+ha dra zhes bgyi bas gra thang du bsgyur ba/_tshad med bzhi'i rgya cher 'grel pa slob dpon chen po sangs rgyas gsang bas mdzad pa/_bsgom rim dang po/_bsgom 
[\[439b.4\]]rim bar pa/_bsgom rim tha ma/_rnal 'byor sgom pa la 'jug pa rnams slob dpon chen po ka ma la shI las mdzad pa/_rgya gar gyi mkhan po pradz+nyA warma dang*/_zhu chen gyi lo tsA ba ban+de ye shes sde'i 'gyur/_'phags pa shes rab kyi pha rol tu phyin pa'i man ngag rdo rje lta bu 
[\[439b.5\]]zhes bya ba dpal kam+pa las mdzad pa/_lus yongs su dpyad pa'i sgom pa'i rim pa slob dpon nag po zhabs kyis mdzad pa/_rgya gar gyi mkhan po de nyid dang*/_lo tsA ba dge slong chos kyi shes rab kyi 'gyur/_mi sdug pa bsgom pa'i rim pa slob dpon dge ba'i go chas 
[\[439b.6\]]mdzad pa/_'di ni sngon gyi lo tsA ba chen po rnams kyis bsgyur ba ste 'gyur rnying lags skad do/_/pha rol tu phyin pa'i theg pa bsgom pa'i rim pa'i man ngag slob dpon chen po dpal ye shes 'di de kho na nyid la zhug pa'i dum bu yin/_grags pas mdzad pa/_rgya gar gyi mkhan po pad+mA ka ra warma dang*/_zhu chen gyi lo tsA ba dge 
[\[439b.7\]]slong rin chen bzang po'i 'gyur/_sangs rgyas rjes su dran pa bla na med pa bsgom pa zhes bya ba dkyil 'khor chen po'i slob dpon ma hA ma tis mdzad pa dang*/_ting nge 'dzin gyi tshogs kyi le'u zhes bya ba slob dpon byang chub bzang pos mdzad pa/_rgya gar gyi mkhan po bi nA ya 
[\[440a\]]
[\[440a.1\]]tsan+d+ra las zhus te/_bod kyi lo tsA ba dge slong chos kyi shes rab kyi 'gyur/_ting nge 'dzin gyi tshogs kyi le'u slob dpon nag po zhabs kyis mdzad pa/_rgya gar gyi mkhan po kr-iSh+Na pa de nyid dang*/_zhu chen gyi lo tsA ba dge slong chos kyi shes rab kyi 'gyur/_bsam gtan 
[\[440a.2\]]gyi chos drug rnam par gzhag pa slob dpon chen po a wa d+hU tI pas mdzad pa dang*/_bsam gtan gyi chos drug rnam par bzhag pa'i 'grel pa slob dpon dA na shI las mdzad pa/_rgya gar gyi mkhan po d+harma shrI b+ha dra dang*/_zhu chen gyi lo tsA ba dge slong rin chen bzang po'i 'gyur/_dran pa gcig pa'i man 
[\[440a.3\]]ngag dang*/_dbu ma'i man ngag ces bya ba paN+Di ta dI paM ka ras mdzad pa/_paN+Di ta de nyid dang*/_lo tsA ba tshul khrims rgyal bas lha sa 'phrul snang du 'gyur/_dbu ma'i man ngag rin po che'i za ma tog kha phye ba zhes bya ba ma hA paN+Di ta dpal mar me mdzad ye shes kyi zhal snga nas mdzad pa/_rgya gar gyi mkhan po dI 
[\[440a.4\]]paM ka ra shrI dz+nyA na de nyid dang*/_lo tsA ba dge bsnyen chen po rgya brtson 'grus seng ge dang*/_dge slong tshul khrims rgyal ba'i 'gyur/_dbu ma'i man ngag ces bya ba'i 'grel pa paN+Di ta shes rab thar pas mdzad pa/_rgya gar gyi mkhan po shes rab thar pa de nyid dang*/_dge slong tshul khrims rgyal ba'i 'gyur 
[\[440a.5\]]ting nge 'dzin gyi mi mthun pa'i phyogs rnam par gzhag pa rgya'i mkhan po ha shang zab mo la sogs pa dang*/_zhu chen gyi lo tsA ba rnam par mi rtog pa'i 'gyur/_bsgom pa'i rim pa mdo kun las btus pa rnal 'byor spyod pa'i bsam gtan rje btsun ka ros mdzad pa/_byang chub sems dpa'i bslab bya dang spyod pa 
[\[440a.6\]]gtso cher ston pa'i skor ni/_mdo kun las btus pa A tsAr+ya Ar+ya nA gArdzu nas mdzad pa/_bam po lnga pa/_rgya gar gyi mkhan po dzi na mi tra dang*/_shI len+d+ra bo d+hi dang*/_zhu chen gyi lo tsA ba ye shes sde'i 'gyur/_mdo kun las btus pa'i bshad pa rin po che'i snang ba'i rgyan zhes bya ba lung gi tshad mas rab tu 
[\[440a.7\]]sbyar ba slob dpon rin chen 'byung gnas zhi bas mdzad pa/_sh+lo ka sum stong lnga bcu rtsa gcig pa/_rgya gar gyi mkhan po paN+Di ta nag po'i zhabs dang*/_bod kyi lo tsA ba dge slong tshul khrims rgyal ba'i 'gyur/_'di lta ba sems tsam du smra ba'i paN+Di tas brtsams mod kyang rtsa 'grel stabs gcig pa'i 
[\[440b\]]
[\[440b.1\]]phyir 'dir bris so/_/byang chub sems dpa'i spyod pa bsdus pa'i sgron ma rin po che'i phreng ba zhes bya ba slob dpon mkhas pa chen po chos ldan rab 'byor dbyangs kyis mdzad pa/_rgya gar gyi mkhan po pradz+nyA ka ra warma dang*/_zhu chen gyi lo tsA ba dge slong rin chen bzang po'i 'gyur/_'di bsgom pa'i bstan bcos yin 
[\[440b.2\]]kyang dus phyis rnyed pas sprod pa'i pusti'i gsham du bzhugs su bcug pa yin no/_/mdo kun las btus pa'i don bsdus pa slob dpon dI paM ka ra shrI dz+nyA nas mdzad pa/_paN+Di ta de nyid dang*/_lo tsA ba rgya brtson 'grus seng ge'i 'gyur/_rim gyis 'jug pa'i bsgom don slob dpon bi ma la mi tras mdzad pa/_rgya gar 
[\[440b.3\]]gyi mkhan po pradz+nyA warma dang*/_zhu chen gyi lo tsA ba ye shes sdes ka chur gtan la phab pa rnams bzhugs so//_//khi pa la/_bslab pa kun las btus pa'i tshig le'ur byas pa dang*/_bslab pa kun las btus pa slob dpon zhi ba'i lhas mdzad pa/_bam po bcu bzhi pa/_
[\[440b.4\]]rgya gar gyi mkhan po dzi na mi tra dang*/_dA na shI la dang*/_zhu chen gyi lo tsA ba ban+de ye shes sdes bsgyur ba las/_slad kyi kha che'i paN+Di ta ti la ka ka la sha dang*/_lo tsA ba dge slong blo ldan shes rab kyis sri mda'i dgon par zhu gtugs legs par byas pa/_bslab pa kun las btus pa nas 'byung ba de bzhin 
[\[440b.5\]]gshegs pa'i yi ge brgya pa'i bsrung ba dang sdig pa bshags pa'i cho ga slob dpon zhi ba'i lhas mdzad pa/_bslab pa kun las btus pa'i mngon par rtogs pa zhes bya ba bla ma gser gling pas mdzad pa/_dpal mar me mdzad ye shes dang*/_dge slong tshul khrims rgyal ba'i 'gyur/_bslab pa kun las 
[\[440b.6\]]btus pa'i phyogs tsam zhig blangs pa'i bshad pa bslab pa'i me tog snye ma zhes bya ba bi kra ma shI la'i paN+Di ta chen po bai ro tsa na rak+Shi tas mdzad pa/_rgya gar gyi mkhan po su ma ti kIrti dang*/_bod kyi lo tsA ba dge slong zha ma seng rgyal dang*/_klog skya gzhon nu 'bar gyis bsgyur ba la/_slad nas bod kyi lo tsA 
[\[440b.7\]]ba mar pa chos kyi dbang phyug gis bcos pa/_pha rol tu phyin pa bsdus pa Ar+ya wI ras mdzad pa/_lo tsA ba A tsAr+ya bai ro tsa na rak+Shi ta'i 'gyur/_las dang po pa'i sa sbyang ba slob dpon mkhas pa chen po byang chub sems dpa'i dgra las rgyal ba gsang ba'i zhal snga nas mdzad pa/_rgya gar gyi mkhan po kr-iSh+Na pa dang*/_
[\[441a\]]
[\[441a.1\]]zhu chen gyi lo tsA ba dge slong chos kyi shes rab kyi 'gyur/_byang chub sems dpa'i spyod pa mdo tsam gdams ngag tu byas pa slob dpon chen po dpal mar me mdzad ye shes kyis mdzad pa/_byang chub lam gyi sgron ma slob dpon chen po dpal mar me mdzad ye shes kyis mdzad pa/_rgya gar 
[\[441a.2\]]gyi mkhan po chen po de nyid dang*/_zhu chen gyi lo tsA ba dge ba'i blo gros kyi 'gyur/_chos 'di zhang zhung gi tho ling gtsug lag khang du mdzad pa'o/_/byang chub lam gyi sgron me'i dka' 'grel zhes bya ba b+hang+ga la'i rgyal po'i rigs rgyud dge slong mkhas pa chen po byang chub sems dpa'i spyod pa mdzad pa dI paM ka ra shrI dz+nyA 
[\[441a.3\]]nas mdzad pa/_rgya gar gyi mkhas pa chen po b+hang+ga la pa dpal mar me mdzad ye shes zhabs dang*/_lo tsA ba dge slong tshul khrims rgyal ba'i 'gyur/_snying po bsdu ba zhes bya ba slob dpon chen po dpal mar me mdzad ye shes kyis mdzad pa/_paN+Di ta de nyid dang*/_lo tsA ba dge slong tshul khrims 'byung gnas de ba rtses 
[\[441a.4\]]bsgyur ba/_snying po nges par bsdu ba zhes bya ba/_byang chub sems dpa'i nor bu'i phreng ba/_byang chub sems dpa' las dang po pa'i lam la 'jug pa bstan pa rnams slob dpon dpal mar ma mdzad ye shes kyis mdzad pa/_paN+Di ta de nyid dang*/_lo tsA ba tshul khrims rgyal ba'i 'gyur/_skyabs su 'gro ba bstan pa zhes bya ba/_theg 
[\[441a.5\]]pa chen po'i lam gyi sgrub thabs yi ger bsdus pa/_theg pa chen po'i lam gyi sgrub thabs shin tu bsdus pa/_rang gi bya ba'i rim pa la bskul ba dang bcas pa yi ger bris pa rnams slob dpon mkhas pa chen po dpal mar me mdzad ye shes kyis mdzad pa/_rgya gar gyi mkhan po chen po de nyid dang*/_zhu chen gyi lo tsA 
[\[441a.6\]]ba dge ba'i blo gros kyi 'gyur/_mdo sde'i don kun las btus pa'i man ngag_/mi dge ba bcu'i las kyi lam bstan pa/_las rnam par 'byed pa zhes bya ba/_spyod pa bsdus pa'i sgron ma rnams slob dpon mkhas pa chen po dpal mar me mdzad ye shes kyis mdzad pa/_rgya gar gyi mkhan po paN+Di ta dI paM ka ra shrI dz+nyA na de nyid dang*/_lo 
[\[441a.7\]]tsA ba dge slong tshul khrims rgyal ba'i 'gyur rnams bzhugs so//_//gi pa la/_mdo kun las btus pa chen po zhes bya ba mkhas pa chen po dpal mar me mdzad ye shes kyis mdzad pa/_paN+Di ta rgyal ba kun dga' dang*/_skad gnyis smra ba'i dge slong nyi ma grags pa dang khu mdo sde 'bar gyi 'gyur/_byang 
[\[441b\]]
[\[441b.1\]]chub sems dpa'i lam gyi rim pa mdor bsdus pa 'di la chag chos rje dpal gyi 'gyur ba cig kyang yod mod kyi 'di dang gcig tu 'dug pas ma bris/_theg pa chen po'i man ngag gi tshigs su bcad pa 'di gnyis ma byon pa'i sangs rgyas chos rje shAkya shrIs yul 'khor so sor byon pa'i tshe zhu ba po rnams kyi skal ba dang sbyar te zhar 
[\[441b.2\]]byung du brtsams shing gsungs pa'i tshigs su bcad pa kha 'thor ba rnams mdzad pa/_ma hA paN+Di ta de nyid dang*/_lo tsA ba byams pa'i dpal gyi 'gyur/_rgyal ba'i lam la 'jug pa zhes bya ba kha che'i paN+Di ta bud+d+ha shrI dz+nyA nas mdzad pa/_paN+Di ta de nyid dang*/_bod kyi lo tsA ba chag dgra bcom gyi 'gyur/_byang chub sems dpa'i spyod 
[\[441b.3\]]yul yongs su dag pa'i mdo'i don mdor bsdus pa slob dpon dpal sgra gcan 'dzin bzang pos mdzad pa/_dpal chos kyi rje sa'i steng na 'gran zla dang bral ba kha che shAkya shrI b+ha dra dang*/_gnubs lo tsA ba byams pa'i dpal gyi 'gyur/_skyabs 'gro dang sems bskyed la sogs kyi cho ga'i skor la/_byang chub tu sems bskyed 
[\[441b.4\]]pa'i cho ga slob dpon mkhas pa chen po 'phags pa klu sgrub kyis mdzad pa/_rgya gar gyi mkhan po su ren+d+ra bo d+hi dang*/_zhu chen gyi lo tsA ba ye shes sde'i 'gyur/_byang chub sems dpa'i sdom pa'i cho ga slob dpon mkhas pa chen po byang chub bzang pos mdzad pa/_rgya gar gyi mkhan po chen po bla ma su nA ya shrI mi tra dang*/_zhu chen gyi lo tsA bdage 
[\[441b.5\]]slong dar ma grags kyi 'gyur/_byang chub kyi sems bskyed pa dang*/_yi dam blang ba'i cho ga slob dpon mkhas pa chen po byang chub sems dpa' dgra las rnam par rgyal bas mdzad pa/_rgya gar gyi mkhan po su ma ti kIrti dang*/_zhu chen gyi lo tsA ba dge slong blo ldan shes rab kyi 'gyur/_byang chub tu sems bskyed pa dang byang chub sems dpa'i sdom 
[\[441b.6\]]pa'i cho ga'i rim pa slob dpon chen po dpal mar me mdzad ye shes kyis mdzad pa/_rgya gar gyi mkhan po de nyid dang*/_zhu chen gyi lo tsA ba dge slong dge ba'i blo gros kyis bsgyur ba la/_slad kyis paN+Di ta de nyid dang*/_lo tsA ba dge slong tshul khrims rgyal bas bcos pa/_byang chub sems dpa'i sdom pa bzung ba'i cho ga slob dpon mkhas pa 
[\[441b.7\]]chen po 'jigs med 'byung gnas sbas pas mdzad pa/_kha che paN+Di ta chen po shAkya shrI b+ha dra dang*/_chag lo tsA ba dge slong dgra bcom gyi 'gyur/_gsum la skyabs su 'gro ba bdun bcu pa slob dpon zla ba grags pas mdzad pa/_rgya gar gyi paN+Di ta chen po dI paM ka ra shrI dz+nyA na dang*/_sgra sgyur gyi lo tsA ba dge slong rin chen bzang po'i 'gyur/_
[\[442a\]]
[\[442a.1\]]skyabs 'gro yan lag drug pa slob dpon bi ma la mi tras mdzad pa/_ltung ba bshags pa'i cho ga thams cad yod par smra ba'i paN+Di ta de wa shAn+tis mdzad pa/_rgya gar gyi mkhan po dI paM ka ra shrI dz+nyA na dang*/_bod kyi lo tsA ba tshul khrims rgyal ba'i 'gyur/_ltung ba bshags pa'i cho ga slob dpon dpal mar me mdzad ye shes 
[\[442a.2\]]kyis mdzad pa/_rgya gar gyi mkhan po de nyid dang*/_bod kyi lo tsA ba dge slong tshul khrims rgyal ba'i 'gyur/_kha ton dang glegs bam bklag pa'i sngon du bya ba'i cho ga_/pha rol tu phyin pa'i theg pa'i tsha tsha gdab pa'i cho ga_/bla ma'i bya ba'i rim pa rnams slob dpon mkhas pa chen po dpal mar me mdzad ye shes kyis mdzad pa/_sdom pa 
[\[442a.3\]]gsum gyi rim pa slob dpon chen po rnyog med rdo rjes mdzad pa/_rgya gar gyi mkhan po a tu l+ya dA sa dang*/_zhu chen gyi lo tsA ba dge slong blo ldan shes rab kyi 'gyur/_chos spyod yan lag bzhi pa rnal 'byor gyi dbang phyug chen po shrI dza ga ta mi trA nan+das mdzad pa/_rnal 'byor gyi dbang phyug de nyid dang*/_gnubs lo tsA ba byams pa'i dpal gyi 
[\[442a.4\]]'gyur/_dam pa'i chos spyod la 'jug pa'i yan lag bdun pa kha che'i paN+Di ta shAkya shrI b+ha dras mdzad pa/_paN+Di ta chen po de nyid dang*/_bod kyi lo tsA ba byams pa'i dpal gyi 'gyur rnams bzhugs so/_/chos rnams rang bzhin stong par ston pa'i tshul/_/'phags mchog klu sgrub rjes 'brangs bcas pa'i gzhung*/_/lta sgom spyod pa gsal bar byed 
[\[442a.5\]]pa yi/_/bstan bcos brgya dang lnga bcu rtsa bdun bzhugs/_/de dag gis ni dbu ma'i chos skor bzhugs pa'i rnam grangs rnams bkod zin to//_//de ltar dbu ma'i chos skor rnams bkod nas/_bka' 'khor lo rim pa gsum pa legs par rnam par phye ba dang ldan pa'i bka'i dgongs pa gtso cher 'grel par byed pa'i bstan bcos la/_
[\[442a.6\]]bka' so so'i dgongs 'grel dang*/_spyi'i dgongs 'grel gnyis las/_dang po bka' so so'i dgongs 'grel ni/_ngi pa la/_'phags pa dgongs pa nges par 'grel ba'i rnam par bshad pa slob dpon 'phags pa thogs med kyis mdzad pa/_rgya gar gyi mkhan po dzi na mi tra dang*/_shI len+d+ra bo d+hi dang*/_zhu chen gyi lo tsA ba 
[\[442a.7\]]ye shes sde'i 'gyur/_sangs rgyas rjes su dran pa'i 'grel pa/_chos rjes su dran pa'i 'grel pa/_dge 'dun rjes su dran pa'i bshad pa rnams slob dpon thogs med kyis mdzad pa/_rgya gar gyi mkhan po dge slong a dzi ta shrI b+ha dra dang*/_bod kyi lo tsA ba dge slong shAkya 'od kyi 'gyur/_'phags pa sA lu ljang pa'i tshig le'ur byas pa dang*/_
[\[442b\]]
[\[442b.1\]]'phags pa sA lu ljang pa zhes bya ba theg pa chen po'i mdo'i rgya cher bshad pa brgya phrag bcu gnyis pa slob dpon chen po klu sgrub kyis mdzad pa/_rgya gar gyi mkhan po d+harma shrI b+ha dra dang*/_lo tsA ba legs pa'i blo gros dang dz+nyA na ku mA ras bsgyur nas/_zhu chen gyi lo tsA ba ban+de dpal brtsegs kyis gtan la phab pa/_sangs rgyas 
[\[442b.2\]]rjes su dran pa'i rgya cher 'grel pa slob dpon dbyig gnyen gyis mdzad pa/_rgya gar gyi mkhan po dA na shI la dang*/_zhu chen gyi lo tsA ba dge slong dpal brtsegs rak+Shi ta'i 'gyur/_tshigs su bcad pa gcig pa'i bshad pa/_'phags pa sgo drug pa'i gzungs kyi rnam par bshad pa/_'phags pa chos bzhi pa'i rnam par bshad 
[\[442b.3\]]pa rnams slob dpon dbyig gnyen gyis mdzad pa/_'phags pa chos bzhi pa'i rnam par bshad pa'i rgya cher 'grel pa slob dpon ye shes byin gyis mdzad pa/_rgya gar gyi mkhan po dA na shI la dang pradz+nyA warma dang*/_zhu chen gyi lo tsA ba ye shes sde'i 'gyur/_ga ya go ri'i mdo'i rnam par bshad pa slob dpon dbyig gnyen 
[\[442b.4\]]gyis mdzad pa/_rgya gar gyi mkhan po su ren+d+ra bo d+hi dang*/_zhu chen gyi lo tsA ba ye shes sde'i 'gyur/_'phags pa ga ya go ri'i mdo dang spel mar bshad pa 'phags pa 'jam dpal gtso bo'i zhabs la brten pa mang du thos pa gnas brtan shAkya'i blos mdzad pa/_slob dpon dbyig gnyen gyis mdzad pa'i 'phags pa mdo 
[\[442b.5\]]sde sa bcu pa'i rnam par bshad pa/_rgya gar gyi mkhan po many+dzu shrI gar+b+ha dang*/_pradz+nyA warma dang*/_zhu chen gyi lo tsA ba ye shes sde dang ban+de dpal brtsegs kyi 'gyur rnams bzhugs so//_//ci pa la/_'phags pa blo gros mi zad pas bstan pa'i mdo'i rgya cher 'grel pa slob dpon dbyig gnyen gyis mdzad pa bzhugs so//_//
[\[442b.6\]]chi pa la/_rten cing 'brel bar 'byung ba dang po dang rnam par dbye ba bshad pa bam po bzhi pa slob dpon ba su ban+d+hus mdzad pa dang*/_rten cing 'brel par 'byung ba dang po dang rnam par dbye ba bstan pa'i rgya cher bshad pa slob dpon yon tan blo gros kyis mdzad pa bam po bcu gcig pa/_li'i mkhan po su ren+d+ra ka ra pra b+hA dang*/_
[\[442b.7\]]lo tsA ba dge slong nam mkha'i 'gyur/_'phags pa sangs rgyas kyi sa'i rnam par bshad pa slob dpon ngang tshul bzang pos mdzad pa rnams bzhugs so//_//ji pa la/_sa bcu'i rnam par bshad pa'i rnam par bshad pa slob dpon dbyig gnyen gyis mdzad pa'i 'grel bshad slob dpon nyi ma grub kyis mdzad pa/_
[\[443a\]]
[\[443a.1\]]rgya gar gyi mkhan po pradz+nyA warma dang*/_zhu chen gyi lo tsA ba dge slong dpal brtsegs rak+Shi ta'i 'gyur/_'phags pa sa bcu'i mdo sde'i gleng bzhi'i bshad pa slob dpon shAkya'i blos mdzad pa/_'phags pa rnam par mi rtog par 'jug pa'i gzungs kyi rgya cher 'grel pa slob dpon ka ma la 
[\[443a.2\]]shI las mdzad pa/_rgya gar gyi mkhan po dzi na mi tra dang*/_dA na shI la dang*/_zhu chen gyi lo tsA ba dpal brtsegs rak+Shi ta'i 'gyur/_'phags pa sA lu ljang pa'i mdo sde'i rgya cher 'grel pa slob dpon ka ma la shI las mdzad pa/_tshigs su bcad pa gnyis pa'i bshad pa slob dpon chen po mdzes bkod kyis 
[\[443a.3\]]mdzad pa/_'phags pa 'da' ka ye shes kyi mdo'i rnam par bshad pa slob dpon pradz+nyA sa mu dras mdzad pa/_'phags pa 'da' ka ye shes kyi mdo'i don gsal ba zhes bya ba slob dpon zhi ba lhas mdzad pa/_rgya gar gyi mkhan po d+harma rA dza dang*/_bod kyi lo tsA ba 'phags pa shes rab kyi 'gyur/_byang chub 
[\[443a.4\]]kyi ltung ba bshags pa'i 'grel pa slob dpon chen po 'phags pa klu sgrub kyis mdzad pa/_rgya gar gyi mkhan po shAn+ta rak+Shi ta dang*/_bod kyi lo tsA ba rnye ba de wa g+ho Sha'i 'gyur/_byang chub kyi ltung ba bshags pa'i 'grel pa byang chub sems dpa'i bslab pa'i rim pa zhes bya ba slob dpon dzai ta ri dgra las rnam 
[\[443a.5\]]par rgyal bas mdzad pa/_bal po paN+Di ta dang*/_chag lo tsA ba'i 'gyur/_las kyi sgrib pa rnam par sbyang ba'i cho ga'i bshad pa zhes bya ba slob dpon dI paM ka ra shrI dz+nyA nas mdzad pa dang*/_phung po gsum pa'i sgrub thabs zhes bya ba slob dpon kr-iSh+Na pas mdzad pa/_rgya gar gyi mkhan po chen po dI paM ka ra shrI dz+nyA na 
[\[443a.6\]]dang lo tsA ba dge slong tshul khrims rgyal ba'i 'gyur/_'phags pa dkon mchog brtsegs pa'i chos kyi rnam grangs le'u stong phrag brgya pa las 'od srungs kyi le'u'i rgya cher 'grel pa slob dpon blo brtan gyis mdzad pa rnams bzhugs so//_//nyi pa la/_'phags pa chos thams cad kyi rang bzhin 
[\[443a.7\]]mnyam pa nyid rnam par spros pa'i ting nge 'dzin gyi rgyal po zhes bya ba theg pa chen po'i mdo'i 'grel pa grags pa'i phreng ba zhes bya ba slob dpon 'jam dpal grags pas mdzad pa/_rgya gar gyi mkhan po zhi ba bzang po'i zhal snga nas dang*/_lo tsA ba dge slong tshul khrims rgyal ba'i 'gyur/_'phags 
[\[443b\]]
[\[443b.1\]]pa bzang po spyod pa'i smon lam gyi rgyal po chen po'i bshad sbyar 'phags pa klu sgrub kyis mdzad pa/_kha che'i mkhan po thig le bum pa dang*/_sgra sgyur gyi lo tsA ba dge slong blo ldan shes rab kyi 'gyur/_kun du bzang po'i spyod pa'i smon lam gyi don kun bsdus te slob dpon phyogs kyi glang pos mdzad pa/_
[\[443b.2\]]'phags pa bzang po spyod pa'i smon lam gyi rgyal po'i rgya cher 'grel pa slob dpon shAkya'i bshes gnyen gyis mdzad pa/_rgya gar gyi mkhan po shAkya sing+ha dang*/_zhu chen gyi lo tsA ba dpal brtsegs kyi 'gyur/_'phags pa bzang po spyod pa'i smon lam gyi rgyal po'i rgya cher 'grel pa slob dpon 
[\[443b.3\]]rgyan bzang pos mdzad pa/_rgya gar gyi mkhan po dz+nyA na gar+b+ha dang*/_zhu chen gyi lo tsA ba ban+de ska ba dpal brtsegs kyi 'gyur/_'phags pa bzang po spyod pa'i smon lam gyi 'grel pa slob dpon dbyig gnyen gyis mdzad pa/_rgya gar gyi mkhan po paN+Di ta A tsAr+ya A nan+da dang*/_lo tsA ba dge slong b+ha dra pA 
[\[443b.4\]]la'i 'gyur ba rnams bzhugs so//_//ti thi di gsum la/_'phags pa dgongs pa zab mo nges par 'grel pa'i mdo'i rgya cher 'grel pa rgya'i slob dpon mkhan po wen tsheg gis mdzad pa/_zhu chen gyi lo tsA ba 'gos chos grub kyis rgya'i dpe las bsgyur cing zhus te gtan la phab 
[\[443b.5\]]pa/_dam pa'i chos pad+ma dkar po'i 'grel pa yul sing+ga la'i slob dpon sa'i rtsa lag gis mdzad pa dang gnyis bzhugs so//_//ni pa la/_'phags pa lang+kar gshegs pa'i 'grel pa slob dpon ye shes dpal bzang pos mdzad pa bzhugs so//_//pi pa la/_'phags pa 
[\[443b.6\]]lang+kar gshegs pa zhes bya ba theg pa chen po'i mdo'i 'grel pa de bzhin gshegs pa'i snying po'i rgyan zhes bya ba rgya'i mkhan po dz+nyA na badzras mdzad pa bzhugs so/_/yod dang med pa'i mtha' gnyis legs spangs pa'i/_/nges don rtsod med legs par rnam phye ba'i/_/'khor lo gsum pa'i dgongs 
[\[443b.7\]]'grel gtso che ba'i/_/gsal byed bstan bcos bzhi bcu tham pa bzhugs/_/de dag gis ni bka' tha ma'i mdo sde sna tshogs kyi 'grel pa'i skor bzhugs pa'i rnam grangs rnams bkod zin to//_//de ltar mdo sde sna tshogs kyi 'grel pa'i skor rnam bkod nas/_gnyis pa spyi'i 
[\[444a\]]
[\[444a.1\]]dgongs 'grel la/_bka' 'khor lo gsum pa'i don gtso bor ston cing*/_spyir theg chen thams cad kyi dgongs pa 'grel pa/_rnal 'byor spyod pa sems tsam dang tshul mthun par ston pa'i bstan bcos la/_phi pa la/_theg pa chen po mdo sde rgyan zhes bya 
[\[444a.2\]]ba'i tshig le'ur byas pa 'phags pa byams pas mdzad pa bam po gsum pa/_rgya gar gyi mkhan po shAkya sing+ha dang*/_zhu chen gyi lo tsA ba dpal brtsegs la sogs pa'i 'gyur/_slad kyi paN+Di ta pa ra hi ta dang*/_bram ze chen po sadz+dza na dang*/_lo tsA ba dge slong blo ldan shes rab kyis cung 
[\[444a.3\]]zad bcos te legs par bshad nas gtan la phab pa/_mjug gi sh+lo ka gcig cig 'gro don 'phel ba dang gzhung gzhan na 'dug pa ltar bris pa'o/_/dbus dang mtha' rnam par 'byed pa'i tshig le'ur byas pa 'phags pa byams pas mdzad pa/_rgya gar gyi mkhan po dzi na mi tra dang*/_shI len+d+ra 
[\[444a.4\]]bo d+hi dang*/_zhu chen gyi lo tsA ba ban+de ye shes sde'i 'gyur/_chos dang chos nyid rnam par 'byed pa 'phags pa byams pas mdzad pa/_rgya gar gyi mkhan po paN+Di ta shAn+ti b+ha dra dang*/_zhu chen gyi lo tsA ba tshul khrims rgyal bas bsgyur ba la/_slad kyis kha che'i mkhan po paN+Di ta pa ra hi ta dang*/_zhu chen 
[\[444a.5\]]gyi lo tsA ba dge slong dga' rdor gyis thugs dam tho ling gi gtsug lag khang du gtan la phab pa/_chos dang chos nyid rnam par 'byed pa'i tshig le'ur byas pa mgon po byams pas mdzad pa/_kha che'i mkhan po ma hA dza na dang*/_lo tsA ba dge slong zha ma seng ge rgyal mtshan gyi 'gyur/_theg pa chen 
[\[444a.6\]]po'i rgyud phyi ma de bzhin gshegs pa'i snying po ston par byed pa'i mdo zab mo rnams kyi dgongs 'grel theg pa chen po rgyud bla ma'i bstan bcos mgon po byams pas mdzad pa dang*/_theg pa chen po rgyud bla ma'i 'grel pa slob dpon thogs med kyis mdzad pa/_dpal grong khyer dpe med 
[\[444a.7\]]kyi mkhas pa chen po bram ze rin chen rdo rje'i dbon po paN+Di ta mkhas pa chen po sadz+dza na dang*/_lo tsA ba dge slong blo ldan shes rab kyis grong khyer dpe med de nyid du bsgyur ba/_theg pa chen po'i mdo sde'i rgyan gyi bshad pa slob dpon dbyig gnyen gyis mdzad pa/_gzhung tshad sh+lo ka sum stong 
[\[444b\]]
[\[444b.1\]]drug brgya lnga bcu pa/_rgya gar gyi mkhan po shAkya sing+ha dang*/_zhu chen gyi lo tsA ba dpal brtsegs la sogs pa'i 'gyur rnams bzhugs so//_//bi pa la/_dbus dang mtha' rnam par 'byed pa'i 'grel pa slob dpon dbyig gnyen gyis mdzad pa/_rgya gar gyi mkhan po dzi na mi tra dang*/_shI len+d+ra 
[\[444b.2\]]bo d+hi dang*/_zhu chen gyi lo tsA ba ye shes sde'i 'gyur/_chos dang chos nyid rnam par 'byed pa'i 'grel pa slob dpon dbyig gnyen gyis mdzad pa/_kha che'i paN+Di ta ma hA dza na dang*/_lo tsA ba blo ldan shes rab kyi 'gyur/_theg pa chen po mdo sde'i rgyan gyi rgya cher bshad pa slob dpon btsun pa ngo bo nyid 
[\[444b.3\]]med pas mdzad pa/_rgya gar gyi mkhan po shAkya sing+ha dang*/_zhu chen gyi lo tsA ba dpal brtsegs la sogs pa'i 'gyur/_mdo sde rgyan gyi tshigs su bcad pa dang po gnyis kyi bshad pa kha che'i yul gyi mkhas pa chen po dpal btsun pa so ma shrI'i zhal snga nas kyi zhabs kyi pad+mo'i ze'u 'bru'i rdul 
[\[444b.4\]]la reg pa slob dpon gzhan la phan pa bzang pos mdzad pa/_kha che'i mkhan po paN+Di ta pa ra hi ta b+ha dra'i zhal snga nas dang*/_lo tsA ba dge slong gzhon nu mchog gi 'gyur/_theg pa chen po mdo sde rgyan gyi don bsdus pa slob dpon mkhas pa chen po dz+nyA na shrIs mdzad pa/_paN+Di ta de nyid dang*/_bod kyi 
[\[444b.5\]]lo tsA ba dge slong chos kyi brtson 'grus kyi 'gyur/_dbus dang mtha' rnam par 'byed pa'i 'grel bshad slob dpon blo brtan gyis mdzad pa/_rgya gar gyi mkhan po dzi na mi tra dang*/_shI len+d+ra bo d+hi dang*/_zhu chen gyi lo tsA ba ye shes sde'i 'gyur/_dgongs pa nges par 'grel pa'i mdo las 
[\[444b.6\]]'phags pa byams pa'i le'u nyi tshe'i bshad pa slob dpon ye shes snying pos mdzad pa rnams bzhugs so//_//mi tsi gnyis la/_mdo sde rgyan gyi 'grel bshad slob dpon chen po blo gros brtan pas mdzad par grags pa/_mang yul du mkhan po mu ne tsan+d+ra dang*/_lo tsA ba lce bkra shis kyis TI 
[\[444b.7\]]ka rnam pa gnyis kyi gzhi bzung ste mkhan pos kyang ci mkhyen du TI ka gsar du bsgyur ba rnam pa gnyis dang gtugs na yang TI ka gsar pa las mi mngon pa dag kyang 'di las zhib tu 'chad pas 'di yang gces par gyis/_mjug cung zad cig ma tshang ba 'di stor bas TI ka gnyis dang gtugs 
[\[445a\]]
[\[445a.1\]]pa bzhugs so//_//tshi pa la/_'phags pa thogs med kyis mdzad pa'i sa sde lnga'i dang po rnal 'byor spyod pa'i sa'i dngos gzhi sa mang po pa 'di la sh+lo ka brgyad stong dgu brgya brgyad cu rtsa bzhi pa bzhugs so//_//dzi pa la/_rnal 'byor spyod pa'i 
[\[445a.2\]]sa las nyan thos kyi sa rgya gar gyi mkhan po dzi na mi tra dang*/_zhu chen gyi lo tsA ba ye shes sde'i 'gyur bzhugs so/_/'di la sh+lau ka drug stong yod do//_//wi pa la/_rnal 'byor spyod pa'i sa las byang chub sems dpa'i sa dang po'i go rim rgya gar gyi mkhan po pradz+nyA warma dang*/_zhu chen gyi lo tsA ba 
[\[445a.3\]]ye shes sde'i 'gyur bzhugs so/_/'di la sh+lau ka drug stong bdun brgya lnga bcu yod do//_//zhi pa dang zi pa'i stod la/_rnal 'byor spyod pa'i sa rnam par gtan la dbab pa bsdu ba bam po bzhi bcu rtsa gsum pa/_rgya gar gyi mkhan po pradz+nyA warma dang*/_su ren+d+ra bo d+hi dang*/_zhu chen gyi lo tsA ba ye 
[\[445a.4\]]shes sde'i 'gyur/_smad la/_rnal 'byor spyod pa'i sa las gzhi bsdu ba'i nang gi mdo sde bsdu ba bam po nyi shu rtsa gnyis pa rgya gar gyi mkhan po pradz+nyA warma dang*/_dzi na mi tra dang*/_zhu chen gyi lo tsA ba ye shes sde'i 'gyur bzhugs so/_/'di la sh+lo ka drug stong bdun brgya dgu bcu rtsa gsum mchis 
[\[445a.5\]]so//_//'i pa la/_gzhi bsdu ba'i nang gi rnal 'byor spyod pa'i sa las 'dul ba bsdu ba/_rgya gar gyi mkhan po pradz+nyA warma dang*/_dzi na mi tra dang*/_zhu chen gyi lo tsA ba ye shes sde'i 'gyur/_rnam grangs bsdu ba sh+lo ka bdun brgya nyi shu rtsa lnga pa/_rnam par bshad pa bsdu ba 'di ni 'phags pa 
[\[445a.6\]]thogs med bdag gzhan gyi grub mtha' rgya mtsho'i pha rol tu son pa chos kyi rgyun gyi ting nge 'dzin byang bar brnyes pa 'phags pa mi pham pa'i zhabs kyi pad+mo rnyog pa med pa'i ze'u 'bru spyi bos len pas mdzad pa/_rgya gar gyi mkhan po pradz+nyA warma dang*/_su ren+d+ra bo d+hi dang*/_zhu chen gyi lo tsA ba ban+de ye 
[\[445a.7\]]shes sde'i 'gyur/_'di la sh+lo ka lnga brgya bdun cu rtsa lnga yod do/_/de ltar sa sde lnga la sh+lo ka bzhi khri lnga stong*/_bam po brgya dang lnga bcu bzhugs so/_/rnal 'byor spyod pa'i sa rnam par bshad pa zhes pa'i stod 'grel ji snyed pa bzhugs/_'di la sngon gyi gna' mchan las/_dzi na mi 
[\[445b\]]
[\[445b.1\]]tras bshad par bshad/_byang chub sems dpa'i sa'i 'grel pa sbyin pa'i rim par phye ba dgu pa yan chad slob dpon yon tan 'od kyis mdzad pa byang chub sems dpa'i sa'i 'grel pa las ji snyed 'gyur ba rgya gar gyi mkhan po dI paM ka ra shrI dz+nyA na dang*/_lo tsA ba dge slong tshul khrims rgyal ba'i 'gyur/_byang chub sems 
[\[445b.2\]]dpa'i tshul khrims le'u'i 'grel pa slob dpon yon tan 'od kyis mdzad pa/_rgya gar gyi mkhan po pradz+nyA warma dang*/_zhu chen gyi lo tsA ba ye shes sde'i 'gyur/_byang chub sems dpa'i tshul khrims kyi le'u'i rgya cher 'grel pa slob dpon rgyal ba'i sras kyis mdzad pa/_rgya gar gyi mkhan po dzi na mi tra 
[\[445b.3\]]dang*/_pradz+nyA warma dang*/_zhu chen gyi lo tsA ba ye shes sde'i 'gyur ba rnams bzhugs so//_//yi pa la/_rnal 'byor spyod pa'i sa las byang chub sems dpa'i sa'i rnam par bshad pa slob dpon rgya mtsho sprin gyis mdzad pa/_bal yul gyi paN+Di ta chen po shAn+ti b+ha dra'i zhal snga nas dang*/_lo tsA ba dge slong 
[\[445b.4\]]tshul khrims rgyal ba'i 'gyur rnams bzhugs so//_//ri pa la/_theg pa chen po'i sdom theg pa chen po bsdus pa bam po bzhi pa dang*/_theg pa thun mong gi sdom chos mngon pa kun las btus pa bam po lnga pa slob dpon thogs med kyis mdzad pa/_rgya gar gyi mkhan po dzi na mi tra dang*/_
[\[445b.5\]]shI len+d+ra bo d+hi dang*/_zhu chen gyi lo tsA ba ye shes sde'i 'gyur/_theg pa chen po bsdus pa'i 'grel pa theg pa chen po la rab tu gnas pa bstan bcos phul du byung ba du ma mdzad pa'i slob dpon dbyig gnyen gyis mdzad pa/_rgya gar gyi mkhan po dI paM ka ra shrI dz+nyA na dang*/_lo tsA ba dge slong tshul khrims 
[\[445b.6\]]rgyal bas yul drag dmar lha sdings ri khas po ri'i rtsa chu bo lo hi ta'i 'gram dpal bsam yas lhun gyis grub pa'i gnas dbyig 'dul pe dkar gling du bsgyur cing zhus te gtan la phab pa/_'di la sh+loka ni nyis stong chig brgya brgyad cu/_bam po ni brgyad du byas so/_/theg pa chen po bsdus pa'i bshad 
[\[445b.7\]]sbyar slob dpon dge bsnyen btsun pa ngo bo nyid med pas mdzad pa/_rgya gar gyi mkhan po dzi na mi tra dang*/_shI len+d+ra bo d+hi dang*/_zhu chen gyi lo tsA ba ye shes sde'i 'gyur la/_dge slong dpal brtsegs kyis kyang zhus so/_/'di la sh+lo ka nyis stong bdun brgya bdun bcu rtsa bzhi yod/_bam po bdun du byas so/_/
[\[446a\]]
[\[446a.1\]]theg bsdus kyi gnas dang po'i bshad pa don gsang ba rnam par phye ba bsdus te bshad pa ji snyed pa rnams bzhugs so/_/'di la sngon gyi dkar chag las slob dpon dbyig gnyen gyis mdzad zer ba snang ste min pa 'dra'o//_//li pa la/_chos mngon pa kun las btus pa'i bshad pa 
[\[446a.2\]]bam po bcu pa slob dpon chen po rgyal ba'i sras kyis mdzad pa/_rgya gar gyi mkhan po dzi na mi tra dang*/_shI len+d+ra bo d+hi dang*/_zhu chen gyi lo tsA ba ye shes sde'i 'gyur/_chos mngon pa kun las btus pa'i rnam par bshad pa slob dpon rgyal ba'i sras kyis mdzad pa/_rgya gar gyi mkhan po dzi na mi tra dang*/_zhu chen gyi 
[\[446a.3\]]lo tsA ba ye shes sde'i 'gyur/_rtsa 'grel 'di gnyis lo paN ches cher mkhas pa rnams kyis legs par bsgyur mod kyi/_'on kyang rgya gar gyi dpe la 'grel pa'i nang na rtsa ba'i tshig yongs su rdzogs par yod pa dang*/_skabs la lar 'grel pa chad pa dang*/_de ltar dris lan dang mtshams sbyor gyi tshig chad pa 
[\[446a.4\]]dang*/_'grel pa'i tshig gong 'og ha cang bsnur ches par bsgyur ba dang*/_'grel pa'i tshig ji lta ba ma yin par don tsam bsdus te bsgyur ba dang*/_mdor bstan dang rgyas bshad mi mtshungs par bsgyur ba dang*/_rang bzor bsgyur ba'i tshigs bcad byas pa la sogs pa'i skyon 'ga' zhig la brten slar yang 
[\[446a.5\]]rgya gar gyi dpe dang mthun par mang du thos pa'i lo tsA ba dge slong nyi ma rgyal mtshan dpal bzang pos gtsug lag khang chen po dpal thar pa gling du cung zad dag par bcos pa rnams bzhugs so//_//shi pa la/_thams cad rnam rig tsam du ston pa sum cu pa'i tshig le'ur byas pa slob dpon chen po 
[\[446a.6\]]dbyig gnyen gyis mdzad pa/_rgya gar gyi mkhan po dzi na mi tra dang*/_shI len+d+ra bo d+hi dang*/_zhu chen gyi lo tsA ba ye shes sde'i 'gyur/_phyi rol gyi don 'gog pa nyi shu pa'i tshig le'ur byas pa slob dpon dbyig gnyen gyis mdzad pa/_rgya gar gyi mkhan po dzi na mi tra dang*/_shI len+d+ra bo d+hi dang*/_dA na 
[\[446a.7\]]shI la dang*/_zhu chen gyi lo tsA ba ye shes sde'i 'gyur/_nyi shu pa'i 'grel pa slob dpon dbyig gnyen gyis mdzad pa/_rgya gar gyi mkhan po dzi na mi tra dang*/_shI len+d+ra bo d+hi dang*/_zhu chen gyi lo tsA ba ye shes sde'i 'gyur/_slob dpon dbyig gnyen gyis mdzad pa'i rang bzhin gsum nges par 
[\[446b\]]
[\[446b.1\]]bstan pa/_paN+Di ta chen po shAn+ti b+ha dra dang*/_zhu chen gyi lo tsA ba 'gos lhas btsas kyi 'gyur/_phung po lnga'i rab tu byed pa slob dpon dbyig gnyen gyis mdzad pa/_rgya gar gyi mkhan po dzi na mi tra dang*/_shI len+d+ra bo d+hi dang*/_dA na shI la dang*/_zhu chen gyi lo tsA ba ye shes sde la sogs pa'i 'gyur/_
[\[446b.2\]]slob dpon dbyig gnyen gyis mdzad pa'i rnam par bshad pa'i rigs pa'i mdo sde'i dum bu brgya/_rgya gar gyi mkhan po bi shud+d+ha sing+ha dang*/_sarba dz+nyA de wa dang*/_lo tsA ba rtsangs de wen+d+ra rak+Shi tas bsgyur cing*/_zhu chen gyi lo tsA ba many+dzu shrI warmas kyang zhus pa/_rnam par bshad pa'i rigs pa slob dpon 
[\[446b.3\]]dbyig gnyen gyis mdzad pa/_bam po bcu pa/_rgya gar gyi mkhan po bi shud+d+ha sing+ha dang*/_shAkya sing+ha dang*/_zhu chen gyi lo tsA ba rtsangs de wen+d+ra rak+Shi ta'i 'gyur/_las grub pa'i rab tu byed pa slob dpon dbyig gnyen gyis mdzad pa/_rgya gar gyi mkhan po bi shud+d+ha sing+ha dang*/_lo tsA ba dge slong rtsangs de wan+d+ra rak+Shi 
[\[446b.4\]]tas bsgyur cing*/_zhu chen gyi lo tsA ba dpal brtsegs kyis zhus te gtan la phab pa/_theg pa chen po'i chos brgya gsal ba'i sgo'i bstan bcos rgya'i dpe las slob dpon dbyig gnyen gyis mdzad pa snang*/_deng sang bod rnams dpal ldan chos skyong gis mdzad ces grags so/_/dpal ldan 
[\[446b.5\]]dbang phyug rgya'i lo tsA ba thang sang tsang zhes bya bas rgya gar gyi skad las rgya'i skad du bsgyur cing*/_phyis ston pa dge slong chos kyi rgyal mtshan zhes bya bas bsgyur bar zhus pa'i don du gzhi thams cad yod par smra ba'i sde pa las rab tu byung ba rgya nag chen po'i lha btsun chos kyi rin chen gyis dpal sa skya'i 
[\[446b.6\]]gtsug lag khang du bsgyur zhing legs par gtan la phab pa/_sum cu pa'i bshad pa slob dpon blo brtan gyis mdzad pa/_rgya gar gyi mkhan po dzi na mi tra dang*/_shI len+d+ra bo d+hi dang*/_zhu chen gyi lo tsA ba ye shes sde'i 'gyur/_rab tu byed pa nyi shu pa'i 'grel bshad slob dpon dul ba'i lhas 
[\[446b.7\]]mdzad pa dang*/_phung po lnga'i rab tu byed pa bye brag tu bshad pa/_bam po bzhi pa slob dpon blo gros brtan pas mdzad pa/_rgya gar gyi mkhan po dzi na mi tra dang*/_shI len+d+ra bo d+hi dang*/_dA na shI la dang*/_zhu chen gyi lo tsA ba ye shes sde la sogs pas bsgyur cing zhus te gtan la phab pa rnams bzhugs 
[\[447a\]]
[\[447a.1\]]so//_//si pa la/_phung po lnga'i rnam par 'grel pa slob dpon yon tan 'od kyis mdzad pa dang*/_phung po lnga'i bshad pa slob dpon sa'i rtsa lag gis mdzad pa/_rgya gar gyi mkhan po dzi na mi tra dang*/_dA na shI la dang*/_bod kyi lo tsA ba ye shes sde'i 'gyur/_rnam 
[\[447a.2\]]par bshad pa rigs pa'i bshad pa bam po bco lnga pa/_rgya gar gyi mkhan po bi shud+d+ha sing+ha dang*/_shAkya sing+ha dang*/_lo tsA ba de wen+d+ra rak+Shi ta'i 'gyur/_'di la tshigs su bcad pa bzhi stong chig brgya bzhugs so//_//hi pa la/_sum cu pa'i 'grel bshad bam po lnga pa slob dpon dul ba 
[\[447a.3\]]lhas mdzad pa/_rgya gar gyi mkhan po dzi na mi tra dang*/_shI len+d+ra bo d+hi dang*/_dA na shI la dang*/_zhu chen gyi lo tsA ba ye shes sde'i 'gyur/_las grub pa'i rab tu byed pa'i 'grel pa slob dpon dpal nA len+d+ra'i gtsug lag khang chen po na gnas pa dge slong blo bzang ngang tshul gyis mdzad pa/_rgya 
[\[447a.4\]]gar gyi mkhan po bi shud+d+ha sing+ha dang*/_lo tsA ba dge slong rtsangs de wen+d+ra rak+Shi tas bsgyur cing*/_zhu chen gyi lo tsA ba dpal brtsegs kyis gtan la phab pa/_dbu ma rgyan gyi 'grel bshad dbu ma'i lam grub pa zhes bya ba slob dpon mkhas pa chen po dpal rin chen 'byung gnas zhi ba'i zhal snga nas 
[\[447a.5\]]kyis mdzad pa/_'di la bod na sems tsam rgyan zhes grags pa lo tsA ba shAkya 'od kyi 'gyur/_de ltar rnal 'byor spyod pa sems tsam pa'i lta ba gtan la 'bebs pa'i bstan bcos rnams bstan nas/_bsgom pa gtan la 'bebs pa'i bstan bcos ni/_bsam gtan gyi 
[\[447a.6\]]sgron ma zhes bya ba'i man ngag rnal 'byor pa mig gi snying po slob dpon 'phags pa thogs med kyis mdzad pa/_rnal 'byor la 'jug pa zhes bya ba slob dpon phyogs kyi glang po'i zhal snga nas mdzad pa/_rgya gar gyi mkhan po d+harma shrI b+ha dra dang*/_lo tsA ba dge slong rin chen bzang po'i 'gyur/_
[\[447a.7\]]de'i don 'grel rnal 'byor la 'jug pa'i man ngag slob dpon chos kyi dbang pos mdzad pa/_rgya gar gyi mkhan po dza ran dA na dang*/_zhu chen gyi lo tsA ba dge slong rin chen bzang po'i 'gyur/_shes rab kyi pha rol tu phyin pa bsgom pa'i man ngag slob dpon mkhas pa chen po rin 
[\[447b\]]
[\[447b.1\]]chen 'byung gnas zhi bas mdzad pa/_rgya gar gyi mkhan po shAn+ti b+ha dra dang*/_zhu chen gyi lo tsA ba 'gos lhas btsas kyi 'gyur/_rnal 'byor spyod pa'i bsgom pa'i don mdor bsdus nas bstan pa slob dpon ye shes zla bas mdzad pa/_rtsa ba slob dpon klu'i bshes gnyen gyis mdzad pa/_
[\[447b.2\]]rgya gar gyi mkhan po pradz+nyA warma dang*/_zhu chen gyi lo tsA ba ye shes sde'i 'gyur/_shes rab kyi pha rol tu phyin pa bsgom pa'i man ngag slob dpon chen po rat+na A ka ra shAn+tis mdzad pa/_rgya gar gyi mkhan po chen po dpal rab 'byor zhi ba dang*/_zhu chen gyi lo tsA ba dge slong ting nge 'dzin bzang 
[\[447b.3\]]po'i 'gyur/_shes rab kyi pha rol tu phyin pa'i man ngag paN+Di ta chen po rat+na A ka ra shAn+tis mdzad pa/_paN+Di ta chen po zhi ba bzang po dang*/_zhu chen gyi lo tsA ba 'gos lhas btsas kyi 'gyur/_dge ba'i sdong po zhes bya ba'i rab tu byed pa bi kra ma shI la'i paN+Di ta rat+na kIrtis mdzad pa/_paN+Di ta bid+yA 
[\[447b.4\]]ka ra sing+ha dang*/_lo tsA ba many+dzu shrI warma'i 'gyur/_spyod pa dang bslab bya ston pa'i skor la/_byang chub sems dpa'i sdom pa nyi shu pa slob dpon tsan+d+ra go mis mdzad pa/_sdom pa nyi shu pa'i 'grel pa slob dpon shAn+ta rak+Shi tas mdzad pa/_rgya gar gyi mkhan po bi d+yA ka ra sing+ha dang*/_zhu chen gyi lo tsA ba many+dzu 
[\[447b.5\]]shrI warma'i 'gyur/_byang chub sems dpa'i sdom pa nyi shu pa'i dka' 'grel slob dpon byang chub bzang po'i zhal snga nas mdzad pa/_rgya gar gyi mkhan po paN+Di ta k+She ma ga ga na dang*/_lo tsA ba mang 'or dge slong byang chub shes rab kyi 'gyur/_'di dag rtsom pa po rnams sems tsam gyi lta ba 'dzin 
[\[447b.6\]]pa ma yin yang*/_bod na 'di dag sems tsam lugs su grags 'dug pa dang*/_brjod bya'ang byang chub sems dpa'i tshul khrims le'u'i skabs dang mthun par 'dug pas 'dir bris so/_/chos rnam par nges pa zhes bya ba'i rab tu byed pa paN+Di ta chen po rat+na kIrtis mdzad pa/_rgya gar gyi mkhan po paN+Di 
[\[447b.7\]]ta chen po rat+na kIrti de nyid dang*/_bod kyi lo tsA ba la chings yon tan 'bar gyi 'gyur/_dbu ma rgyan gyi man ngag ces bya ba slob dpon rin chen 'byung gnas zhi ba zhes bya ba paN+Di ta rnams las mchog tu gyur par kun gyis bsngags shing 'gran zla med pa/_khyad par du slob dpon 'di 'jam dpal rtsa rgyud las/_
[\[448a\]]
[\[448a.1\]]rin chen 'byung zhes bya ming gang*/_/ston pa'i bstan pa gsal byed 'byung*/_/zhes lung bstan pa des mdzad pa/_rgya gar gyi mkhan po shAn+ti b+ha dra dang*/_lo tsA ba dge slong shAkya 'od kyis bsgyur ba/_slad nas kha chen a mo g+ha dang*/_'o ru lo tsA'i 'gyur rnams 
[\[448a.2\]]bzhugs so/_/'di sems tsam gyi lta ba ston pa'i bstan bcos yin kyang*/_dus phyis rnyed pas pusti'i gsham du bzhugs pa yin no/_/chos rnams gzung dang 'dzin pa las grol ba'i/_/rnam rig tsam du ston pa'i lta bsgom spyod/_/gsal byed byams pa thogs med 
[\[448a.3\]]rjes 'brang gzhung*/_/bcu phrag drug la drug gis brgyan pa bzhugs/_/de dag gis ni theg pa chen po sems tsam du ston pa'i chos skor bzhugs pa'i rnam grangs rnams bkod zin to//_//de ltar sems tsam du ston pa'i chos skor rnams bkod nas/_gsum pa 
[\[448a.4\]]bka' 'khor lo dang po bden pa bzhi'i chos kyi 'khor lo bskor ba'i bka'i dgongs pa 'grel pa'i bstan bcos la/_dang po lhag pa shes rab kyi bslab pa ston pa mngon pa'i bstan bcos ni/_i pa la/_'phags pa maud gal gyi bu chen pos mdzad pa'i gdags pa'i 
[\[448a.5\]]bstan bcos la/_'jig rten bzhag pa bam po dgu/_'di la dkar chag chen mo nas bam po bdun zhes 'byung*/_rgyu gdags pa bam po drug_/rgya gar gyi mkhan po dzi na mi tra dang*/_pradz+nyA warma dang*/_zhu chen gyi lo tsA ba ye shes sde la sogs pa'i 'gyur/_
[\[448a.6\]]las gdags pa rgya gar gyi mkhan po dzi na mi tra dang*/_dA na shI la dang*/_pradz+nyA warma dang*/_zhu chen gyi lo tsA ba ye shes sde la sogs pa'i 'gyur rnams bzhugs so/_/'di dag bye brag tu smra ba rnams bka' ru 'dod la/_mdo sde pa rnams bstan bcos su bzhed 
[\[448a.7\]]do//_//ku khu gnyis la/_chos mngon pa mdzod kyi tshigs le'ur byas pa dang*/_de'i rang 'grel chos mngon pa'i mdzod kyi bshad pa bam po sum cu pa slob dpon chen po dbyig gnyen gyis mdzad pa/_rgya gar gyi mkhan po dzi na mi tra dang*/_zhu chen gyi lo tsA ba dpal 
[\[448b\]]
[\[448b.1\]]brtsegs rak+Shi ta'i 'gyur/_chos mngon pa mdzod kyi bstan bcos kyi tshig le'ur byas pa'i 'grel pa mdo dang mthun pa zhes bya ba slob dpon 'dus [{]bzangs kyis [,]bzang gis [}]mdzad pa rnams bzhugs so//_//gu ngu gnyis la/_chos mngon pa mdzod kyi 'grel bshad don gsal 
[\[448b.2\]]ba zhes bya ba sh+lo ka khri brgyad stong*/_bam po drug cu pa slob dpon rgyal po'i sras grags pa bshes gnyen gyis mdzad pa/_rgya gar gyi mkhan po bi shud+d+ha sing+ha dang*/_zhu chen gyi lo tsA ba dpal brtsegs kyi 'gyur ba bzhugs so//_//cu chu gnyis la/_
[\[448b.3\]]chos mngon pa mdzod kyi 'grel bshad mtshan nyid kyi rjes su 'brang ba zhes bya ba slob dpon gang ba spel zhes pa chos mngon pa'i gzhung lugs gangs can mtsho'i pha rol tu son pas mdzad pa/_'di ni gangs ri chen po ti se dang yid bzhin gyi mtsho'i lho ngos/_ri bo chen 
[\[448b.4\]]po spos kyi ngad ldang ba'i 'dab yul pu rangs su/_rgya gar gyi mkhan po ka na ka warma dang*/_bod kyi lo tsA ba pa tshab nyi ma grags kyi 'gyur ba bzhugs so//_//ju nyu gnyis la/_chos mngon pa mdzod kyi 'grel bshad nye bar mkho ba zhes bya ba mdo dang sbyar ba bal 
[\[448b.5\]]po'i paN+Di ta dge slong zhi gnas lhas yang dag par sbyar ba/_kha che'i grong khyer chen po dpe med kyi dbus dza ra me'i gtsug lag khang gi byang phyogs kyi bsil khang du rgya gar gyi mkhan po dza ya shrI dang*/_bod kyi lo tsA ba khams pa dge slong shes rab 'od zer gyi 'gyur/_
[\[448b.6\]]chos mngon pa mdzod kyi 'grel pa gnad kyi sgron ma zhes bya ba slob dpon phyogs kyi glang pos mdzad pa/_gzhung gi tshad sh+lo ka bzhi stong yod pa/_paN+Di ta chen po rnal 'byor zla ba dang*/_lo tsA ba 'jam dpal gzhon nu'i 'gyur/_chos mngon pa mdzod kyi 'grel 
[\[448b.7\]]bshad mtshan nyid kyi rjes su 'brang ba zhes bya ba slob dpon chen po gang ba spel chos mngon pa'i gzhung lugs rgya mtsho'i pha rol tu son pas mdzad pa/_rgya gar gyi mkhan po ka na ka warma dang*/_zhu chen gyi lo tsA ba pa tshab nyi ma grags kyi 'gyur/_'di 'grel pa chen mo las mchims kyis 
[\[449a\]]
[\[449a.1\]]bkol ba yin no zhes kyang grag go_/chos mngon pa la 'jug pa rgya cher 'grel pa'i snying po kun las btus pa zhes bya ba rgya gar gyi mkhan po dzi na mi tra dang*/_dA na shI la dang*/_zhu chen gyi lo tsA ba ye shes sde'i 'gyur/_rab tu byed pa chos mngon pa la 'jug pa zhes bya ba rnams 
[\[449a.2\]]bzhugs so//_//gnyis pa lhag pa sems kyi bslab pa gtso bor ston pa mdo sde'i sde snod kyi dgongs 'grel la/_tu pa la/_ched du brjod pa'i tshoms dgra bcom pa chos skyob kyis bsdus pa sh+lo ka stong lnga brgya bzhi bcu pa/_rgya gar gyi mkhan po bid+yA ka ra pra b+ha dang*/_lo tsA ba rin chen mchog 
[\[449a.3\]]gi 'gyur la/_zhu chen gyi lo tsA ba dpal brtsegs kyis zhus nas gtan la phab pa/_'di bye brag tu smra ba rnams kyis bka' nyid du bzhed do/_/ched du brjod pa'i tshoms kyi rnam par 'grel pa slob dpon shes rab go chas mdzad pa'i stod bzhugs so//_//thu pa la/_ched du brjod pa'i tshoms kyi 
[\[449a.4\]]rnam par 'grel pa'i smad dum yul ka ba d+h+yar skyes pa thos pa mang ba'i slob dpon bo d+hi warma'i slob ma yul b+hang+ga lar skye ba bzhes pa thams cad yod par smra ba'i slob dpon pradz+nyA warmas mdzad pa/_'di la sh+lo ka stong phrag bcu gnyis dang lnga brgya yod do zhes rgya gar gyi yi ge las smos/_rgya gar gyi mkhan 
[\[449a.5\]]po sgra'i gtsug lag la byams klas par mkhas pa paN+Di ta dza nar d+ha na dang*/_zhu chen gyi lo tsA ba shAkya blo gros kyi 'gyur/_'phags pa chos kyi dbyings kyi snying po'i rnam par 'grel pa slob dpon klu sgrub kyi zhal snga nas mdzad pa/_rgya gar gyi paN+Di ta ye shes snying po dang*/_zhu chen gyi lo tsA ba dpal 
[\[449a.6\]]brtsegs kyi 'gyur/_bstan bcos tshigs su bcad pa bsdus pa zhes bya ba dang*/_tshigs su bcad pa'i don bsdus pa zhes bya ba'i bstan bcos slob dpon dbyig gnyen gyis mdzad pa/_rgya gar gyi mkhan po d+harma ka ra dang*/_lo tsA ba ye shes snying pos bsgyur te/_zhu chen gyi lo tsA ba dpal 
[\[449a.7\]]brtsegs kyis zhus pa rnams bzhugs so//_//gsum pa lhag pa tshul khrims kyi bslab pa gtso bor ston pa 'dul ba'i sde snod kyi dgongs 'grel la/_bka' so so'i dgongs 'grel dang*/_spyi'i dgongs 'grel gnyis kyi bka' lung so so'i dgongs 'grel la/_rtsa ba'i lung 
[\[449b\]]
[\[449b.1\]]gi dgongs 'grel dang*/_bshad pa'i lung gi dgongs 'grel gnyis las/_dang po la/_rtsa ba'i lung so sor thar pa'i dgongs 'grel ni/_du pa la/_so sor thar pa'i mdo'i gzhung 'grel gyi stod bzhugs so//_//nu pa la/_so sor thar pa'i mdo'i gzhung 'grel gyi smad slob dpon 
[\[449b.2\]]dpa' bos mdzad par grags pa/_'phags pa gzhi thams cad yod par smra ba'i 'dul ba 'dzin pa kha che bye brag tu smra ba'i slob dpon sarba dz+nyA de wa dang*/_zhu chen gyi lo tsA ba klu'i rgyal mtshan gyi 'gyur/_'di la sh+lo ka dgu stong*/_bam po nyi shu rtsa bdun no/_/so sor thar pa'i 'grel pa 'dul ba bsdus 
[\[449b.3\]]pa zhes bya ba slob dpon khyad par bshes gnyen gyis mdzad pa bam po bcu gsum pa/_rgya gar gyi mkhan po shI len+d+ra bo d+hi dang*/_shAkya pra b+ha dang*/_zhu chen gyi lo tsA ba bai ro tsa na rak+Shi tas bsgyur ba la/_slad kyis kha che'i mkhan po dz+nyA na shrI b+ha dra dang*/_lo tsA ba dge slong rgyal ba shes rab dang*/_shAkya 
[\[449b.4\]]bshes gnyen gyi 'gyur rnams bzhugs so//_//pu phu bu gsum la/_so sor thar pa'i mdo'i rgya cher 'grel pa kun las btus pa slob dpon dri med bshes gnyen gyis mdzad pa/_'phags pa gzhi thams cad yod par smra ba'i 'dul ba 'dzin pa kha che bye brag tu smra ba'i slob dpon dzi 
[\[449b.5\]]na mi tra dang*/_sarba dz+nyA de wa dang*/_bod kyi zhu chen gyi lo tsA ba klu'i rgyal mtshan gyi 'gyur ba/_'di la sh+lo ka khri lnga stong yod/_bam po ni bdun cur byas so/_/so sor thar pa'i mdo'i 'grel pa mdzad byang 'gyur byang med pa cig rnams bzhugs so//_//mu pa la/_so sor thar 
[\[449b.6\]]pa'i 'grel pa mi brjed pa'i dran byed mdzad byang med pa/_rgya gar gyi mkhan po dzA ran+d+ra ra dang*/_zhu chen gyi lo tsA ba dge slong rin chen bzang po'i 'gyur zer ba cig_/so sor thar pa'i tshig gi brjed byang dA na shI las mdzad par grags pa/_'phags pa gzhi thams cad yod par smra ba'i 'dul ba 'dzin 
[\[449b.7\]]pa kha che bye brag tu smra ba'i slob dpon dzi na mi tra dang*/_zhu chen gyi lo tsA ba klu'i rgyal mtshan gyi 'gyur/_so sor thar pa'i 'grel pa tshig gi dga' ba bskyed pa zhes bya ba mdo sde 'dzin pa ka l+yA na mi tras nye bar sbyar ba'i dum bu cig_/'dul ba bya ba'i phung po mjug ma tshang ba cig rnams bzhugs so//_//
[\[450a\]]
[\[450a.1\]]tsu pa la/_'phags pa thams cad yod par smra ba'i dge slong ma'i so sor thar pa'i mdo'i 'grel pa mdzad byang dang 'gyur byang med pa cig bzhugs/_gnyis pa bshad pa'i lung gi dgongs 'grel la/_'dul ba gzhi'i rgya cher 'grel pa mdo sde 'dzin pa dge legs 
[\[450a.2\]]bshes gnyen gyis mdzad pa/_gso sbyong gi gzhi dgag dbye'i 'phro bam po bcu gnyis pa yan chad mjug ma tshang ba rnams bzhugs so//_//tshu pa la/_'dul ba lung rnam par 'byed pa'i tshig rnam par bshad pa slob dpon dul ba lhas mdzad pa/_'phags pa gzhi thams cad yod par 
[\[450a.3\]]smra ba'i 'dul ba 'dzin pa bye brag tu smra ba'i slob dpon dzi na mi tra dang*/_zhu chen gyi lo tsA ba klu'i rgyal mtshan gyi 'gyur ba 'di la sh+lo ka ni lnga stong chig brgya/_bam po ni bcu bdun du byas pa rnams bzhugs so//_//dzu pa la/_'dul ba lung phran tshegs kyi rnam par bshad pa slob 
[\[450a.4\]]dpon tshul khrims bskyangs kyis mdzad pa/_rgya gar gyi mkhan po shrI bud+d+ha shAn+ti dang*/_lo tsA ba dge slong dge ba'i blo gros kyi 'gyur/_'dul ba lung bla ma'i bre brag lung zhu ba'i 'grel pa mdo sde 'dzin pa dge legs bshes gnyen gyis mdzad pa 'go mjug gnyis ka nas ma tshang ba cig bzhugs 
[\[450a.5\]]so//_//gnyis pa 'dul ba'i bka' lung spyi'i dgongs 'grel ni/_wu pa la/_rtsa ba'i lung dang bshad pa'i lung thams cad kyi dgongs 'grel mtshan nyid gtan la 'bebs par byed pa 'dul ba mdo rtsa ba sh+lo ka nyis stong bdun brgya/_bam po dgur byas pa dang*/_cho ga lag len gtan la 
[\[450a.6\]]'bebs par byed pa las brgya rtsa gcig pa gnyis slob dpon yon tan 'od kyis mdzad pa/_paN+Di ta dzi na mi tra dang*/_lo tsA ba klu'i rgyal mtshan gyi 'gyur rnams bzhugs so/_/'di la sh+lo ka ni sum stong bdun brgya/_bam po ni dgur byas so//_//zhu zu gnyis la/_'dul ba mdo'i 
[\[450a.7\]]'grel pa mngon par brjod pa rang gi rnam par bshad pa zhes bya ba yul bcom brlag gi 'phags pa gzhi thams cad yod par smra ba'i rtsod pa chen po rnams kyi khyu mchog bstan bcos du ma mdzad pa gzhung 'bum phrag bco brgyad la kha ton mdzad pa'i slob dpon yon tan 'od kyis mdzad pa/_rgya gar 
[\[450b\]]
[\[450b.1\]]gyi mkhan po paN+Di ta A lang+ka ra de wa dang*/_zhu chen gyi lo tsA ba dge slong ga rod tshul khrims 'byung gnas sbas pa gnyis kyis dpal sgye'u ri'i rtsa chos skor dben tsha'i gtsug lag khang du 'gyur ba bzhugs so/_/'di la sh+lo ka stong phrag bcu bzhi yod do//_//'u yu gnyis la/_'dul ba 
[\[450b.2\]]mdo'i rgya cher 'grel pa 'phags pa gzhi thams cad yod par smra ba'i 'dul ba 'dzin pa chen po tho gar gyi bye brag tu smra ba'i slob dpon d+harmA mi tras mdzad pa/_kha che bye brag tu smra ba'i slob dpon dzi na mi tra dang*/_zhu chen gyi lo tsA ba klu'i rgyal mtshan gyi 'gyur ba bzhugs/_'di la sh+lo ka ni nyi khri chig 
[\[450b.3\]]stong*/_bam po ni bdun cur byas so//_//ru pa la/_'dul ba mdo'i 'grel pa slob dpon pradz+nyA ka ras mdzad pa bzhugs so//_//lu pa la/_'dul ba mdo'i rtsa ba'i 'grel pa chung ba slob dpon mang du thos shing yon tan dang ldan pa yon tan gyi 'od thams cad yod par smra ba pas byas 
[\[450b.4\]]par grags pa bzhugs/_'di bod mar the tshom za'o//_//shu pa la/_'dul ba tshig le'ur byas pa me tog phreng rgyud ces bya ba 'dul ba 'dzin pa chen po 'phags pa dge 'dun 'bangs kyi slob ma dpal 'phags pa sa ga'i lhas mdzad pa bam po lnga pa/_bal po'i paN+Di ta dza yA ka ra dang*/_
[\[450b.5\]]bod kyi lo tsA ba dge slong pradz+nyA kIrtis bsgyur/_rgya gar shar phyogs sat+na ga ra'i paN+Di ta ba na rat+na ma hA s+thi bI ra la gtugs te sgra'i don la mkhas pa rong ston shes bya kun rig gis kyang 'gyur bcos cung zad byas pa/_'phags pa gzhi thams cad yod par smra ba'i dge tshul gyi tshig le'ur byas pa sum 
[\[450b.6\]]brgya pa dang*/_'phags pa gzhi thams cad yod par smra ba'i dge tshul gyi tshig le'ur byas pa'i 'grel pa 'od ldan bam po brgyad pa mang du thos pa'i slob dpon shAkya 'od kyis mdzad pa/_rgya gar gyi mkhan po sarba dz+nyA de wa dang*/_zhu chen gyi lo tsA ba rtsangs de wen+d+ra rak+Shi ta'i 'gyur/_tshig le'ur 
[\[450b.7\]]byas pa sum brgya pa'i rnam par bshad pa slob ma la phan pa zhes bya ba slob dpon dul ba'i lhas mdzad pa/_rgya gar gyi mkhan po bud+d+ha shAn+ti dang*/_lo tsA ba dge slong dge ba'i blo gros kyi 'gyur rnams bzhugs so/_/'di la sh+lo ka stong phrag phyed dang bzhi yod do//_//su pa la/_'phags 
[\[451a\]]
[\[451a.1\]]pa gzhi thams cad yod par smra ba dge tshul gyi tshig le'ur byas pa lnga bcu pa slob dpon klu sgrub kyis mdzad kyang zer/_kha che dge 'dun bzang pos mdzad kyang zer ba/_rgya gar gyi mkhan po mu ni warma dang*/_zhu chen gyi lo tsA ba sna nam ye shes sde'i 'gyur/_de'i 'grel pa don brgyad ma yang zer/_
[\[451a.2\]]dge sbyong gi kA ri kA lnga bcu pa'i tshig gi brjed byang du byas pa slob dpon ka ma la shI las mdzad pa/_yang lnga bcu pa'i 'grel pa thams cad yod par smra ba rnams kyi dge tshul gyi bya ba zhes bya ba 'di bod kyi mkhan po chen po dag gi brjed byang yin pa 'dra'o/_/dge tshul gyi bslab pa'i gzhi'i mdo mdo sde 'dzin pa'i 
[\[451a.3\]]slob dpon ka l+yAN mi tras mdzad pa/_kha che'i mkhan po grong khyer dpe med kyi paN+Di ta ma hA dza na dang*/_lo tsA ba dge slong gzhon nu mchog gi 'gyur ba las/_slad kyis kha che'i paN+Di ta pa ra hi ta dang*/_lo tsA ba dge slong gzhon nu mchog gis bcos shing zhus pa/_gleng gzhi dang gang zag bsdus pa'i tshig le'ur byas 
[\[451a.4\]]pa byang phyogs kyi kha che'i yul nas byung ba'i paN+Di ta 'dul ba 'dzin pa dge slong ba la shrI b+ha dras mdzad pa/_tho ling gi gtsug lag khang du rgya gar gyi mkhan po dI paM ka ra shrI dz+nyA na dang*/_lo tsA ba dge slong gzhon nu mchog gi 'gyur/_dpe kha cig na bi ma la shrIs mdzad zer/_dge tshul gyi dang po'i lo dri ba kha che'i 
[\[451a.5\]]mkhan po na ras de wa dang*/_lo tsA ba dge slong rgyal ba'i shes rab kyi 'gyur/_dge slong gi dang po'i lo dri ba dpal ra sa'i gtsug lag khang gi 'od mchog dngos grub kyi gtsug lag khang du rgya gar gyi mkhan po dI paM ka ra shrI dz+nyA na dang*/_lo tsA ba dge slong tshul khrims rgyal ba'i 'gyur/_'dul ba dri ba'i tshig 
[\[451a.6\]]le'ur byas pa dang*/_'dul ba dri ba'i rgya cher 'grel pa slob dpon mdo sde 'dzin pa kA l+yAN mi tras mdzad pa/_rgya gar gyi mkhan po d+harmA ka ra dang*/_zhu chen gyi lo tsA ba dpal brtsegs kyi 'gyur/_sh+lo ka stong drug brgya drug cu rtsa bzhi yod do/_/'dul ba la bstod pa btsun pa chos kyi tshong dpon gyis mdzad 
[\[451a.7\]]pa dang*/_'dul ba la bstod pa'i tshig gi rnam par bshad pa btsun pa chos kyi tshong dpon gyis mdzad cing slob dpon dul ba'i lhas bshad pa/_'phags pa gzhi thams cad yod par smra ba'i 'dul ba 'dzin pa kha che bye brag tu smra ba'i slob dpon dzi na mi tra dang*/_zhu chen gyi lo tsA ba ban+de klu'i rgyal mtshan gyis bsgyur cing zhus 
[\[451b\]]
[\[451b.1\]]te gtan la phab pa/_gzhung lugs kyi bye brag bkod pa'i 'khor lo btsun pa dbyig gi bshes gnyen gyis mdzad pa/_rgya gar gyi mkhan po d+harmA ka ra dang*/_lo tsA ba bzang skyong gi 'gyur/_sde pa tha dad par byed pa dang rnam par bshad pa slob dpon b+ha byas mdzad pa/_ra sa 'phrul snang gi gtsug lag khang du rgya gar shar phyogs 
[\[451b.2\]]b+hang+ga la'i mkhas pa chen po dI paM ka ra shrI dz+nyA na zhes bya ba'i paN+Di ta'i zhal snga nas dang*/_bod kyi lo tsA ba dge slong tshul khrims rgyal ba'i 'gyur/_gzhung tha dad pa rim par bklag pa'i 'khor lo las sde pa tha dad pa bstan pa bsdus pa zhes bya ba 'dul ba 'dzin pa'i slob dpon dul ba'i lhas mdzad pa bzhugs so/_/de 
[\[451b.3\]]gsum 'dul ba dngos ma yin kyang*/_de dang rjes su 'brel pa la bsams nas sngon gyi rnams kyis 'dul ba'i skabs su bris 'dug pa bzhin bris so/_/dge bsnyen gyi sdom pa brgyad pa dang*/_dge bsnyen gyi sdom pa brgyad pa'i bshad pa slob dpon chen po su na ya shrIs mdzad pa/_rgya gar gyi mkhan po de nyid 
[\[451b.4\]]dang*/_bod kyi lo tsA ba chen po dge slong dar ma grags kyi 'gyur/_rnam par grol ba'i lam la sbyangs pa'i yon tan bstan pa zhes bya ba rgya gar gyi mkhan po bid+yA ka ra pra b+ha dang*/_zhu chen gyi lo tsA ba dpal brtsegs kyi 'gyur/_'di sngon gyi dkar chag chen mo las bkar bshad gzhung gi ngo bo bltas na bstan bcos su 
[\[451b.5\]]gsal bas bstan bcos kyi sder snga ma rnams kyis kyang bris 'dug pas bris so/_/'dul ba'i sde snod kyi 'khor du gyur pa gser mdog gi rtogs pa brjod pa/_rgya gar gyi mkhan po d+harma shrI b+ha dra dang*/_zhu chen gyi lo tsA ba dge slong rin chen bzang po'i 'gyur/_ku na la'i rtogs pa brjod pa rgya gar gyi mkhan po pad+mA ka ra 
[\[451b.6\]]warma dang*/_zhu chen gyi lo tsA ba dge slong rin chen bzang po'i 'gyur/_'phags pa dga' ba'i bshes gnyen gyi rtogs pa brjod pa/_rgya gar gyi mkhan po a dzi ta shrI b+ha dra dang*/_lo tsA ba dge slong shAkya 'od kyi 'gyur/_gzhon nu ma bdun gyi rtogs pa brjod pa slob dpon gsang bas byin gyis mdzad pa/_bslab pa 
[\[451b.7\]]bcu'i cho ga klu sgrub kyi zhal snga nas gsungs pa/_rtse thang lo tsA ba gzhon nu'i 'gyur/_ye d+harma'i 'grel pa slob dpon rtag pa'i rdo rjes gsungs pa/_rtse thang lo tsA ba gzhon nu'i zhabs kyi 'gyur ba rnams bzhugs so/_/rtogs pa brjod pa 'di dag 'dul ba'i sde snod kyi 'khor du gtogs par bshad pas 'dir 
[\[452a\]]
[\[452a.1\]]bris so/_/chos rnams thams cad bdag dang sems can med/_/rgyu dang bcas las byung bar ston pa'i gzhung*/_/'khor lo dang po'i rjes 'brang bslab pa gsum/_/ston byed gzhung ni drug cu rtsa gsum bzhugs/_/de dag gis ni bka' dang po'i chos skor bzhugs pa'i rnam grangs rnams bkod zin to//_//de 
[\[452a.2\]]ltar bka' dang po'i chos skor rnams bkod nas/_da ni bka' 'khor lo rim pa gsum gyi nang nas ci rigs par btus pa byang chub sems dpa'i 'dul ba'i sde snod skyes pa'i rabs sna tshogs kyi skor la/_hu pa la/_skyes pa'i rabs sum cu rtsa bzhi pa slob dpon dpa' bos sbyar ba/_sh+lo ka sum stong phyed dang bzhi/_bam po bcu 
[\[452a.3\]]gnyis pa/_rgya gar gyi mkhan po bid+yA ka ra sing+ha dang*/_zhu chen gyi lo tsA ba many+dzu shrI warma'i 'gyur/_skyes pa'i rabs kyi rgya cher bshad pa slob dpon d+harma kIrtis mdzad pa/_rgya gar gyi mkhan po paN+Di ta dza na ra d+ha na dang*/_zhu chen gyi lo tsA ba i bu dge slong shAkya blo gros kyi 'gyur gnyis bzhugs so//_//u pa la/_
[\[452a.4\]]slob dpon rgyal po'i sras seng ge zhabs 'bring bas mdzad pa'i skyes pa'i rabs kyi phreng ba sum cu rtsa lnga pa rgya gar gyi mkhan po paN+Di ta a lang+ka de wa dang*/_bod kyi lo tsA ba dge slong tshul khrims 'byung gnas sbas pas dpal sgye'u ri'i rtse chos skor dben pa'i gtsug lag khang du 'gyur/_gzhon nu gtsug na nor bu'i 
[\[452a.5\]]skyes pa'i rabs zlos gar gyi bstan bcos 'jig rten kun du dga' ba zhes bya ba slob dpon chen po tsan+d+ra go mis mdzad pa/_paN+Di ta chen po kIrti tsan+d+ra dang*/_lo tsA ba yar lungs pa grags pa rgyal mtshan gyis bal yul yam bu'i grong khyer du legs par 'gyur/_rig pa 'dzin pa sprin gyi bzhon pa'i skyes rabs klu 
[\[452a.6\]]kun du dga' ba'i zlos gar dpal dga' ba'i lhas mdzad pa/_rgya gar gyi mkhan po lak+Sh+mI ka ra dang*/_bod kyi lo tsA ba dge slong shong ston gyis dpal sa skya'i gtsug lag khang du 'gyur ba rnams bzhugs so//_//ke khe gnyis la/_byang chub sems dpa'i rtogs pa brjod pa dpag bsam gyi 'khri shing snyan dngags 
[\[452a.7\]]mkhan chen po dge ba'i dbang pos mdzad pa/_rgya gar gyi mkhan po snyan dngags mkhan chen po lak+Sh+mI ka ra dang*/_bod kyi lo tsA ba dge slong shong ston gyis mang yul 'phags pa'i drung dge 'dun bzhi sde'i gtsug lag khang du bsgyur cing zhus te gtan la phab pa/_dpal sa skya'i gtsug lag khang du rgya dpe dang 
[\[452b\]]
[\[452b.1\]]legs par gtugs nas skad gnyis ka'i cha la zhu chen zhib pa cig grub pas gzhan las khyad du 'phags pa/_slar yang 'di'i skad gnyis zung du sbyar ba la/_'jig rten gyi mig tu gyur pa'i zhwa lu lo tsA ba chos skyong bzang pos legs par sbyar ba'i skad kyi gzhung la sogs pa dang bstun te/_zhu chen 
[\[452b.2\]]mdzad pa bzhugs so//_//ge pa la/_sangs rgyas kyi spyod pa zhes bya ba'i snyan dngags chen po yul sha se ta ka'i gser mig ma'i bu dge slong snyan dngags mkhan chen po smra ba dang ldan pa phyogs su rnam par grags pa btsun pa rta dbyangs kyis mdzad pa/_paN+Di ta sa dbang bzang po dang*/_lo tsA ba blo gros rgyal po'i 'gyur/_byang chub 
[\[452b.3\]]sems dpa'i skyes pa'i rabs kyi chos kyi gaN+DI'i sgra bsgrags pa snyan dngags mkhan chen po slob dpon dpa' bos mdzad pa/_chos kyi rje sa steng na 'gran zla dang bral ba'i paN+Di ta chen po kha che shAkya shrI bzang po dang*/_lo tsA ba gnubs dge slong byams pa'i dpal gyi 'gyur/_skyes rabs 'di rnams byang chub sems dpa'i 
[\[452b.4\]]'dul ba yin pas/_sngar byang chub sems dpa'i spyod pa'i phyogs su bris kyang rung mod kyi/_bka' 'khor lo dang po dang*/_tha ma'i gseb nas btus pa shas che bar snang zhing*/_bka' 'khor lo rim pa gsum ka dang 'brel par snang bas 'dir bris so/_/gang zhig rlabs chen byang chub sems kyi mthus/_/gcig tu 
[\[452b.5\]]gzhan don spyod pa'i brtson 'grus kyis/_/dka' ba spyod pa'i rnam thar skyes pa'i rabs/_/ston pa'i gzhung lugs rnam pa brgyad bzhugs so/_/de dag gis ni skyes pa'i rabs kyi chos skor bzhugs pa'i rnam grangs rnams bkod zin to//_//de ltar skyes rabs kyi chos skor rnams bkod nas/_bka' 'khor lo rim 
[\[452b.6\]]pa gsum ka dang spyir 'brel pa gtam du bya ba dang phrin yig sna tshogs kyi skor la/_rgyal po la gtam bya ba rin po che'i phreng ba slob dpon chen po 'phags pa klu sgrub kyis mdzad pa/_rgya gar gyi mkhan po dz+nyA na gar+b+ha dang*/_bod kyi lo tsA ba dge slong klu'i rgyal mtshan gyi 'gyur la/_slad kyis rgya gar gyi mkhan po ka na ka 
[\[452b.7\]]warma dang*/_bod kyi lo tsA ba pa tshab nyi ma grags kyis rgya dpe gsum dang gtugs te legs par bcos pa/_rin po che'i phreng ba'i rgya cher bshad pa slob dpon mi pham bshes gnyen gyis mdzad pa/_rgya gar gyi mkhan po bid+yA ka ra pra b+ha dang*/_zhu chen gyi lo tsA ba ban+de dpal brtsegs kyi 'gyur/_rmi lam yid bzhin nor bu'i gtam 
[\[453a\]]
[\[453a.1\]]sbyin pa'i gtam/_srid pa las 'das pa'i gtam rnams slob dpon 'phags pa klu sgrub kyis mdzad pa/_kha che'i paN+Di ta shrI ra tha dang*/_lo tsA ba dge slong grags 'byor shes rab kyi 'gyur/_yon tan bdun yongs su brjod pa'i gtam slob dpon dbyig gnyen gyis mdzad pa/_rgya gar gyi mkhan po paN+Di ta gang+gA d+ha 
[\[453a.2\]]ra dang*/_zhu chen gyi lo tsA ba dge slong rin chen bzang po'i 'gyur/_tshul khrims kyi gtam slob dpon dbyig gnyen gyis mdzad pa/_rgya gar gyi mkhan po dza ran d+ha na dang*/_zhu chen gyi lo tsA ba rin chen bzang po'i 'gyur/_tshul khrims kyi gtam gyi 'grel pa slob dpon gsal grags kyis mdzad pa/_tshogs kyi gtam slob 
[\[453a.3\]]dpon dbyig gnyen gyis mdzad pa/_rgya gar gyi mkhan po gang+gA d+ha ra dang*/_zhu chen gyi lo tsA ba dge slong rin chen bzang po'i 'gyur/_mi khom pa brgyad kyi gtam slob dpon rta dbyangs kyis mdzad pa/_rgya gar gyi mkhan po shrI a dzi ta b+ha dra dang*/_zhu chen gyi lo tsA ba dge slong shAkya 'od kyi 'gyur/_legs par bshad pa rin po che 
[\[453a.4\]]za ma tog lta bu'i gtam snyan dngags mkhan chen po slob dpon dpa' bos mdzad pa/_rgya gar gyi mkhan po ru dra dang*/_lo tsA ba dge slong shAkya 'od kyi 'gyur/_phyin ci log bzhi spang ba'i gtam slob dpon ma ti tsi tras mdzad pa/_rgya gar gyi mkhan po bud+d+ha b+ha dra dang*/_zhu chen gyi lo tsA ba dge slong rin chen bzang po'i 
[\[453a.5\]]'gyur/_rtsod pa'i dus kyi gtam slob dpon ma ti tsi Tas mdzad pa/_rgya gar gyi mkhan po a dzi ta shrI b+ha dra dang*/_zhu chen gyi lo tsA ba dge slong shAkya 'od kyi 'gyur/_dben pa'i gtam slob dpon chen po sa 'tsho byin gyis mdzad pa/_rgya gar gyi mkhan po dI paM ka ra dang*/_zhu chen gyi lo tsA ba dge slong dge ba'i blo gros kyi 'gyur ba rnams 
[\[453a.6\]]bzhugs so//_//nge pa la/_chos smra ba dang dam pa'i chos nyan pa la gus par bya ba'i gtam slob dpon sa 'tsho sbyin gyis mdzad pa/_rgya gar gyi mkhan po gnas brtan a dzi ta shrI b+ha dra dang*/_lo tsA ba dge slong shAkya 'od kyi 'gyur/_ched du brjod pa'i gtam drang srong chen po zla bas mdzad pa/_lo tsA ba tshul khrims 
[\[453a.7\]]rgyal ba'i 'gyur/_mi rtag pa'i don gyi gtam snyan dngags mkhan chen po dga' ba'i dbang pos mdzad pa dang*/_kha che'i paN+Di ta bi nA ya dang*/_lo tsA ba grags 'byor shes rab kyi 'gyur/_legs pa'i lam bstan pa'i gtam slob dpon dpa' bos mdzad pa bam po phyed dang gsum pa/_rgya gar gyi mkhan po chen po dI paM ka ra shrI 
[\[453b\]]
[\[453b.1\]]dz+nyA na dang*/_lo tsA ba chen po dge slong rin chen bzang po'i 'gyur/_dge ba bcu'i las kyi lam bstan pa slob dpon bram ze btsun pa chos ldan rab 'byor dbyangs kyi zhal snga nas mdzad pa/_rgya gar gyi mkhan po bud+d+ha ka ra warma dang*/_bod kyi lo tsA ba dge slong chos kyi shes rab kyi 'gyur/_mya ngan bsal ba slob dpon rta dbyangs kyis mdzad 
[\[453b.2\]]pa/_rgya gar gyi mkhan po a dzi ta shrI b+ha dra dang*/_zhu chen gyi lo tsA ba dge slong shAkya 'od kyi 'gyur/_mi dge ba bcu'i las kyi lam bstan pa slob dpon rta dbyangs kyis mdzad pa/_rgya gar gyi mkhan po a dzi ta shrI b+ha dra dang*/_zhu chen gyi lo tsA ba dge slong shAkya 'od kyi 'gyur/_dam pa'i chos dran pa nye bar gzhag pa'i 'gro ba drug gi tshig 
[\[453b.3\]]le'ur byas pa slob dpon btsun pa chos ldan rab 'byor dbyangs kyis mdzad pa/_rgya gar gyi mkhan po d+harmA ka ra dang*/_zhu chen gyi lo tsA ba rtsangs de wen+d+ra rak+Shi ta'i 'gyur/_'dod pa'i yon tan lnga'i nyes dmigs bshad pa slob dpon dbyig gnyen gyis mdzad pa/_rgya gar gyi mkhan po d+harma shrI b+ha dra dang*/_zhu chen gyi lo tsA ba rin chen 
[\[453b.4\]]bzang po'i 'gyur/_'phags pa spyan ras gzigs dbang phyug gis dge slong rab gsal gzhon nu la spring ba'i phrin yig_/bshes pa'i spring yig slob dpon 'phags pa klu sgrub kyis mdza' bo rgyal po bde spyod la bskur ba/_slob ma la spring ba'i phrin yig slob dpon chen po tsan+d+ra go mis mdzad pa rnams rgya gar gyi mkhan 
[\[453b.5\]]po sarba dz+nyA de wa dang*/_zhu chen gyi lo tsA ba dpal brtsegs rak+Shi ta'i 'gyur/_rgyal po chen po ka niSh+ka la spring ba'i phrin yig slob dpon ma ti tsi tras mdzad pa/_rgya gar gyi mkhan po bi d+yA ka ra pra b+ha dang*/_zhu chen gyi lo tsA ba ban+de rin chen mchog gi 'gyur la/_A tsAr+ya dpal brtsegs kyis zhus te gtan la phab pa/_sems 
[\[453b.6\]]rin po che rnam par sbyang ba'i rim pa zhes bya ba'i spring yig slob dpon byang chub sems dpa' chen po dgra las rgyal ba gsang bas mdzad pa/_rgya gar gyi mkhan po A tsAr+Ya du lo pa dang*/_lo tsA ba dge slong chos kyi shes rab kyi 'gyur/_bla ma la spring pa dge slong dgon pa bas mdzad pa/_rgya gar gyi mkhan po A tsAr+ya bi nA ya tsan+d+ra dang*/_
[\[453b.7\]]bod kyi lo tsA ba dge slong chos kyi shes rab kyi 'gyur/_bu la spring pa paN+Di ta mkhas pa sadz+dza na chen pos mdzad pa/_kha che'i mkhan po ma hA dza na dang*/_bod kyi lo tsA ba mar pa chos kyi dbang phyug gi 'gyur/_dri ma med pa'i rin po che'i phrin yig ces bya ba gnas brtan mkhas pa chen po dI paM ka ra shrI dz+nyA nas rgyal po nir+Ya pha la la 
[\[454a\]]
[\[454a.1\]]brdzangs pa dus de nyid du bla ma de nyid dang*/_lo tsA ba dge slong tshul khrims rgyal ba'i 'gyur/_sh+lo ka bzhi bcu pa'o/_/rgyal po zla ba la spring ba'i spring yig rnal 'byor gyi dbang phyug shrI dza ga ta mi tra A nan+das mdzad pa/_rnal 'byor gyi dbang phyug de nyid dang*/_bod kyi lo tsA ba gnubs tshul khrims shes rab kyi 'gyur 
[\[454a.2\]]bshes pa'i spring yig gi rgya cher bshad pa tshig gsal ba zhes bya ba slob dpon blo gros chen pos mdzad pa/_rgya gar gyi mkhan po sarba dz+nyA de wa dang*/_zhu chen gyi lo tsA ba dpal brtsegs kyi 'gyur/_slob ma la spring ba'i phrin yig gi dka' 'grel slob dpon bai ro tsa na rak+Shi tas mdzad pa/_rgya gar gyi mkhan po paN+Di ta chen po su ga 
[\[454a.3\]]ta shrI mi tra dang*/_lo tsA ba dge slong tshul khrims rgyal mtshan gyi 'gyur/_slob ma la spring ba'i 'grel pa slob dpon shes rab 'byung gnas blo gros kyis rang gi slob ma rnams la phan pa'i don du mdzad pa/_rgya gar gyi mkhan po bi nA ya tsan+d+ra dang*/_bod kyi lo tsA ba dge slong chos kyi shes rab kyi 'gyur/_rgya gar nub phyogs kyi paN+Di 
[\[454a.4\]]ta chen po dz+nyA na b+ha dras lo tsA ba chen po bu ston gyi phyag tu [(*]ma byung [)]phrin yig tu bskur ba lo tsA ba rin chen rnam rgyal gyi 'gyur/_slob dpon ka ma la shI las lho za mo tshangs pa'i dbyangs la sdug bsngal brgyad kyi bye brag bstan pa dang*/_slob dpon chen po sangs rgyas gsang bas bod rje 'bangs dang bod btsun rnams la brdzangs pa'i phrin 
[\[454a.5\]]yig_/slob dpon ka ma la shI las mdzad pa'i dad bskyed sgron ma/_sangs rgyas kyi yon tan thos pa'i phan yon ston pa dpe'i phreng ba las sangs rgyas mchog gi dpe rgya gar gyi mkhan po d+harma shrI b+ha dra dang*/_lo tsA ba tshul khrims yon tan gyi 'gyur la/_dge slong rin chen bzang pos bcos nas gtan la phab pa/_
[\[454a.6\]]dkon mchog ma byung mchod pa'i phan yon bstan pa/_mya ngan med pa'i sgo nas klu btul ba'i le'u/_rgya gar gyi mkhan po gnas brtan a dzi ta shrI b+ha dra dang*/_dge slong shAkya 'od kyi 'gyur/_dge 'dun spyan drang ba dpal 'byor rab brtan gyi phyag dpe rgya dpe las zhwa lu lo tsA ba'i 'gyur/_gnas brtan spyan drang ba slob dpon b+ha wa 
[\[454a.7\]]skan+d+ha s+ya zhes bya bas mdzad pa/_A tsAr+ya dzi na mi tra dang*/_lo tsA ba ban+de ye shes sde'i 'gyur/_bstan pa'i gtad rabs mgo mjug ma tshang na yang tshong 'dus kyi pho brang du 'gos lo tsA ba gzhon nu dpal gyi 'gyur/_sangs rgyas kyi bstan pa ji ltar gnas tshul dang tha mar nub tshul ston pa dgra bcom pa dge 'dun 
[\[454b\]]
[\[454b.1\]]'phel gyis lung ston pa dang*/_li'i yul lung bstan pa zhes bya ba gnyis bzhugs so/_/'di gnyis li yul nas 'gyur ba yin pa 'dra'o/_/ngan 'gro srid pa'i duHkha kun spong zhing*/_/mngon mtho zhi ba'i bde ba sgrub pa'i thabs/_/gtam du bya dang spring yig la sogs skor/_/bcu phrag bzhi la bdun gyis brgyan pa bzhugs/_/
[\[454b.2\]]de dag gis ni gtam du bya ba dang spring yig sna tshogs pa'i chos skor bzhugs pa'i rnam grangs rnams bkod zin to//_//de ltar rang nyid kun shes pa nang rig pa'i bstan bcos rnams bkod nas/_gzhan tshar gcod pa'i rig pa'i gnas gnyis kyi dang po gtan tshigs rig pa ni/_ce pa la/_tshad ma kun las btus pa zhes 
[\[454b.3\]]bya ba'i rab tu byed pa slob dpon phyogs kyi glang pos mdzad pa/_rgya gar gyi mkhan po su da na rak+Shi ta dang*/_bod kyi lo tsA ba dge bsnyen zha ma seng rgyal gyi 'gyur/_tshad ma mdo'i rang 'grel paN+Di ta gser gyi go cha dang*/_lo tsA ba dad pa shes rab kyi 'gyur/_tshad ma kun las btus pa'i 'grel bshad spyod pa chen por shin tu phra 
[\[454b.4\]]ba'i thugs mnga' ba slob dpon phyogs kyi glang pos mdzad pa/_rgya gar gyi mkhan po ba su d+ha ra rak+Shi ta dang*/_bod kyi lo tsA ba dge bsnyen zha ma seng rgyal gyi 'gyur/_dmigs pa brtag pa/_dmigs pa brtag pa'i 'grel pa/_dus gsum brtag pa rnams slob dpon chen po phyogs kyi glang pos mdzad pa/_paN+Di 
[\[454b.5\]]ta chen po shAn+tA ka ra gup+ta'i zhal snga nas dang*/_lo tsA ba dge slong tshul khrims rgyal mtshan gyi 'gyur/_rigs pa la 'jug pa'i sgo slob dpon phyogs kyi glang pos mdzad pa/_paN+Di ta thams cad mkhyen pas bsrung ba dang*/_lo tsA ba grags pa rgyal mtshan gyis dpal sa skya'i gtsug lag khang du bsgyur ba/_tshad ma'i bstan bcos 
[\[454b.6\]]rigs pas 'jug pa zhes bya ba slob dpon chen po phyogs kyi glang pos mdzad pa/_rgya gar las rgya'i lo tsA ba thang sang tsang gis rgya'i skad du bsgyur ba las/_slad kyis rgya'i dge bshes sing gyang jus dang*/_bod kyi dge ba'i bshes gnyen ston gzhon gyis bod skad du bsgyur shing*/_phyis gzhi thams cad 
[\[454b.7\]]yod par smra ba'i sde pa las rab tu byung ba rgya nag chen po'i lha'i btsun pa chos kyi rin chen gyis dpal ldan sa skya'i gtsug lag khang du rgya'i dpe dang bod kyi dpe gnyis po legs par gtugs shing bcos te dag par bsgyur ba/_rgya'i dpe las rigs pa la 'jug pa zhes snang*/_deng sang bod rnams rigs pa'i sgo zhes grags 
[\[455a\]]
[\[455a.1\]]so/_/'di rigs pa'i sgo dang gcig tu 'dod par mi rigs pa'i sgo sa n+yA ya mu pa zhes zer ba la/_bde lan+yA ya bra be sha zhes zer/_'thad de/_tshad ma'i 'grel chen rnams su rigs sgo nas lung drangs pa rnams 'di na mi snang ba'i phyir ro/_/phyogs chos dgu'i 'khor lo zhes gtan tshigs kyi 'khor lo gtan la dbab pa slob dpon phyogs kyi glang pos mdzad pa/_za hor gyi mkhan po 
[\[455a.2\]]bo d+hi satwa dang*/_dge slong d+harmA lo kas bsgyur ba/_tshad ma'i mdo kun las btus pa'i dgongs pa 'grel ba la/_tshad ma rnam 'grel gyi tshig le'ur byas pa 'gran zla med pa'i mkhas pa chen po dpal chos kyi grags pas 
[\[455a.3\]]mdzad pa/_rgya gar mkhan po sU b+hU ti shrI shAn+ti dang*/_bod kyi lo tsA ba dge slong dge ba'i blo gros kyi 'gyur la/_grong khyer chen po dpe med kyi shar phyogs na yul 'khor lo 'dzin pa zhes bya ba grub pa'i gnas su grags pa'i 'dab rnam par rgyal ba'i zhing zhes bya bar kha che'i paN+Di ta chen po skal ldan rgyal po dang*/_bod kyi lo tsA ba chen 
[\[455a.4\]]po dge slong rngog blo ldan shes rab kyis bcos shing*/_dus phyis sa'i steng na 'gran zla thams cad dang bral ba'i mkhas pa bsod snyoms pa chen po shAkya shrI b+ha dra la sogs pa dang*/_lo tsA ba kun dga' rgyal mtshan dpal bzang pos bsgyur cing zhus te gtan la phab pa/_tshad ma rnam par nges pa zhes bya ba dang*/_rigs 
[\[455a.5\]]pa'i thigs pa zhes bya ba'i rab tu byed pa slob dpon chos kyi grags pas mdzad pa/_paN+Di ta gzhan la phan pa bzang po la sogs pa dang*/_bod kyi lo tsA ba blo ldan shes rab kyi 'gyur/_gtan tshigs thigs pa zhes bya ba'i rab tu byed pa slob dpon chos kyi grags pas mdzad pa/_rgya gar gyi mkhan po pradz+nyA warma dang*/_zhu chen gyi lo tsA ba 
[\[455a.6\]]dge slong dpal brtsegs rak+Shi ta'i 'gyur/_'brel pa brtag pa'i rab tu byed pa slob dpon mkhas pa chen po chos kyi grags pas mdzad pa/_rgya gar gyi mkhan po dz+nyA na gar+b+hA dang*/_lo tsA ba nam mkha'i 'gyur la/_slad kyis paN+Di ta rab 'byor zhi ba dang*/_lo tsA ba ting nge 'dzin bzang pos bcos shing gtan la phab pa/_'brel pa brtag pa 
[\[455a.7\]]zhes bya ba'i 'grel pa smra ba'i seng ge slob dpon chen po chos kyi grags pas mdzad pa/_paN+Di ta bi shud+d+ha sing+ha dang*/_lo tsA ba dpal brtsegs kyi 'gyur/_rtog ge ma byung rab tu byed pa sde bdun dang*/_tshad ma rnam 'grel le'u dang po'i rang 'grel stong phrag phyed dang bzhi pa rig pa chen po sa'i steng ma lus pa na smra ba'i glang po che'i spyi bo 
[\[455b\]]
[\[455b.1\]]gnon par mdzad pa'i seng ge phyogs ma lus par snyan par grags pa can dpal chos kyi grags pas sbyar ba rnams bzhugs so//_//che pa la/_tshad ma rnam 'grel le'u phyi ma gsum gyi 'grel pa sgra pa chen po slob dpon lha dbang blos mdzad pa/_rang 'grel dang gnyis ka bsdoms pa la sh+lau ka stong phrag bcu gnyis 
[\[455b.2\]]pa/_bam po bzhi bcu pa/_rgya gar gyi mkhan po chen po su b+hU ti shrI dang*/_sgra sgyur gyi lo tsA ba dge slong dge ba'i blo gros kyi 'gyur/_rtsod pa'i rigs pa zhes bya ba'i rab tu byed pa slob dpon chen po d+harma kIrtis mdzad pa/_dpal lha btsun pa zhi ba 'od kyi zhal snga nas/_rgya gar gyi mkhan po chen po dz+nyA na shrI b+ha dra dang*/_dge slong 
[\[455b.3\]]dge ba'i blo gros kyi 'gyur/_slad kyis kyang paN+Di ta chen po dI paM ka ra dang*/_lo tsA ba dge slong dar ma grags kyis zhus shing gtan la phab pa/_rgyud gzhan grub pa zhes bya ba'i rab tu byed pa slob dpon d+harma kIrtis mdzad pa/_rgya gar gyi mkhan po bi shud+d+ha sing+ha dang*/_zhu chen gyi lo tsA ba dge slong dpal brtsegs kyi 'gyur ba 
[\[455b.4\]]rnams bzhugs so//_//je nye gnyis la/_tshad ma rnam 'grel gyi 'grel bshad stong phyed dang phrag bzhi pa dang lha dbang blo'i 'grel pa gnyis kyi 'grel bshad bcom ldan 'das 'jam pa'i dbyangs kyi zhabs la brten pa slob dpon shAkya blos mdzad pa bam po drug cu rtsa gsum pa/_paN+Di ta su b+hU ti shrI dang*/_lo tsA 
[\[455b.5\]]ba rma dge ba'i blo gros kyi 'gyur ba bzhugs so//_//te the gnyis la/_tshad ma rnam 'grel le'u gnyis pa man chad kyi 'grel pa rnam 'grel gyi rgyan zhes bya ba bam po drug cu pa slob dpon mkhas pa chen po shes rab 'byung gnas sbas pas mdzad pa/_kha che'i mkhan po paN+Di ta skal ldan rgyal po dang*/_lo tsA ba dge slong blo 
[\[455b.6\]]ldan shes rab kyi 'gyur la/_slad kyis kha che'i mkhan po paN+Di ta ku mA ra shrI dang*/_zhu chen gyi lo tsA ba dge slong 'phags pa shes rab kyis zhus shing bcos pa bzhugs so//_//de ne gnyis la/_tshad ma rnam 'grel gyi rgyan gyi 'grel bshad slob dpon rgyal ba can gyi zhal snga nas mdzad pa/_bod kyi lha btsun po dge 
[\[455b.7\]]slong lha bla ma zhi ba 'od kyi zhal snga nas dang*/_thugs dam sa'i snying po tho ling dpal dpe med lhun gyis grub pa'i gtsug lag khang du rgya gar gyi mkhan po dpal bi kra ma shI la'i mkhas pa chen po shrI dI paM ka ra rak+Shi ta dang*/_zhang zhung gi lo tsA ba chen po mang 'or byang chub shes rab kyis bsgyur ba bzhugs so/_/
[\[456a\]]
[\[456a.1\]]bstan bcos 'di'i gzhung gi tshad ni bam po drug cu yin no//_//pe pa la/_tshad ma rnam 'grel gyi 'grel bshad bram ze bde byed dga' bas mdzad pa rnam 'grel gyi rjes su 'brang ba'i 'phro ji snyed pa dang*/_tshad ma rnam 'grel gyi le'u gnyis pa'i 'grel pa zhes bya ba bla ma dam pa dge ba'i bshes 
[\[456a.2\]]gnyen shes rab 'byung gnas kyis zhabs la btud de brten nas nyi ma sbas pas mdzad pa rnams bzhugs so//_//phe be gnyis la/_tshad ma rnam 'grel gyi 'grel pa las le'u gsum pa'i bshad pa slob dpon chen po shes rab 'byung gnas sbas pa'i slob ma slob dpon nyi ma sbas pas mdzad pa/_
[\[456a.3\]]bam po bcu dgu pa/_tshad ma rnam 'grel gyi rgyan gyi 'grel bshad shin tu yongs su dag pa zhes bya ba dpal mkhas pa dza mA ris sbyar ba'i le'u dang po'i TI ka bzhugs so//_//me pa la/_tshad ma rnam 'grel gyi mngon sum le'u'i 'grel pa dza mA ris mdzad pa bzhugs so//_//tse pa la/_rnam 'grel 
[\[456a.4\]]gyi rgyan gyi le'u bzhi pa'i 'grel pa dpal mkhas pa dza mA ris mdzad pa bam po brgyad cu rtsa gnyis pa/_paN+Di ta su ma ti dang*/_lo tsA ba blo ldan shes rab kyis bsgyur ba bzhugs so//_//tshe pa la/_slob dpon chos mchog gis sbyar ba tshad ma rnam par nges pa'i TI ka 'thad ldan zhes bya ba sh+lo ka stong phrag bcu gnyis dang*/_
[\[456a.5\]]brgya phrag bzhi dang drug bcu rtsa gsum pa/_kha che'i paN+Di ta gzhan la phan pa bzang po la sogs pa dang*/_bod kyi lo tsA ba blo ldan shes rab kyis grong khyer dpe med du 'gyur/_tshad ma rnam par nges pa'i 'grel bshad mkhas pa'i grags pas rgya mtsho'i mtha' klas par khyab pa slob dpon ye shes dpal bzang po'i zhal snga nas 
[\[456a.6\]]mdzad pa/_gnas brtan mkhas pa chen po dz+nyA na shrI b+ha dra de nyid dang*/_lo tsA ba dge slong chos kyi brtson 'grus kyi 'gyur ba rnams bzhugs so//_//dze pa la/_slob dpon chos mchog gis sbyar ba'i tshad ma rnam par nges pa'i 'grel bshad le'u gnyis pa'i 'grel pa 'gyur byang med pa bzhugs so/_/'di 
[\[456a.7\]]la bam po bcu gnyis dang tshigs bcad sum cu rtsa gnyis yod do//_//we pa la/_rigs pa'i thigs pa'i rgya cher 'grel pa slob ma la phan pa zhes bya ba slob dpon dul ba lhas mdzad pa/_bam po gsum pa/_rgya gar gyi mkhan po dzi na mi tra dang*/_zhu chen gyi lo tsA ba ye shes sde'i 'gyur/_rigs pa'i thigs 
[\[456b\]]
[\[456b.1\]]pa'i rab tu byed pa'i rgya cher 'grel pa slob dpon chos mchog gis mdzad pa/_sh+lo ka chig stong bzhi brgya bdun cu rtsa bdun pa/_rgya gar gyi mkhan po dz+nyA na gar+b+ha dang*/_zhu chen gyi lo tsA ba dge slong d+harma lo ka'i 'gyur la/_rgya gar gyi mkhan po su ma ti kIrti dang*/_bod kyi lo tsA ba dge slong blo ldan shes rab kyis slad kyis yul dbus kyi dpe 
[\[456b.2\]]dang gtugs nas legs par bsgyur te bcos pa/_rigs pa'i thigs pa'i phyogs snga ma mdor bsdus pa slob dpon mang du thos pa ka ma la shI las mdzad pa/_rgya gar gyi mkhan po bi shud+d+ha sing+ha dang*/_zhu chen gyi lo tsA ba dge slong dpal brtsegs rak+Shi ta'i 'gyur/_rigs pa'i thigs pa'i don bsdus pa rgya gar gyi mkhan po dzi na 
[\[456b.3\]]mi tras mdzad pa/_rgya gar gyi mkhan po su ren+d+ra bo d+hi dang*/_zhu chen gyi lo tsA ba ye shes sde'i 'gyur/_gtan tshigs thigs pa'i rgya cher 'grel pa dul ba lhas mdzad pa/_rgya gar gyi mkhan po pradz+nyA warma dang*/_zhu chen gyi lo tsA ba dge slong dpal brtsegs rak+Shi ta'i 'gyur/_gtan tshigs thigs pa'i 'grel pa bram ze a tsa Tas mdzad pa 
[\[456b.4\]]rnams bzhugs so//_//zhe pa la/_'brel pa brtag pa'i rgya cher bshad pa slob dpon dul ba lhas mdzad pa/_rgya gar gyi mkhan po dz+nyA na gar+b+ha dang*/_lo tsA ba nam mkha'i 'gyur/_'brel pa brtag pa'i rjes su 'brang ba zhes bya ba bram ze shang+ka rA nan+das mdzad pa/_rgya gar gyi paN+Di ta chen po pa ra hi ta'i zhabs la zhus nas/_bod kyi sgra 
[\[456b.5\]]sgyur gyi lo tsA ba dge slong dga' ba rdo rje'i 'gyur/_rgyud gzhan grub pa'i 'grel bshad slob dpon dul ba lhas mdzad pa/_rgya gar gyi mkhan po bi shud+d+ha sing+ha dang*/_zhu chen gyi lo tsA ba dpal brtsegs rak+Shi ta'i 'gyur/_rtsod pa'i rigs pa'i 'grel pa don rnam par 'byed pa zhes bya ba slob dpon chen po shAn+ta rak+Shi tas mdzad pa/_dpal 
[\[456b.6\]]tshangs pa'i 'byung gnas bsam yas kyi gtsug lag khang du rgya gar gyi mkhan po ku mA ra shrI b+ha dra dang*/_bod kyi lo tsA ba dge slong 'phags pa shes rab dang*/_'bro seng dkar shAkya 'od kyi 'gyur/_rtsod pa'i rigs pa'i 'grel pa slob dpon dul ba lhas mdzad pa'i gsham ma tshang ba gcig_/dmigs pa brtags pa'i rgya cher 
[\[456b.7\]]bshad pa slob dpon dul ba lha shes bya'i dmigs pa mtha' dag la gzhol ba smra ba'i seng ge mu stegs can glang po che'i klad pa 'gems par mdzad pas sbyar ba/_rgya gar gyi mkhan po shAkya sing+ha dang*/_bod kyi lo tsA ba dpal brtsegs kyi 'gyur/[ (*]'di bod na lta ba mthon por rlom pa zhig gis byas/[) ]rigs pa grub pa'i sgron ma zhes bya ba slob dpon 
[\[457a\]]
[\[457a.1\]]tsan+d+ra go mis mdzad pa/_paN+Di ta shrI sing+ha pra b+ha dang*/_bod kyi lo tsA ba dge slong bai ro tsa na'i 'gyur/_thams cad mkhyen pa grub pa'i tshig le'ur byas pa dang*/_phyi rol gyi don grub pa zhes bya ba'i tshig le'ur byas pa slob dpon dge srungs kyis mdzad pa/_kha che bye brag tu smra ba'i slob dpon 
[\[457a.2\]]chen po dzi na mi tra dang*/_bod kyi lo tsA ba dge slong dpal brtsegs rak+Shi ta'i 'gyur/_thos pa brtag pa'i tshig le'ur byas pa/_gzhan sel brtag pa'i tshig le'ur byas pa/_dbang phyug 'jig pa'i tshig le'ur byas pa rnams slob dpon dge srungs kyis mdzad pa/_tshad ma brtag pa che ba dang*/_tshad ma brtag pa chung ba slob 
[\[457a.3\]]dpon chos mchog gis mdzad pa/_lo tsA ba dge slong blo ldan shes rab kyi 'gyur/_gzhan sel ba zhes bya ba'i rab tu byed pa slob dpon chos mchog gis mdzad pa/_kha che'i paN+Di ta skal ldan rgyal po dang*/_lo tsA ba dge slong blo ldan shes rab kyis kha che'i grong khyer dpe med du 'gyur/_'jig rten pha rol grub pa 
[\[457a.4\]]zhes bya ba slob dpon chos mchog gis mdzad pa/_grong khyer chen po dpe med kyi dbus rat+na rasmi'i gtsug lag khang du kha che'i rgyal po shrI ha ri sha de wa'i sku ring la kha che'i paN+Di ta chen po skal ldan rgyal po dang*/_bod kyi sgra sgyur gyi lo tsA ba dge slong pa tshab nyi ma grags kyi 'gyur/_glegs bam bklag pa'i thabs 
[\[457a.5\]]paN+Di ta dA na shI las rang 'gyur du mdzad pa/_skad cig ma 'jig pa grub pa zhes bya ba'i rab tu byed pa slob dpon chos mchog gis mdzad pa/_rgya gar gyi mkhan po skal ldan rgyal po dang*/_lo tsA ba dge slong blo ldan shes rab kyi 'gyur/_skad cig ma 'jig pa grub pa'i rnam par 'grel pa slob dpon bram 
[\[457a.6\]]ze mu tig bum pas mdzad pa/_rgya gar gyi mkhan po bi nA ya ka ra dang*/_lo tsA ba dge slong grags 'byor shes rab kyi 'gyur/_lhan cig dmigs pa nges par grub pa zhes bya ba rtsod par smra ba'i mchog slob dpon dpal shes rab 'byung gnas sbas pas mdzad pa/_bal yul gyi paN+Di ta tsa hang ngu shAn+ti b+ha dra 
[\[457a.7\]]dang*/_bod kyi lo tsA ba 'bro seng dkar dge slong shAkya 'od kyi 'gyur/_sel ba grub pa zhes bya ba dge bsnyen dam pa mkhas pa chen po bram ze shang+ka rA nan+das mdzad pa/_grong khyer dpe med du kha che'i paN+Di ta ma no rA tha dang*/_lo tsA ba blo ldan shes rab kyi 'gyur/_'grel pa grub pa zhes bya ba slob dpon mkhas 
[\[457b\]]
[\[457b.1\]]pa chen po bram ze'i rigs su sku 'khrungs pa chos kyi grags pa gnyis pa zhes 'jig rten na gtam du grags shing rtog ge pa phal pa'i gzhung 'jig pa dang*/_thogs pa med par don gyi de kho na nyid rnam par 'jig pa'i blo'i mthu stobs kyi 'gran zla dang bral ba/_bde bar gshegs pa'i bstan pa la 
[\[457b.2\]]gces spras su 'dzin pas legs par bshad pa'i ro myang ba la sems rtse gcig tu gzhol ba dge bsnyen dam pa shang+ka rA nan+das mdzad pa/_paN+Di ta skal ldan rgyal po dang*/_lo tsA ba blo ldan shes rab kyi 'gyur/_rgyud pa 'bras bu'i ngo bo grub pa zhes bya ba mkhas pa chen po dz+nyA na shrI mi tra'i zhal snga 
[\[457b.3\]]nas mdzad pa/_rgya gar gyi mkhan po paN+Di ta ku mA ra ka lA shu dang*/_lo tsA ba shAkya 'od kyi 'gyur/_phyis paN+Di ta A nan+da dang*/_lo tsA ba de nyid kyis gtugs shing gtan la phab pa/_rnam par rig pa tsam nyid du grub pa zhes bya ba mkhas pa chen po rin chen 'byung gnas zhi ba'i zhal snga 
[\[457b.4\]]nas kyis mdzad pa/_bal yul gyi paN+Di ta shAn+ti b+ha dra dang*/_bod kyi lo tsA ba 'bro dge slong shAkya 'od kyi 'gyur/_slad nas paN+Di ta chen po de nyid dang*/_klog skya shes rab brtsegs kyis gtan la phab pa/_nang gi khyab pa slob dpon chen po mkhas pa dpal rin chen 'byung gnas zhi 
[\[457b.5\]]ba'i zhal snga nas mdzad pa dang*/_gtan tshigs kyi de kho na nyid bstan pa mkhas pa chen po dzai tA ri'i zhal snga nas mdzad pa/_rgya gar gyi mkhan po paN+Di ta ku mA ra ka lA shu dang*/_lo tsA ba dge slong shAkya 'od kyi 'gyur/_chos dang chos can gtan la phab pa zhes bya ba slob dpon dzai tA ris mdzad pa/_
[\[457b.6\]]byis pa 'jug pa'i rtog ge zhes bya ba slob dpon chen po dgra las rgyal bas mdzad pa/_rgya gar gyi mkhan po nA ga rak+Shi ta da nga*/_bod kyi sum pa lo tsA ba dpal mchog dang po'i rdo rje'i 'gyur/_rtog ge'i 'di rtog ge'i skad 'chud pa yin nam dpyad/_skad dza ga ta la'i gtsug lag khang chen po'i mkhas pa chen po dge slong thar pa'i 'byung gnas 
[\[457b.7\]]sbas pas mdzad pa/_tshul 'di ni gang zag dam pa rnams kyi bka' drin la brten nas nang dang phyi'i gzhung lugs du ma rnams la blo'i snang ba cher rgyas pa sgra sgyur gyi lo tsA ba dpang dge slong dpal ldan blo gros brtan pas paN+Di ta la ma ltos par rang nyid kyis 
[\[458a\]]
[\[458a.1\]]bsgyur cing zhus te gtan la phab pa/_rigs pa'i sbyor ba zhes bya ba kha che'i yul gyi mkhas pa chen po dngos grub brnyes pa bram ze'i slob dpon chen po rin chen rdo rjes mdzad pa/_rgya gar gyi mkhan po chen po dpal rab 'byor zhi ba dang*/_zhu chen gyi lo tsA ba dge slong ting 
[\[458a.2\]]nge 'dzin bzang po'i 'gyur ba rnams bzhugs so//_//ze 'e gnyis la/_de kho na nyid bsdus pa'i tshig le'ur byas pa slob dpon zhi ba 'tsho'i zhal snga nas mdzad pa/_gu ge yul gyi dben sa ri bo dge gnas phun tshogs gling du rgya gar gyi mkhan po dpal gu Na A ka ra shrI b+ha dra'i zhal snga nas dang*/_
[\[458a.3\]]sgra sgyur gyi lo tsA ba chen po dpal lha btsan po dge slong lha bla ma zhi ba 'od kyi zhal snga nas bsgyur cing zhus te gtan la phab pa/_de kho na nyid bsdus pa'i dka' 'grel slob dpon chen po ka ma la shI las mdzad pa/_rgya gar gyi mkhan po mkhas pa chen po de wen+d+ra b+ha dra dang*/_bod kyi lo tsA ba dge slong grags 
[\[458a.4\]]'byor shes rab kyi 'gyur ba rnams bzhugs so/_/'di la tshigs su bcad pa khri brgyad stong*/_bam po drug cur byas so//_//ye pa la/_yangs pa dang dri ma med pa dang ldan pa zhes bya ba'i tshad ma kun las btus pa'i 'grel bshad byang chub sems dpa'i yul pa slob dpon rgyal ba'i dbang 
[\[458a.5\]]po blo gros kyi zhabs kyis mdzad pa/_sh+lo ka stong phrag dgu pa tshul 'di ni chos kyi rje shong ston lo tsA ba rdo rje rgyal mtshan gyis legs par bshad pa'i srol la sogs pa la brten nas dpang lo tsA ba dge slong dpal ldan blo gros brtan pas paN+Di ta la ma ltos par de nyid kyis rgya dpe la gzigs nas 'gyur ba 
[\[458a.6\]]bzhugs so//_//sgrub pa dang sel ba rnam par dag pa yi/_/yang dag rigs pas lta ngan sun 'byin cing*/_/shes bya'i gnas lugs gsal byed rig pa'i gzhung*/_/bcu phrag drug la brgyad kyis brgyan pa bzhugs/_/de dag gis ni gtan tshigs rig pa'i chos skor bzhugs pa'i rnam 
[\[458a.7\]]grangs rnams bkod zin to//_//de ltar gtan tshigs rig pa'i chos skor rnams bkod nas/_da ni gzhan tshar bcad pa'i gnas gnyis pa sgra rig pa'i bstan bcos kyi skor la/_re pa la/_lung du ston pa tsan+d+ra pa'i mdo zhes bya ba/_'phags pa'i yul gyi mkhas pa thams cad kyi gtsug gi nor 
[\[458b\]]
[\[458b.1\]]bu lta bu slob dpon chen po tsan+d+ra go mi'i zhal snga nas mdzad pa/_skad gnyis smra ba'i dbang po shong ston rdo rje rgyal mtshan gyis legs par bsgyur ba la/_slar yang 'jig rten gyi mig gcig pu dpal ldan blo gros brtan pas 'gyur bcos bgyis pa/_nye bar bsgyur ba nyi shu pa'i 
[\[458b.2\]]'grel pa zhes bya ba slob dpon chen po tsan+d+ra go mi'i zhabs kyis mdzad pa/_sgra'i mkhan po chen po paN+Di ta dzai ta kar+Na'i zhal snga nas legs par mnyan te/_sgyur byed kyi lo tsA ba chen po dge slong nyi ma rgyal mtshan dpal bzang pos legs par bsgyur ba/_yi ge'i mdo zhes bya ba slob 
[\[458b.3\]]dpon chen po tsan+d+ra go mis mdzad pa/_legs par sbyar ba skad kyi brda sprod pa dge slong nyi ma rgyal mtshan dpal bzang pos gangs can pa'i skad du yang dag par bsgyur ba/_yi ge'i mdo'i 'grel pa zhes bya ba slob dpon chos skyong gi zhal snga nas mdzad pa/_sgra'i mkhan po chen po 
[\[458b.4\]]dzai ta kar+Na'i zhal snga nas legs par mnyan nas/_sgra sgyur gyi lo tsA ba nyi ma rgyal mtshan dpal bzang pos bsgyur ba/_lung du ston pa tsan+d+ra ba'i mdo'i spyir btang ba yang dag par bsdu ba zhes bya ba skad gnyis smra ba chen po dge slong dpal ldan blo gros brtan pas shin tu dag par bsgyur 
[\[458b.5\]]ba/_brda sprod pa tsan+d+ra pa'i mdo'i rnam par dbye ba'i tshig le'ur byas pa mkhas pa thams cad kyi gtsug gi rgyan du gyur pa'i slob dpon seng ge bzang po'i zhal snga nas mdzad pa/_bal po'i paN+Di ta dpal sa dbang bzang po'i zhal snga nas dang*/_lo tsA ba dge slong shong ston blo gros brtan pa'i 
[\[458b.6\]]'gyur/_'di la rtags kyi bye brag ma phyed pa la sogs pa bstan bcos la mi legs pa 'ga' re yod pa dang*/_'gyur ma dag pa'ang bag re snang na yang las dang po pa rnams la phan par bsams nas bris pa yin no/_/lung du ma byung*ston pa tsan+d+ra ba'i ti la sogs pa dang si la sogs 
[\[458b.7\]]pa skad gnyis smra ba'i dbang phyug d+harma shrI b+ha dra'i 'gyur/_lung du ston pa tsan+d+ra pa'i ti nga'i mtha' zhes bya ba bod kyi lo tsA ba dge slong dpal ldan blo gros brtan pa'i 'gyur/_lung du ston pa tsan+d+ra pa'i sub ma byung*kyi mtha' rin chen 'byung gnas zhes bya ba gnas brtan rab 'byor zla bas mdzad pa/_skad 
[\[459a\]]
[\[459a.1\]]gnyis smra ba dpal ldan byang chub rtse mo'i slob mar gyur pa gnas lnga rig pa chos kyi rgyal mtshan dpal bzang pos dpal ldan sa skyar bsgyur cing zhus pa/_'brel pa mdor bstan pa zhes bya ba kA yas+tha tsaM ka dA shas mdzad pa/_lo tsA ba chen po dpal ldan dpang 
[\[459a.2\]]blo gros brtan pas legs par bsgyur cing zhus nas gtan la phab pa/_tsan+d+ra pa'i byings kyi dbung gnyen zhes bya ba slob dpon zla ba gang bas mdzad pa las btus pa/_legs par sbyar ba'i gzhung lugs smra ba chen po thugs rje dpal bzang pos yang dag par bsgyur cing dag par 
[\[459a.3\]]bgyis pa/_lung du ston pa tsan+d+ra pa'i 'grel pa grub pa zhes bya ba'i rab tu byed pa slob dpon tsan+d+ra go mi'i rjes su 'brangs nas ma hA paN+Di ta nyi ma'i snying po'i zhal snga nas mdzad pa/_'gos kyi rigs las 'khrungs pa'i lo tsA ba chen po dge slong d+harma pA la b+ha dras g.yag sde lo tsA ba'i phyag dpe 
[\[459a.4\]]las gsar du bsgyur cing*/_slad kyi char yang rgya dpe rnying pa la gtugs te 'gyur bcos dang zhu dag mdzad pa/_u Na la sogs pa'i mdo'i 'grel pa slob dpon chen po tsan+d+ra go mi'i zhal snga nas mdzad pa/_'di bod dpe snga 'gyur gnyis tsam la 'gyur ma dag pa dang*/_lhag chad kyang cung zad 
[\[459a.5\]]byung bar brten/_slad kyis lo tsA ba chen po zhwa lu rin chen chos skyong bzang po'i zhal snga nas shin tu dag par bsgyur ba/_'jam dpal gyi brda sprod pa'i rnam par 'grel pa tshigs su bcad pa stong phrag brgyad pa'i bdag nyid can/_chos 'khor lha sa'i gtsug lag khang du zhwa lu lo tsA ba dge 
[\[459a.6\]]slong chos skyong bzang pos legs par bsgyur ba/_yang 'jam dpal gyi brda sprod pa'i skabs lnga pa'i rkang pa gnyis pa'i rnam par 'grel pa zhwa lu lo tsA ba dge slong d+harma pA la b+ha dras dpal grwa thang gi gtsug lag khang du yongs su rdzogs par bsgyur ba rnams bzhugs so//_//le pa la/_
[\[459a.7\]]lung du ston pa ka lA pa'i mdo zhes bya ba lo tsA ba dpal ldan blo gros brtan pas slob dpon durga sing+ha'i 'grel pa la gtugs nas sgra don ji lta ba bzhin du dpal sa skyar bsgyur ba/_cha bsags kyi mdo'i 'grel pa zhes bya ba slob dpon durga sing+has mdzad pa'i stod cha lo tsA ba chen po grags pa 
[\[459b\]]
[\[459b.1\]]rgyal mtshan gyi 'gyur/_ka lA pa'i 'grel pa nyung ngu las slob ma la phan pa zhes bya ba paN+Di ta sgrol ba'i dbang phyug gis mdzad pa/_lha bla ma zhi ba 'od kyis zhang zhung gi sa cha tho ling gser gyi gtsug lag khang du bsgyur ba/_byings kyi tshogs bgrod dka' seng ges mdzad pa/_lo tsA ba chen po dge slong 
[\[459b.2\]]rin chen grub kyis bsgyur cing*/_slad kyi dus su'ang byings kyi mdo'i 'grel pa dang gtugs nas dag par bgyis pa/_lung du ston pa ka lA pa'i 'grel ma byung*pa paN+Di ta bgrod dka' seng ges mdzad pa/_bu ston lo tsA ba'i 'gyur/_ka lA pa'i mdo'i 'grel pa slob ma la phan pa zhes bya ba jo bo brag 
[\[459b.3\]]'byor gyis mdzad pa/_chos kyi rje skad gnyis smra ba rnams kyi gtsug gi nor bu thub pa'i dbang po dang mkhyen rab mi gnyis pa dpal blo gros brtan pa'i bka' drin las bde bar gshegs pa'i gsung rab dang tha snyad kyi gtsug lag rnams la blo gros rgya cher thob pa gangs can gyi khrod du skad gnyis 
[\[459b.4\]]smra ba dge slong byang chub rtse mos bsgyur ba zhes pa'i mtha' can rnams bzhugs so//_//she pa la/_ka lA pa'i si sogs kyi mtha'i bya ba mkhas pa dpal ldan 'jam dpal grags pas mdzad pa/_lo tsA ba dge slong dpal ldan blo gros brtan pas dpal gnas po che'i gtsug lag khang du 'gyur/_
[\[459b.5\]]paN+Di ta chen po mAM hi ka wis mdzad pa'i ka lA pa'i mdo dang 'brel pa'i si la sogs pa'i rnam dbye'i bya ba mkhas pa'i dbang po dpal ldan blo gros brtan pa'i legs par bshad pa la brten sgra rig pa'i dge slong lo tsA ba blo gros rgyal mtshan dang*/_blo gros dpal bzang pos legs par bsgyur cing mchan 
[\[459b.6\]]bus kyang gtan la phab pa/_ka lA pa'i ti la sogs pa'i mtha'i bya ba rnam par dpyad pa zhes bya ba mkhan po sarba d+ha ras bkod pa legs sbyar gyi skad kyi tha snyad mtha' dag gtan la 'bebs par byed pa ka lA pa'i rjes 'brang byings kyi 'grel pa chen po 'di ni mkhas grub du ma brgyud mar byon pa'i dpal ngam 
[\[459b.7\]]ring gi yang rtse'i gtsug lag khang du paN+Di ta chen po shrI ma Ni ka dang*/_sgra tshad pa dpal ldan bsod nams bzang po la sogs pa yongs 'dzin dam pa rnams kyi zhabs rdul la spyi bos reg par gyur pa/_lo tsA ba chen po rdo rje rgyal mtshan gyis legs par 'gyur/_smra ba kun la 'jug pa'i sgra'i bstan bcos 
[\[460a\]]
[\[460a.1\]]sbyor ba bzhi dang ldan pa dang*/_smra ba kun la 'jug pa'i sgra'i bstan bcos kyi 'grel pa sbyor ba bzhi dang ldan pa slob dpon chen po su b+hA sha kIrtis mdzad pa/_rab tu sbyor ba'i sgo'i 'grel pa/_ldog pa bsdus pa bstan pa'i tshig le'ur byas pa/_ldog pa bsdus 
[\[460a.2\]]pa bstan pa'i rnam 'grel rnams slob dpon na bi d+harmas blo dman pa'i don du gsal tshig tu mdzad pa/_smra ba'i sgo mtshon cha lta bu zhes bya ba paN+Di ta dran pa'i ye shes grags pas mdzad pa dang*/_smra ba'i sgo mtshon cha lta bu zhes bya ba'i 'grel pa slob dpon de nyid kyis mdzad pa yin nam yang zer/_
[\[460a.3\]]rong pa chos bzang gis byas pa yin yang zer ba/_dkyus su rgya gar gyi mkhan po dran pa'i ye shes grags pas bla ma nor bzang grags pa las thos te slob ma gzhon nu grags pa'i don du ming gi sbyor ba ni cung zad bzhag_/phrad kyi sbyor ba ni cung zad bshad nas bsgyur cing zhus pa zhes bya 
[\[460a.4\]]ba yod pa rnams bzhugs so//_//se pa la/_brda sprod pa dbyangs can gyi mdo dang*/_brda sprod pa dbyangs can gyi mdo'i 'grel pa rab tu bya ba gsal ldan zhes bya ba slob dpon a nu b+hU tis mdzad pa/_'phags yul nub phyogs ku ru k+She tra bram ze'i rigs su 'khrungs pa gnas 
[\[460a.5\]]lnga rig pa'i paN+Di ta ba la b+ha dra dang*/_ma hA paN+Di ta go ku la nA tha mi shra mched kyi bka' drin la brten pa'i lo tsA ba se dkar rigs kyi thig le 'dar pa lo tsA ba ngag dbang phun tshogs lhun grub kyis pho brang chen po po Ta lar bsgyur ba/_sgra'i yan lag tu gyur pa'i bstan bcos la/_mngon brjod kyi bstan 
[\[460a.6\]]bcos 'chi ba med pa'i mdzod ces bya ba paN+Di ta 'chi med seng ges mdzad pa/_paN+Di ta chen po kIrti tsan+d+ra dang*/_lo tsA ba yar lungs pa grags pa rgyal mtshan gyis bal yul yam bu'i grong khyer du bsgyur ba la/_slad nas 'gos lo tsA ba dge slong d+harmA pA la b+ha dra zhes bya bas rgya dpe dang 'gyur rnying la 
[\[460a.7\]]gtugs te don la dpyad de 'gyur bcos cung zhig byas pa gnyis 'bid can/_'chi ba med pa'i mdzod kyi rgya cher 'grel pa 'dod 'jo'i ba mo zhes bya ba paN+Di ta rab 'byor zla bas mdzad pa/_dpal zhwa lu'i dge slong 'gos lo tsA ba gsum pa dge slong d+harmA pA la b+ha dras legs par bsgyur ba/_
[\[460b\]]
[\[460b.1\]]snyan dngags kyi me long paN+Di ta slob dpon dbyig pa can gyis mdzad pa/_rgya gar gyi mkhan po snyan dngags mkhan chen po shrI lak+Sh+mI ka ra dang*/_bod kyi lo tsA ba dge slong shong ston gyis dpal sa skya'i gtsug lag khang chen por bsgyur ba/_de rjes dpang lo tsA ba blo gros brtan pas go dka' ba'i cha shas 
[\[460b.2\]]su gyur pa rnams dang*/_don che ba rnams la 'gyur bcos mdzad pa la phyis snye thang blo brtan bzhi pas legs par 'gyur bcos mdzad pa/_snyan dngags sprin gyi pho nya zhes bya ba snyan dngags mkhan chen po nag mo khol gyis mdzad pa/_kha che'i paN+Di ta snyan dngags mkhan chen po su ma na shrI dang*/_zhu chen 
[\[460b.3\]]gyi lo tsA ba mang du thos pa'i dge slong byang chub rtse mo dang*/_lo tsA ba lung rigs smra ba nam mkha' bzang pos dpal sa skya'i gtsug lag khang chen por bsgyur ba/_sdeb sbyor gyi mtshan nyid ston pa'i bstan bcos sdeb sbyor rin chen 'byung gnas zhes bya ba rtsod pa'i dus kyi thams cad mkhyen pa rin chen 'byung 
[\[460b.4\]]gnas zhi bas mdzad pa/_sa gsum na 'gran zla bral ba'i thams cad mkhyen pa chen po byang chub rtse mo'i zhal snga nas bsgyur ba las/_slar yang bla ma de nyid dang*/_skyes bu dam pa rnams kyi bka' drin gyis bskyangs pa'i dge slong nam mkha' bzang pos bsgyur/_slar yang zhwa lu lo tsA ba chos skyong bzang 
[\[460b.5\]]pos dag par bcos pa/_yang sdeb sbyor rin chen 'byung gnas zhes bya ba rtsod dus kyi thams cad mkhyen pa rin chen 'byung gnas zhi ba'i zhabs kyis mdzad pa 'di ni chos ldan ra sa bas bsgyur ba'i 'phro yar lungs pa lo tsA ba grags pa rgyal mtshan gyis rdzogs par bsgyur ba/_slad kyis sa gsum na 'gran 
[\[460b.6\]]zla dang bral ba'i thams cad mkhyen pa nam mkha' bzang pos sdom brtson dam pa rnams kyi gtsug rgyan sde snod gsum gyi glegs bam gcig pu skad gnyis smra ba'i dbang po dpal ldan blo gros brtan pa'i phyag bris kyi rgya dpe la gtugs nas shin tu dag par bsgyur ba/_sdeb sbyor gyi dper brjod ston pa 
[\[460b.7\]]sdeb sbyor gyi phreng ba'i bstod pa zhes pa 'di stag sde ba seng ge rgyal mtshan gyi sras kyi thu bo phyi nang gi gzhung lugs rgya mtsho'i pha rol tu son pa de dus na 'gran zla dang bral ba'i mkhas pa chen po skad gnyis smra ba rnams kyi gtsug gi nor bu shong ston rdo rje rgyal mtshan gyi zhal snga nas bsgyur ba/_'di'i yi 
[\[461a\]]
[\[461a.1\]]ge bcu gnyis pa'i tshigs bcad bcu gnyis pa ya mu na yan chad shong ston lo tsA ba chen po rdo rje rgyal mtshan gyis bsgyur te 'phro lus pa las shong ston de nyid kyi brgyud pa'i slob ma dpang lo tsA ba dge slong dpal ldan blo gros brtan pas slob dpon shAkya rak+Shi tas mdzad pa'i 'grel 
[\[461a.2\]]pa la brten nas yongs su rdzogs par bsgyur ba rnams bzhugs so//_//rang bzhin rkyen dang rnam 'gyur legs sbyar nas/_/don la brda sprod gzhung gi bstan bcos dang*/_/de yi yan lag mngon brjod snyan dngags sogs/_//ston pa'i bstan bcos sum cu rtsa dgu bzhugs/_/de dag gis 
[\[461a.3\]]ni sgra rig pa'i chos skor bzhugs pa'i rnam grangs rnams bkod zin to//_//de ltar gzhan tshar gcod pa rig pa'i gnas kyi bstan bcos rnams bkod nas/_gzhan rjes su gzung ba'i rig pa'i gnas gnyis kyi dang po gso ba rig pa'i bstan bcos kyi skor la/_he pa la/_sbyor 
[\[461a.4\]]ba brgya pa zhes bya ba sman gyi gzhung 'phags pa klu sgrub kyis mdzad pa/_bal po'i paN+Di ta chen po bram ze dze ta kar+Na'i zhal snga nas dang po rtsa 'grel lan cig gsungs shing*/_dus phyis rgya gar shar phyogs kyi paN+Di ta bud+d+hA shrI dz+nyA na'i zhal snga nas stod cung zad gsungs nas grub pa'i zhing skyid rong 
[\[461a.5\]]'phags pa 'jig rten dbang po'i gtsug lag khang las cung zad mi ring bar chen po'i chen po rnams kyi gdan sa dpal sher gyi gtsug lag khang du mang du thos pa'i lo tsA ba dge slong nyi ma rgyal mtshan dpal bzang pos 'grel pa gsum dang bstun nas bsgyur ba/_slob dpon 'phags pa klu sgrub 
[\[461a.6\]]snying pos sman pa rnams la brdzongs pa sman 'tsho ba'i mdo tshigs su bcad pa/_slob dpon klu sgrub kyis mdzad pa'i sman a ba'i cho ga_sman dpyad yan lag brgyad pa'i 'grel pa las bstan pa'i sman gyi ming gi rnam grangs yan lag brgyad pa'i snying po'i 'grel pa mdzad pa'i slob dpon zla ba la dga' bas 
[\[461a.7\]]mdzad pa/_yan lag brgyad pa'i snying po bsdus pa zhes bya ba sman pa'i bdag po dge 'dun gsang ba zhes bya ba'i sras sman pa chen po slob dpon pha gol gyis mdzad pa/_rgya gar gyi mkhan po dza ran+d+ha ra dang*/_zhu chen gyi lo tsA ba dge slong rin chen bzang po'i 'gyur/_de'i rang 'grel du grags pa yan lag 
[\[461b\]]
[\[461b.1\]]brgyad pa'i snying po zhes bya ba'i sman dpyad kyi bshad pa'i stod le'u bcu bzhi pa yan chad kyi 'grel pa bzhugs so//_//e pa la/_yan lag brgyad pa'i rang 'grel du grags pa'i yan lag brgyad pa'i snying po zhes bya ba'i sman dpyad kyi bshad pa sman pa'i bdag po seng ge sbas pa zhes bya ba'i bu 
[\[461b.2\]]sman pa chen po pha gol zhes bya bas mdzad pa/_le'u bco lnga pa yan chad rdzogs pa/_rgya gar gyi mkhan po A tsAr+ya d+harma shrI warma dang*/_zhu chen gyi lo tsA ba i bu dge slong shAkya blo gros kyis bsgyur cing*/_mar lo dge slong rig pa gzhon nu dang mnyel cor dge slong dbyig gi rin chen dang gsum gyis 
[\[461b.3\]]tshad la phab ste mjug bsdus nas rdzogs par bgyis pa bzhugs so//_//ko kho go gsum la/_yan lag brgyad pa'i snying po rnam par 'grel pa tshig gi don gyi zla zer zhes bya ba chags pa la dga' ba'i bu slob dpon zla ba la dga' ba zhes bya ba tshe'i rig byed kyi bstan bcos mtha' dag la mkhas 
[\[461b.4\]]pas mdzad pa/_rgya gar gyi mkhan po dza ran+d+ha ra dang*/_zhu chen gyi lo tsA ba dge slong rin chen bzang po'i 'gyur ba rnams bzhugs so/_/rlung mkhris bad kan 'dus pa las gyur pa'i/_/nad rnams sman dang dpyad dang rigs pa yis/_/gso thabs klu sgrub pha khol rjes 'brang gzhung*/_/gso ba rig pa'i bstan 
[\[461b.5\]]bcos rnam bdun bzhugs/_/de dag gis ni gso ba rig pa'i chos skor bzhugs pa'i rnam grangs rnams bkod zin to//_//de ltar gso ba rig pa'i bstan bcos kyi skor rnams bkod nas/_gzhan rjes su 'dzin pa'i gnas gnyis pa bzo rig pa'i bstan bcos ni/_rtsa ba gser 'gyur gyi bstan 
[\[461b.6\]]bcos la/_ngo pa la/_dngul chu grub pa'i bstan bcos zhes bya ba slob dpon chen po b+ha li pas mdzad pa/_rgya gar gyi paN+Di ta shrI na ren+d+ra b+ha dra dang*/_bod kyi lo tsA ba au D+yAn pa rin chen dpal gyis ri bo chen po spu Ta'i mgul gyi pho brang chen por 'gyur/_gser 'gyur gyi bstan bcos bsdus pa 
[\[461b.7\]]mjug ma tshang ba 'di grub chen o rgyan pa'i 'gyur/_gong gi b+ha li pas mdzad pa dang gnyis 'gyur chad ma gtogs don gcig pa yin pa 'dra'o/_/rdzogs pa'i sangs rgyas kyis gsungs pa'i sku gzugs kyi mtshan nyid kyi rnam 'grel zhes bya ba rgya gar gyi mkhan po d+harma d+ha ra dang*/_lo tsA ba yar 
[\[462a\]]
[\[462a.1\]]lungs pa grags pa rgyal mtshan gyis mang yul gung thang gi rgyal sar bsgyur ba/_drang srong chen po A tre'i bus mdzad pa'i sku gzugs kyi tshad kyi mtshan nyid ces bya ba mkhas pa d+harma d+ha ra dang*/_sgra sgyur grags pa rgyal mtshan gyi 'gyur/_grub thob brgyad cu rtsa bzhi'i mngon 
[\[462a.2\]]par rtogs pa bal po'i dge slong dpal gyi sdes mdzad pa/_mchod rten gyi ma byung*mtshan nyid ston pa bu ston lo tsA'i 'gyur/_thams cad kyi dbang phyug gi bcud len nad thams cad 'joms shing lus kyi stobs rgyas par byed pa zhes bya ba ha ri d+ho bar gyi rnal 'byor shi ba dA sha dang*/_o rgyan pa rin chen dpal 
[\[462a.3\]]gyis spu trar 'gyur/_spos sbyor gyi bstan bcos dri sbyar ba'i mig [{]mangs [,]mang [}]ris kyi sbyor ba tshig le'ur byas pa slob dpon klu sgrub kyis mdzad pa/_spos sbyor gyi re'u char byas pa'i thabs bshad pa 'di dag gi zhus dag lo tsA ba snar thang pu N+ye rasmi yin no/_/de dag dang rjes su 'brel ba'i rten 'brel 
[\[462a.4\]]dang rtsis dang mo la sogs pa'i skor la/_rten cing 'brel par 'byung ba'i gtsug lag [(*]ma byung*[)]gi de kho na nyid slob dpon klu sgrub kyis mdzad pa/_paN+Di ta bud+d+hA ka ra b+ha dra dang*/_lo tsA ba 'gos lhas btsas kyi 'gyur/_shA ri'i bu'i mo rtsis [(*]ma byung*[)]mtshan ma brgyad pa/_paN+Di ta bud+d+ha shrI dz+nyA na dang*/_lo tsA ba nyi ma rgyal 
[\[462a.5\]]mtshan dpal bzang po'i 'gyur/_dpal ldan zhi ba  [(*]ma byung*[)]lhas mdzad pa'i mo rtsis paN+Di ta go ma shrI dang*/_bud+d+ha shrI dz+nyA na dang*/_lo tsA ba nyi ma rgyal mtshan gyi 'gyur/_thub pa chen po drang srong gargas ltas kyi rnam pa bstan pa zhes bya ba'i gtsug lag rgya nag nas bsgyur ba/_'phags 
[\[462a.6\]]pa spyan ras gzigs dbang phyug bcom ldan 'das thal ba'i dbang po dbang phyug gi skur bzhengs pas u ma dang zhu len gyi tshul du phyi rol gyi lugs su gsungs pa'i dpal g.yul las rnam par rgyal ba zhes pa'i rgyud kyi rgyal po dbyangs 'char ba zhes bya ba seng ge go chas mdzad pa'i sbas pa 
[\[462a.7\]]gsal byed man ngag dom nag lce mdung sogs dmar nag gi 'khor lo sh+la ka stong phrag gcig pa/_rgya gar gyi mkhan po paN+Di ta dpal dza ya A nan+da chen po dang*/_bod kyi lo tsA ba glo bo shes rab rin chen gyi 'gyur/_tshe'i gnas skabs kyi 'bras bu gnod pa 'byung ba zhes bya ba'i las paN+Di ta 
[\[462b\]]
[\[462b.1\]]dza ya A nan+da dang*/_lo tsA ba shes rab rin chen gyi 'gyur/_gtsug gi nor bu zhes bya ba rgya gar shar phyogs kyi paN+Di ta dpal lhan cig skyes pa dang*/_o rgyan pa rin chen dpal gyis ljongs te rA hu'i tir 'gyur/_tshe rtsis kyi 'bras bu gsal bar byed pa zhes bya ba ma na pu ru Shas mdzad pa/_i thi 
[\[462b.2\]]na ka ra ka Ta'i bram ze lag+ma ti dang*/_mkha' 'gro rdo rje'i 'gyur/_dbyangs 'char ba'i don bsdus pa paN+Di ta chen po seng ge'i go chas mdzad pa/_rgya gar gyi mkhan po paN+Di dza ya A nan+da dang*/_lo tsA ba dge slong shes rab rin chen zhes bya ba rmongs pa'i gnyen po dgos 'dod thams cad 'byung bas 
[\[462b.3\]]bal yul rnal 'byor pa'i gtsug lag khang du zhus shing gtan la phab pa/_dbyangs 'char ba'i dus sbyor gyi 'bras bu nye bar mkho ba zhes bya ba rgya gar gyi mkhan po shrI dza ya A nan+da dang*/_chag lo tsA ba dge slong chos rje dpal gyi 'gyur rnams bzhugs so//_//rgyal dbang lnga pa'i dkar chag tu bram 
[\[462b.4\]]ze chen po d+ha ra ha mis mdzad pa'i dus bstan pa'i me long rgya gar shar phyogs kyi paN+Di ta dz+nyA na shrI dang*/_lo tsA ba nyi ma rgyal mtshan gyi 'gyur zhes bya ba dang*/_drang srong phur bus mdzad pa'i lo drug cu'i 'bras rtsis phur brtag bal yul gyi mkhas pa bi na seng ge'i 'gyur/_zhes pa byung yang dpe ma 
[\[462b.5\]]'byor bas slar btsal dgos so/_/rang dang gzhan gyi dbul ba kun sel zhing*/_/'dod pa bsgrub pa mkhas pa 'jug pa'i ngogs/_/bzo rig bstan bcos phyogs mthun bcas pa'i gzhung*/_/bcu phrag gnyis la gnyis kyis brgyan pa bzhugs/_/de dag gis ni bzo rig pa'i chos skor 
[\[462b.6\]]bzhugs pa'i rnam grangs rnams bkod zin to//_//de ltar bzo rig pa'i bstan bcos kyi skor rnams bkod nas/_thun mong ba lugs kyi bstan bcos la sogs pa'i skor la/_slob dpon klu sgrub kyis mdzad pa'i shes rab brgya pa zhes bya ba'i rab tu byed pa rgya gar gyi mkhan po sarba dz+nyA de wa dang*/_zhu chen gyi lo tsA ba 
[\[462b.7\]]dpal brtsegs kyi 'gyur/_lugs kyi bstan bcos shes rab sdong bu zhes bya ba slob dpon klu sgrub kyis mdzad pa las le'u gnyis pa logs shig tu bsgyur ba lo tsA ba shI len+d+ra bo d+hi dang*/_ye shes sde'i 'gyur/_lugs kyi bstan bcos skye bo gso ba'i thigs pa zhes bya ba slob dpon klu sgrub kyi zhal snga nas mdzad pa/_
[\[463a\]]
[\[463a.1\]]rgya gar gyi mkhan po shI len+d+ra bo d+hi dang*/_zhu chen gyi lo tsA ba ye shes sde'i 'gyur/_lugs kyi bstan bcos tshigs su bcad pa'i mdzod ces bya ba slob dpon nyi ma sbas pas mdzad pa/_za hor gyi mkhan po dz+nyA na shAn+ti dang*/_bod kyi lo tsA ba dpal gyi lhun po sde'i 'gyur/_tshigs su bcad pa 
[\[463a.2\]]brgya pa zhes bya ba slob dpon chen po mchog sred kyis mdzad pa/_rgya gar gyi mkhan po bi nA ya tsan+d+ra dang*/_bod kyi lo tsA ba dge slong chos kyi shes rab kyi 'gyur/_dri ma med pa'i dris lan rin po che'i phreng ba zhes bya ba rgyal po chen po snyan dngags mkhan gyi dam pa slob dpon don yod 'char gyis mdzad pa/_
[\[463a.3\]]rgya gar gyi mkhan po ka ma la gup+ta dang*/_zhu chen gyi lo tsA ba rin chen bzang po'i 'gyur/_tsa na ka'i rgyal po'i lugs kyi bstan bcos rgya gar gyi mkhan po pra b+hA ka ra shrI mi tra dang*/_zhu chen gyi lo tsA ba dge slong rin chen bzang po'i 'gyur/_ma su rak+Shas byas pa'i lugs kyi bstan bcos rgya gar gyi mkhan po 
[\[463a.4\]]A tsAr+ya d+harma shrI b+ha dra dang*/_lo tsA ba dge slong shAkya blo gros kyi 'gyur/_mi dpyad kyi bstan bcos rgya mtshos bstan pa'i skyes pa'i mtshan bco lnga pa dang bud med kyi mtshan bcu pa paN+Di ta pra b+hA ka ra dang*/_bod kyi lo tsA ba dge slong o D+yAn pa rin chen dpal gyi 'gyur/_mi dpyad kyi bstan bcos bsdus pa rdo 
[\[463a.5\]]rje gdan du o D+yAn pas bsgyur ba/_mi'i mtshan nyid bstan pa rgya mtsho zhes bya ba sde snod 'dzin pa chen po b+ho Ta paN+Di ta'i gsung la brten nas/_paN+Di ta d+harma d+ha ta'i zhal snga nas/_yar lungs pa grags pa rgyal mtshan gyis dpal sa skya'i gtsug lag khang du bsgyur ba/_slob dpon pad+ma dge bsnyen gyis 
[\[463a.6\]]'jig rten dbang phyug las grub pa thob pa'i lo rgyus/_paN+Di ta bi nA ya shrI mi tra dang*/_lo tsA ba ldan ma tshul khrims seng ge'i 'gyur/_tsan+d+ra go mi'i gtam rgyud/_paN+Di ta bi khyA ta de was thugs rje chen po las grub pa thob pa'i gtam rgyud/_shing bzo bas grub pa thob pa'i gtam rgyud/_bud med kyis grub 
[\[463a.7\]]pa thob pa'i gtam rgyud/_tshong dpon gyi bu su kha de was grub pa thob pa'i gtam rgyud rnams paN+Di ta bi nA ya shrIs bsgyur/_gzhon nu 'byung ba'i ma byung*bstan bcos ji ltar byung ba'i gtam rgyud paN+Di ta su ma na shrI'i ngag bzhin bu ston lo tsA bas bsgyur ba/_drang srong chen po sha li ho tras yang dag par bsdus pa'i 
[\[463b\]]
[\[463b.1\]]rta'i tshe'i rig byed mtha' dag rjes su bstan pa zhes bya ba rgyas pa rgya gar gyi mkhan po A tsAr+ya d+harma shrI b+ha dra dang*/_bud+d+ha shrI shAn+ti dang*/_zhu chen gyi lo tsA ba chen po dge slong rin chen bzang pos bsgyur ba rnams bzhugs so/_/gang la brten nas 'jig rten 'dir bde zhing*/_/mtho ris thar pa'i dpal yang 'byung 
[\[463b.2\]]gyur pa'i/_/lugs kyi bstan bcos kun dang gtam rgyud sogs/_/bcu phrag gcig la dgu yis brgyan pa bzhugs/_/de dag gis ni thun mong pa lugs kyi bstan bcos skor bzhugs pa'i rnam grangs rnams bkod zin to//_//de ltar mtshan nyid kyi phyogs kun dril bas lnga brgya dang sum cu rtsa drug 
[\[463b.3\]]mchis so/_/mtshan nyid kyi bstan bcos skabs te gsum pa'o//_//da ni bod kyi mkhas pa chen po rnams kyis mdzad pa'i dpe dkon pa ci rigs pa dang*/_mdzad pa po'i mtshan ma smos pa'i mtshan gyi rnam grangs la/_co pa la/_lo paN mang pos mdzad pa'i sgra bye brag tu rtog byed chen mo/_/bye brag tu rtogs 
[\[463b.4\]]byed 'bring po sgra sbyor bam po gnyis pa pho brang 'on cang rdor bod dang*/_rgya gar gyi mkhan po thams cad kyis chos skad gtan la phab ste mkhas pa rnams 'tshogs te ming du btags/_lha btsan po khri srong lde btsan gyis bskul nas bkas bcad de mi bcos par bzhag pa/_'dir bye brag tu rtogs byed chung ngu 
[\[463b.5\]]rnyed na bri'o/_/thon mi a nus byas pa'i sgra'i bstan bcos lung du ston pa'i rtsa ba sum cu pa dang*/_lung du ston pa rtags kyi 'jug pa zhes bya ba slob dpon a nus mdzad pa/_lce khyi 'brug gis mdzad pa'i byA ka ra Na'i skad mdo tsam zhig bsgyur ba gnas brgyad kyi rtsa ba dang*/_sgra'i bstan bcos gnas 
[\[463b.6\]]brgyad kyi 'grel pa dang*/_sgra'i rnam par dbye ba ma byung*bstan pa su ban+ta dang*/_bka' yang dag pa'i tshad ma las mdor bsdus pa le'u bco lnga pa rgyal po khri srong lde btsan gyis mdzad pa/_shrI sing+has mdzad pa'i sher snying gi 'grel pa mdo sde las sngags su bkrol ba pa gor bai ro tsA nas rgyal po khri srong lde btsan la 
[\[463b.7\]]gdams pa don gsal ba'i sgron ma dang*/_slob dpon bai ro tsA nas rgyal po khri srong lde btsan la gdams pa rin po che rtsod pa'i 'khor lo/_gces pa bsdus pa'i phrin yig btsun pa chen po dpal dbyangs kyis bod rje 'bangs la brdzangs pa/_lta ba'i rim pa'i man ngag ska ba dpal brtsegs kyis mdzad pa/_gsung 
[\[464a\]]
[\[464a.1\]]rab rin po che'i gtam rgyud dang shAkya'i rabs rgyud mkhan po dpal brtsegs kyis mdzad pa rnams bzhugs so//_//cho jo gnyis la/_'phags pa dgongs pa nges par 'grel pa'i mdo'i rnam par bshad pa bzhugs/_'di 'phags pa thogs med kyis mdzad zer ba mi 
[\[464a.2\]]bden te/_'di'i 'thad pa bsgrubs pa'i gtan tshigs kyi skabs nas/_lha btsan po byang chub rdzu 'phrul gyis mdzad pa'i bka' yang dag pa'i tshad ma las blta bar bya'o zhes bod kyis byas pa'i bstan bcos la kha 'phang yod pa'i phyir ro/_/sngon gyi dkar chag las/_lo tsA ba klu'i rgyal mtshan 
[\[464a.3\]]gyis mdzad pa'i mdo sde dgongs 'grel gyi 'grel pa bam po bzhi bcu zhes 'byung ba de yin par sems so/_/'phags pa bzang po spyod pa'i smon lam la phyogs kyi glang pos 'grel pa mdzad pa dang*/_shAkya bshes gnyen dang*/_sangs rgyas grags pa dang rgyan bzang pos TI ka mdzad pa dang*/_rnam 
[\[464a.4\]]pa bzhi'i don dang 'phral du mkhan po dag las thos pa dang*/_mdo sde nas 'byung ba yang sbyar te bshad pa lo tsA ba ye shes sdes brda phrad sla bar brjed byang du byas pa/_lta ba'i khyad par mkhan po ye shes sdes mdzad pa/_sangs rgyas gtso'i rgya cher 'grel pa bod kyi lo tsA ba zhang ye shes sdes mdzad pa/_
[\[464a.5\]]chos kyi rnam grangs kyi brjed byang dang*/_chos kyi rnam grangs kyi brjed byang gi rtsa ba A tsAr+ya dpal brtsegs kyis mdzad pa/_'brug gi lo la pho brang stong thang ldan dkar gyi bka' dang bstan bcos 'gyur ro cog gi dkar chag lo tsA ba dpal brtsegs dang*/_nam mkha'i snying po la sogs pas mdzad pa rnams 
[\[464a.6\]]bzhugs so//_//nyo pa la/_mdzad pa po'i mtshan ma smos pa la/_don rnam par gdon mi za ba'i 'grel pa/_'di 'grel pa bzang po cig snang ste mdzad byang 'gyur byang la sogs mi 'dug pas 'dir bzhugs su bcug_/lhag mthong bskyed pa'i thabs cung zad bris pa/_sems gnas 
[\[464a.7\]]pa spyi'i yi ge/_mi sdug pa'i sgo nas sems gnas pa'i thabs/_byams pa bsgom pa'i sgo nas sems gnas par bya ba'i thabs/_rten cing 'brel par 'byung ba bgrang ba'i sgo nas sems gnas par bya ba'i thabs/_khams rab tu dbye ba'i sgo nas sems gnas par bya ba'i thabs/_dbugs 
[\[464b\]]
[\[464b.1\]]bgrang ba'i sgo nas sems gnas par bya ba'i thabs/_zhi gnas sku la bsgom pa'i thabs chung ngu*/_zhi gnas la 'jug pa'i thabs rnams cung zad bris pa/_bsam gtan la 'jug pa bsdus pa/_sems kyi nyams cung zad tsam zhig mdor bsdus nas brjod pa rnams 
[\[464b.2\]]so/_/rnam 'phrul dpag yas rgyal ba'i mdzad pa can/_/gangs ri'i khrod 'dir byon pa'i skyes bu mchog_/mkhas pas mdzad gzhung cha tsam bris pa yi/_/ngo mtshar bstan bcos sum cu rtsa gsum bzhugs/_/de dag gis ni bod kyi mkhas pa rnams kyis mdzad pa'i bstan 
[\[464b.3\]]bcos las dpe dkon pa phyogs tsam bris pa bzhugs pa'i rnam grangs rnams bkod zin to//_//de ltar bod kyi mkhas pa rnams kyis mdzad pa'i bstan bcos kyi skor rnams bkod nas/_da ni gsar bcug mdo dang rig gnas la sogs pa'i bstan bcos sna 
[\[464b.4\]]tshogs kyi skor la/_rdo rje gcod pa'i bshad sbyar tshig le'ur byas pa 'gyur byang med pa/_'dus byas dang 'dus ma byas rnam par nges pa'i bstan bcos slob dpon dgra las rnam par rgyal bas mdzad pa/_paN+Di ta ka na ka shrI mi tra dang*/_lo tsA ba shes rab grags kyi 'gyur/_
[\[464b.5\]]snang ba'i phreng ba zhes bya ba btsun pa ngo bo nyid med pas mdzad pa/_paN+Di ta gzhon nu bum pa dang*/_lo tsA ba shAkya 'od kyi 'gyur/_'phags pa shes rab kyi pha rol tu phyin pa bsdus pa'i tshig le'ur byas pa slob dpon phyogs kyi glang pos mdzad pa/_'phags pa shes rab 
[\[464b.6\]]kyi pha rol tu phyin pa tshigs su bcad pa chen po slob dpon Ar+ya de was mdzad pa/_paN+Di ta chen po mi pham mgon po'i rang 'gyur/_byang chub sems dpa'i spyod pa la 'jug pa'i bshad pa jo bo chen po dI paM ka ra shrI dz+nyA nas mdzad pa/_sher phyin don bsdus sgron me dang*/_
[\[464b.7\]]sman bla'i sgrub thabs paN+Di ta dI paM ka ra shrI dz+nyA nas mdzad pa/_paN+Di ta de nyid dang*/_nag tsho lo tsA ba tshul khrims rgyal ba'i 'gyur/_mngon pa mdzod kyi 'grel pa gnam lcags thog ser blo gros brtan pas mdzad pa/_zhwa lu lo chen d+harma pA la b+ha dras bsgyur ba/_sman dpyad gces 
[\[465a\]]
[\[465a.1\]]pa grub pa rta mkhan bgrod dkas bsrungs pa'i bu nyi ma bsrung pas byas pa/_mkhan po dzi na mi tra dang*/_lo tsA ba tsan+d+ras bsgyur/_'phags pa klu sgrub kyis mdzad pa'i gsang sngags zab mo rje zhwa lu lo tsA ba d+harma pA la b+ha dras bsgyur ba/_tshe'i rig byed 
[\[465a.2\]]mtha' dag gi snying po bsdus pa 'phags yul nub phyogs ma ho ra'i bram ze saM n+ya'i go ta ra rany+tso dang*/_ma hA lo tsA ba se dkar rigs kyi thig le 'dar pa ngag dbang phun tshogs lhun grub kyis pho brang chen po po ta lar bsgyur ba/_'phags yul ba ha'i sman pa da na dA pa'i 
[\[465a.3\]]sman bcos dang phan byed kyi tsakra rigs mi gcig pa bdun cu don gnyis rnams lo paN de gnyis kyis bsgyur ba/_yang tshangs pa rig byed rgya mtsho'i yan lag 'dzin pa g.yo ba can zhes pa'i bstan bcos dang*/_phan byed kyi man ngag lag len thor bu gnyis 'phags yul 
[\[465a.4\]]ma d+hu ra'i rig byed 'dzin pa rA ku nA tha dang*/_ma hA lo tsA ba 'dar pa ngag dbang phun tshogs lhun grub kyis pho brang chen po po ta lar bsgyur ba/_mig 'byed mthong ba don ldan 'phags yul shA dzang gi sman pa ma ho dang*/_ma hA lo tsA ba 'dar ba ngag dbang phun tshogs lhun grub kyis pho brang 
[\[465a.5\]]chen po po ta lar bsgyur ba/_ka lA pa'i byings mdo 'jam dbyangs ral gri'i 'gyur/_tsan+d+ra pa'i byings mdo slob dpon gang ba'i zla bas mdzad pa/_lo chen byang chub rtse mo'i 'gyur/_tsan+d+ra pa'i u Na'i mdo lo chen nam mkha' bzang po'i 'gyur/_de'i rang 'grel lo chen gyi dpal 
[\[465a.6\]]bzang gi 'gyur/_byings kyi mdo bu ston rin chen grub kyi 'gyur mi 'dra tsam/_sub mtha' rin chen 'byung gnas dang su ban+ta'i bsgyur 'phro/_rkyen gsum rab tu bshad pa rong zom chos bzang gi 'gyur/_ti sogs kyi bya ba'i tha tshig gsal ba mkhan po dga' ba'i grags pas mdzad pa/_
[\[465a.7\]]mngon brjod kyi bstan bcos sna tshogs gsal ba paN+Di ta dpal 'dzin sdes mdzad pa/_sgra gcig don mang nor bu'i phreng ba rnams zhwa lu lo chen chos skyong bzang po'i 'gyur/_dus kyi 'khor lo'i rtsis kyi man ngag dus zhabs pa chung ba bo d+hi b+ha dras mdzad pa/_dpal stag lung thang gi 
[\[465b\]]
[\[465b.1\]]gtsug lag khang du zhwa lu lo chen d+harma pA la b+ha dras bsgyur ba/_gtor ma'i phreng ba slob dpon blo bzang seng ges mdzad pa/_paN+Di ta b+hik+Shu d+harma dI ka ra dang zhwa lu lo tsA ba chos skyong bzang pos e waM chos 'khor du bsgyur ba/_sdeb sbyor gyi bstan bcos rin chen 'byung gnas zhi bas 
[\[465b.2\]]mdzad pa stag tshang lo tsA'i 'gyur/_brda sprod pa'i bstan bcos dbyangs can byA ka ra Na'i mtshams sbyor 'grel pa paN+Di ta kr-iSh+Na b+haT+Ta dang*/_lo tsA ba jo nang kun dga' snying po'i 'gyur/_skyes rabs kyi dka' 'grel bIr+ya sing+has mdzad pa/_dbang phyug byed pa po dang khyab 'jug byed 
[\[465b.3\]]pa po gcig nyid sel ba zhwa lu lo tsA ba'i 'gyur/_tshigs bcad dgu pa dang bdun pa la wa pas mdzad pa bu ston gyi 'gyur/_sham+b+ha lar 'gro tshul gyi lam yig 'phags pa don yod lcags kyus gsungs pa/_jo nang kun dga' snying pos bal dpe las bsgyur zhing go dka' ba rnams 
[\[465b.4\]]bram ze'i paN+Di ta kr-iSh+Na b+haT+Ta la dris shing gtan la phab/_tsan+d+ra pa'i yi ge'i 'grel pa skyog lo ngag dbang rin chen bkra shis kyis grwa thang du bsgyur ba/_'jam dpal byA ka ra Na'i rtsa ba sA d+hu kIrtis mdzad pa/_dpal ldan ka ling+ka'i dbang phyug byang chub sems dpa'i yul gyi slob dpon 
[\[465b.5\]]rgyal po'i lhas mdzad pa rnams so/_/gzhan yang slan chad dpe 'byor na 'dir 'jug kyang rung ba/_rgya 'gyur dang bka' btsan nam mi btsan snyam pa'i bod kyi bstan bcos kyi skor la/_rgyud kyi spyi 'grel skor/_rma rin chen mchog gi bshad thabs bcu pa/_lo chen 
[\[465b.6\]]bai ros mdzad pa'i rtsa rgyud kyi 'grel pa/_brgyad cu pa la gnubs sangs rgyas ye shes kyi mngon rtogs 'grel/_phra mo'i nang tshan lta ba la/_bai ros bstan pa'i snying po dz+nyA na'i 'phrul gyi me long dgu skor/_rtsa 'grel 'di lta'i dpe rgyun la bi ma la'i yin zer kyang dkar chag 
[\[465b.7\]]rnying pa rnams na dz+nyA na'i yin par bshad/_gnyen dpal dbyangs kyis mdzad pa'i thugs kyi sgron ma/_yang dag sgron ma/_mtha' mun sel sgron ma/_thabs shes sgron ma/_rnal 'byor spyod pa'i lugs nges don la ji bzhin bsgom thabs/_lta ba rin chen sgron ma 
[\[466a\]]
[\[466a.1\]]ste sgron ma drug go_/dbang la/_rma rin chen mchog gi nges 'byed che ba/_dam tshig la dar rje'i khrus lung*/_phrin las la gnyags dz+nyA na'i sa lam lung phran dang*/_bcol dang bskang ba'i lung phran/_gnad kyi gegs sel gzer bco brgyad 
[\[466a.2\]]pa rnams so/_/sgrub pa la/_nam snying gi zhi khro las kyi gal phreng*/_ting nge 'dzin la/_gnubs sangs rgyas ye shes kyi phyag rgya bsam gtan gyi 'grel pa rnams te/_gzhan yang zur che chung gi bstan bcos rnams kyang de dang 'dra zhes rgyal dbang lnga pa'i dkar chag tu 
[\[466a.3\]]'byung ngo*/_/mdo'i 'grel pa mun pa'i go cha dang*/_dka' gcod smra ba'i mtshon cha/_ska ba dpal brtsegs kyi mdo'i dka' 'grel mi shes mdud 'grol/_nyer bsgyur gyi mtshan nyid 'grel bshad slob dpon dbang pos byin gyis mdzad pa/_lo tsA ba nam mkha' dpal 
[\[466a.4\]]bzang gi 'gyur zhes pa rnams rgyal dbang lnga pa'i dkar chag na bzhugs pa ltar ma 'ongs par 'di dag gi dpe 'byor bar gyur pa 'dri ba'i 'dun pas bris pa yin gyi da lta'i dpe dngos la ni mi bzhugs so/_/gshegs bzhugs rgyal bas gsungs pa'i sgyu 'phrul don/_/
[\[466a.5\]]dgongs 'grel sngar byung dpe bdun ma rnyed pa/_/bcu drug la sogs bsnan tshe skye dgu yi/_/'ching rgya gcod la rnon po'i mtshon cha mchog_/de dag gis ni bod kyi mkhas pa chen po rnams kyis mdzad pa'i dpe dkon pa dang*/_mdzad pa po'i mtshan ma smos pa dang*/_
[\[466a.6\]]gsar bcug ste bstan bcos sna tshogs pa'i chos skor bzhugs pa'i rnam grangs rnams bkod zin to/_/bstan bcos sna tshogs kyi skabs te bzhi pa'o//_//da ni las byas pa don yod par bya ba'i phyir bsngo ba dang*/_smon lam dang*/_bkra shis kyi 
[\[466a.7\]]skor la/_'phags pa bzang por spyod pa'i smon lam gyi rgyal po/_/'phags pa byams pa'i smon lam gyi rgyal po/_/'phags pa gser 'od dam pa las gsungs pa'i smon lam/_rgyal po gser gyi lag pa'i smon lam/_lag bzang gis zhus pa'i mdo 
[\[466b\]]
[\[466b.1\]]las byung ba'i smon lam/_sbyin pa'i rabs kyi smon lam/_rin chen phreng ba [(*]ma byung*[)]nas byung ba'i smon lam/_byang chub sems dpa'i spyod pa la 'jug pa las byung ba'i smon lam/_'phags pa klu sgrub zhabs kyis mdzad pa'i rdo rje'i smon lam/_rgya gar shar phyogs kyi paN+Di 
[\[466b.2\]]ta chen po dngos grub brnyes pa'i dbang phyug dpal nags kyi rin chen dang*/_de nyid kyi bka' drin las legs par sbyar ba'i tshul rig pa dge slong chos smra ba bsod nams rgya mtsho'i sde zhes bya bas dpal kun tu bzang po'i nags khrod du bsgyur ba/_byang chub 'byung ba'i 
[\[466b.3\]]smon lam 'phags pa klu sgrub kyis mdzad pa/_slob dpon tsan+d+ra go mis mdzad pa'i btsun pa zla ba'i smon lam rab tu bsngags pa'i gnas chen po nye ba'i 'thung gcod bal po yam bu'i grong khyer du bal po'i paN+Di ta dze ta kar+Na'i zhal snga nas/_bod kyi lo tsA ba dge slong nyi ma 
[\[466b.4\]]rgyal mtshan dpal bzang po'i 'gyur/_'phags pa klu sgrub kyis mdzad pa'i smon lam/_rgyal po la gtam bya ba rin po che'i phreng ba las byung ba'i smon lam gyi tshigs su bcad pa nyi shu pa/_rigs kyi smon lam zhes bya ba slob dpon mkhas pa chen po dpal mar 
[\[466b.5\]]me mdzad ye shes kyi zhal snga nas mdzad pa/_slob dpon btsun pa rta dbyangs kyis mdzad pa'i bsngo ba shin tu bsdus pa/_paN+Di ta dA na shI la'i rang 'gyur/_rgyal ba'i lam la 'jug pa nas byung ba'i smon lam/_paN+Di ta sangs rgyas dpal ye shes kyis mdzad pa/_
[\[466b.6\]]slob dpon btsun pa gzhan la phan pa'i dbyangs dgon pa ba gsung rab mtha' dag chub par byas pa stag gis rong la bskyon te nags khung du phyin pa na snying rjes gdungs pa'i yid kyis 'gro ba'i don sgrub pa'i smon lam bdun cu pa mdzad pa/_paN+Di ta d+harma shrI pra b+ha dang*/_
[\[466b.7\]]lo tsA ba dpal gyi lhun po'i sde'i 'gyur/_slob dpon ka ma la shI la'i smon lam mu gnyis ma zhes bya ba/_dpal legs par grub par byed pa'i rgyud las gsungs pa'i smon lam/_smon lam rin po che'i rgyal po zhes bya ba slob dpon klu sgrub kyis mdzad pa/_
[\[467a\]]
[\[467a.1\]]rgya gar shar phyogs sat+na ga ra'i paN+Di ta chen po gnas brtan nags kyi rin chen dang*/_dge slong chos smra ba bsod nams rgya mtsho'i sdes dpal bsam yas lhun gyis grub pa'i pho brang du bsgyur ba/_mchog gi spyod pa'i smon lam/_
[\[467a.2\]]'phags pa shes rab kyi pha rol tu phyin pa'i phyogs kyi smon lam/_'phags pa stong phrag brgya pa la sogs pa mdo sde chen po bklag pa'i chos kyi sbyin pa'i bsngo ba/_bla chen dgongs pa rab gsal gyis mdzad pa'i chos kyi sbyin pa'i bsngo ba/_spyi'i bsngo ba dang [(*]ma byung*[)]gsum/_
[\[467a.3\]]bkra shis kyi tshigs su bcad pa/_lhas zhus pa'i bde legs kyi tshigs su bcad pa/_lhas zhus pa'i bde legs su 'gyur ba'i tshigs su bcad pa/_bcom ldan 'das la lha'i dbang po brgya byin gyi bkra shis kyi tshigs su bcad pa/_rab 'tshe ma dang*/_
[\[467a.4\]]rab dga' ldan rnams kyis bkra shis kyi tshigs su bcad pas bstod pa phal po che las 'byung ba dang*/_tshong dpon ga gon dang bzang po'i le'u las 'byung ba shis par brjod pa'i tshigs su bcad pa/_yangs pa'i grong khyer du 'jug pa'i bde legs kyi tshigs bcad/_
[\[467a.5\]]'phags pa stong chen po rab tu 'joms pa las gsungs pa'i bde legs su 'gyur ba'i tshigs su bcad pa/_stong chen po rab tu 'joms pa las gsungs pa'i smon lam/_rma bya chen mo las gsungs pa'i smon lam gyi bden tshig_/dkon mchog gsum dang mdzad 
[\[467a.6\]]pa bcu gnyis kyi bkra shis kyi tshigs su bcad pa 'phags pa klu sgrub kyis mdzad pa/_rgya gar gyi mkhan po dzi na mi tra dang*/_zhu chen gyi lo tsA ba ye shes sde'i 'gyur/_'di rdo rje 'byung ba'i nang na ji lta ba bzhin yod par de phyung ba 'dra'o/_/slob dpon 'phags pa 
[\[467a.7\]]klu sgrub kyis mdzad pa'i bkra shis mtshan [{]mangs[,]mang[}]/_rgya gar gyi mkhan po dza na mi tra dang*/_zhu chen gyi lo tsA ba ye shes sde'i 'gyur/_sangs rgyas rabs bdun gyi bkra shis kyi tshigs bcad/_bcom ldan 'das kyis khyim bdag des pa la gsungs pa'i dkon mchog 
[\[467b\]]
[\[467b.1\]]gsum gyi bkra shis kyi tshigs bcad/_rgya gar gyi mkhan po dzi na mi tra dang*/_zhu chen gyi lo tsA ba ye shes sde'i 'gyur/_dkon mchog gsum gyi bkra shis kyi tshigs su bcad pa/_yang dkon mchog gsum gyi bkra shis kyi tshigs su bcad pa/_dkon mchog 
[\[467b.2\]]gsum gyi bde legs kyi tshigs su bcad pa/_rigs gsum gyi bkra shis kyi tshigs bcad/_yang rigs gsum gyi bkra shis kyi tshigs bcad gcig_/bden pa brjod pa rgyal ba'i bkra shis kyi tshigs su bcad pa/_rgya gar gyi dpe las 'gos lo tsA ba d+harma pA la 
[\[467b.3\]]b+ha dras bsgyur ba rnams bzhugs so/_/bsngo ba dang*/_smon lam dang*/_bkra shis kyi skor 'di rnams la bka' dang bstan bcos ci rigs par snang yang*/_sngon gyi rnams kyis kyang bkra shis pa'i yan lag tu bstan bcos kyi mjug tu bkod 'dug pas 'dir yang de 
[\[467b.4\]]bzhin du bkod pa yin no/_/gang zhig brjod na don rnams kun 'grub cing*/_/gnas skabs kun du bde legs 'gyur ba yi/_/bsngo ba smon lam bkra shis tshigs bcad skor/_/bcu phrag bzhi la drug gis brgyan pa bzhugs/_/de dag gis ni thun mong du bsngo 
[\[467b.5\]]ba smon lam dang bkra shis kyi chos skor bzhugs pa'i rnam grangs rnams bkod zin to/_/bsngo ba smon lam dang bkra shis kyi bstan bcos skabs te lnga pa'o//_//zhar las byung ba to pa la/_brda sprod pa pA Ni ni'i mdo sgra'i gtsug lag thams cad kyi 
[\[467b.6\]]phyi mo lta bur gyur pa mnyam med shAkya'i rgyal pos 'jam dpal rtsa ba'i rgyud sogs su lung bstan pa'i bram ze pA Ni ni la 'jig rten dbang phyug gis dngos su stsal ba pA Ni ni byA ka ra Na gzhung 'grel gyi go don cho ga dper brjod sogs reg zig tu bkod pa legs bshad 
[\[467b.7\]]nor bu 'dren pa'i shing rta zhes bya ba/_se'i rigs la 'khrungs pa ngag dbang phun tshogs lhun grub bam/_ming gzhan tshe dbang rab brtan rdo rjer bod pas 'phags yul ku ru k+She trar bram ze'i rigs su sku 'khrungs pa gnas lnga rig pa'i 
[\[468a\]]
[\[468a.1\]]paN+Di ta chen po ba la b+ha dra dang*/_go ku la nA tha mi shra mched kyi drung du legs par gsan te gzhung bod skad du bsgyur/_slob dpon rA ma tsan+d+ras mdzad pa'i 'grel pa pra kr-I ya gzhir bzhag_/kun bshad sogs cho ga rtogs dka' 
[\[468a.2\]]ba rnams la mkhas pa'i gsung rgyun gyis brgyan pa'o/_/pA Ni'i gzhung 'di gong gi sgra rig pa'i bstan bcos kyi skabs der 'jug tu rung na'ang phyis su rnyed nas 'dir rtsa 'grel stabs su bris pa yin no/_/'dir smras pa/_thub pa [(*]cha shas can gyi gzugs can/[) ]skye dgu yongs kyi bla ma'i dgongs 
[\[468a.3\]]pa dang*/_/gzhar yang mi mthun med par yang dag bkod pa'i chos/_/nges par 'byung ba'i gnas gsum gang la mngon phyogs par/_/bde bar phyin par byed la chos kyi shing rta brling*/_/'di [(*]bsdus shing ma bsdus pa'i gzugs can/[) ]nyid las byung legs bshad 
[\[468a.4\]]nyi ma'i thigs pa re/_/gang dag thos pa 'dzin byed sbrang rtsi'i snod dag tu/_/lhung ba'i skal ba bzang po'i 'dab ma yangs byas pa'i/_/phan pa de yi pha rol brjod pas phyin pa med/_/pad+ma'i [(*]srid min gyi dpe/[) ]gnyen gyi dkyil 'khor gyis 
[\[468a.5\]]bskyed mun pa dang*/_/lam gsum 'bab pa'i 'jug ngogs la brten skom pa bzhin/_/thos pa'i blo yis phung po khams dang skye mched sogs/_/shes bya'i mun par byas pa'i gtam ni chos la med/_/blang rgyu'i gzugs can/_dor yi ge ma 'khrugs ston 
[\[468a.6\]]phyir dmigs bu ste/_/tshul ma yin par ltung ba las 'dzin dpung pa'i 'dab/_/don med mngon par 'du byed reg gcod spu gri'i rno/_/thar ba'i bde ba dam par bsu phyir grogs kyi mchog_/thos [(*]dngos po'i rgyu'i skyed byed 'grub pa'i rgyu/[) ]pa'i chos don bsam pa las 
[\[468a.7\]]byung rnam 'byed kyi/_/'khor lo gang gi snga rol ma shes shes par 'gyur/_/log shes de bzhin 'phyang mo nyug la brten pa'i blo/_/'grol ba'i las 'di blo ldan rnams kyi snying la gnas/_/tshul bzhin 
[\[468b\]]
[\[468b.1\](*]ma bsdus pa'i gzugs can/[) ]bsgoms pas brdar ba bdag med rig pa'i mtshon/_/snying rje kun nas rgyas pa'i lag par thogs pa na/_/sgrib pa gsum gyi dgra sde yang 'byung med par bcom/_/don gnyis ldan pa'i rgyal srid skyong ba'i dbang phyug byed/_/[(*]yon tan gyi rang bzhin brjod pa/[) ]de bzhin du ni klog 
[\[468b.2\]]dang 'dzin 'chang bya ba res/_/rtag tu thams cad mkhyen pa'i chos la chos kyi mig_/dri ma med 'gyur smra ba'i ro 'dzin yangs par byed/_/bsod nams phung po nam mkha'i mtha' la 'byams par spyod/_/
[\[468b.3\]]dkon pa u dum+ba [(*]de nyid brjod pa'i dpe/[) ]ra'i me tog mtshungs kyang de/_/ma yin 'byung bar dka' la phan yon che ba'i chos/_/'dod pa'i re skong dbang gi rgyal po 'dra yang de/_/ma yin bla na med pa'i dpal gyi 'byung gnas so/_/e [(*]gcig la gcig brten gyi rab spel/[) ]ma 'khor ba 'di ni bcud kyis 
[\[468b.4\]]dben pa yi/_/grags pa de yang da ni sgra med gnyid la yur/_/legs bshad slong ba rnams kyi dpag bsam shing chen nga*/_/'di na mchis zhes sbyin pa'i rnga chen brdung ba snyam/_/'phags 
[\[468b.5\]]yul [(*]dngos med kyi rgyu las snga nas med pa'i byed rgyu/[) ]bgrod pa'i gom pa gcig cig bkod pa med/_/lang tsho'i mdzes pa nyi dang lhags par ma byin zhing*/_/brda sprod ma sbyangs rgya gar sma ra can gyi chos/_/thob pa'i 'gro ba 'di ni skal pa e ma sbom/_/thams cad mkhyen pa chen po nyi ma'i 
[\[468b.6\]]gnyen gyi bka' lung spyi dang bye brag gi dgongs don ma lus pa rnam par 'grel ba'i bstan bcos gangs can pa'i skad du 'gyur ro 'tshal gyi chos sbyin rgyun mi chad pa'i ngo mtshar 'phrul gyi phyi mo rdzogs ldan 
[\[468b.7\]]bskal pa'i bsod nams kyi sprin phung rgyas par dkrigs pa'i tshul las brtsams pa'i gtam ngo mtshar chu gter 'phel ba'i zla ba gsar pa las/_dgos don rtogs par sla phyir chos kyi bzhugs byang smos pa'i sarga ste bdun pa'o//_/
[\[469a\]]
[\[469a.1\]]@#/_/nir+pApaMhimaradzasany+tsit+samut+thAM/_swAgat+yaHkushalagaNAp+parashItad+hArA/_saMbod+hirguNayatawemahAsamudre/_mun+yegrAn+matipariNAmasamag+hawAyaM//
[\[469a.2\]]@#/_/[(*]cha shas kyi gzugs can/[)]sdig bral kun nas slong ba kha ba'i rdul brtsegs las/_/legs par babs pa'i dge tshogs rab bsil chu yi rgyun/_/byang chub yon tan rgya mtsho chen por ngal bso'i slad/_/yongs bsngo 'di ni thub mchog las byung blo gros yin/_/
[\[469b\]]
[\[469b.1\](*]de nyid brjod pa'i dpe/[) ]'khor ba'i gdung ba 'phrog pa'i rgyal po dge ba nyid/_/yin gyi ma la yar skyes dpal gyi dum bu min/_/rnam pa thams cad bsams kun 'jo ba bsod nams stobs/_/yin gyi 'jig rten pha rol 'bras med dpag bsam min/_/bskal [(*]gzugs brnyan gyi dga' ba/[) ]ba rgya lam rnyed dka' de bzhin gshegs pa 
[\[469b.2\]]ste/_/de de'i gsang ba rnam gsum mtshon pa'i legs byas zhing*/_/sku dang gsung dang thugs kyi rten rab bskrun pa yis/_/bsod nams phung pos 'jig rten kun dga' ci yang bskyed/_/mchog [(*]khyad 'phags phul byung*/[) ]tu ston pa bla na med pa'i zhal gyi lung*/_/'dri 
[\[469b.3\]]dang klog dang kun chub pa dang gzhan la ston/_/thos dang dpyad dang bsgoms pa'i bsod nams phyogs re'i mtha'/_/gzhal du bla na nam mkha'i 'dom gyis mtshon du med/_/de [(*]cha shas can gyi gzugs can/[) ]bas kyang ni bka' lung dgongs pa zab yangs ma'i/_/ngo mtshar ltad mo mtha' dag bla med 
[\[469b.4\]]byang chub bar/_/blta bar nus pa'i bstan bcos 'jig rten kun gyi mig_/'gro la legs par byin pa'i yon tan dpag nus min/_/bsam [(*]sems med rab rtog/[) ]gyis mi khyab yon tan snying po de dag kyang*/_/'thob pa glegs bam phreng ba 'di dag ma brten par/_/gzhan 
[\[469b.5\]]du 'tshol ba rnam par rmongs zhes yi ge dang*/_/ming dang tshig rnams khrel ba'i gad mo 'byin pa bzhin/_/mngon [(*]rab spel gyi rgyan/[) ]par 'dus byas dge ba mkha' ltar rgya che yang*/_/'bras bu thams cad mkhyen pa'i khams su bsngos min pa/_/de srid ltar snang bde bas 'thung 
[\[469b.6\]]dang sdig pas kyang*/_/byang chub la sdang de yi chom rkun byed kyis dogs/_/[(*]bya ba'i rang bzhin brjod pa/[) ]des na sems can kun gyi mnyes gshin byang chub sems/_/gang dang yang dag 'grogs pa'i dmigs med shes rab kyi/_/snang chen kun tu 'gro bas dge ba'i rtsa ba rnams/_/byang chub mchog tu yongs su 
[\[469b.7\]]bsngo ba rnam gsal byed/_/spyi don brgyad pa brtsams pa don yod ched du dge ba byang chub tu bsngo ba la/_phan yon bstan pa dang*/_de byang chub tu bsngo ba dngos so/_/dang po phan yon ni/_spyir 'jig rten gsum po ma lus pa na bslu ba min pa'i skyabs kyi gnas bla na 
[\[470a\]]
[\[470a.1\]]med pa dang*/_yon gyi gnas bla na med par gyur pa ni dkon mchog gsum dang mtshungs pa 'ga' yang yod pa ma yin te/_chos thams cad kyi rgyal po'i mdo las/_lha dang bcas pa'i 'jig rten na/_/dkon mchog gsum po ma gtogs pa'i/_/yon gyi gnas 'ga' yod ma 
[\[470a.2\]]yin/_/zhes so/_/de ci'i phyir zhe na/_de dag la mchod pa phul ba dang gsol ba btab pa la sogs pas bar chad med par bla na med pa yang dag par rdzogs pa'i byang chub kyi go 'phang bde blag nyid du ster ba'i mkhyen pa dang brtse ba dang nus pa'i yon tan ma lus pa lhun gyis grub pa'i tshul 
[\[470a.3\]]du rdzogs pa'i phyir ro/_/de skad du yang*/_sangs rgyas phal po che las/_rigs par ldan pa dkon mchog gsum rnams la/_/sbyor ba skye ba med pas mchod byas na/_/de dag bdud bzhi'i lam las rab 'das te/_/byang chub bla med myur du reg par 'gyur/_/zhes gsungs so/_/de lta 
[\[470a.4\]]bu'i skyabs gnas rnam pa gsum gyi nang nas kyang sangs rgyas dkon mchog ni skyabs gzhan dang dbyer med kyang yin zhing*/_gzhan gnyis kyi 'byung gnas kyang yin pa'i phyir dang*/_theg pa chen por zhugs pa'i gang zag gis gtan gyi skyabs gnas nyag gcig yin pa'i phyir ches mchog 
[\[470a.5\]]tu gyur pa ste/_sor mo'i phreng ba la phan pa'i mdo las/_chos dang dkon mchog don gcig ste/_/de bzhin gshegs pa chos kyi sku/_/dge 'dun de bzhin gshegs kyi ming*/_/dge 'dun gnyis ni de bzhin gshegs/_/chos dang dge 'dun gnyis ni thabs kyi skyabs legs te/_/
[\[470a.6\]]de bzhin gshegs ni thabs med skyabs dang don dam skyabs/_/de bzhin gshegs pa skyabs med rnams ni skyabs lags te/_/de yi slad du de bzhin gshegs la skyabs su mchi/_/zhes dang*/_rgyud bla ma las/_spang phyir bslu ba'i chos can phyir/_/med phyir 'jigs dang bcas 
[\[470a.7\]]pa'i phyir/_/chos rnam gnyis dang 'phags pa'i tshogs/_/gtan gyi skyabs mchog ma yin no/_/dam pa'i don du 'gro ba yi/_/skyabs ni sangs rgyas nyag gcig yin/_/thub pa chos kyi sku can phyir/_/tshogs kyang de yi mthar thug phyir/_/'byung ba dkon mchog dri med phyir/_/
[\[470b\]]
[\[470b.1\]]mthu ldan phyir dang 'jig rten gyi/_/rgyan gyur phyir dang mchog nyid phyir/_/'gyur ba med phyir dkon mchog nyid/_/ces so/_/de lta bu'i yon tan dpag tu med pa dang ldan yang gdul bar bya ba sems can dngos dang brgyud pas de bzhin gshegs pa la mchod pas mnyes par 
[\[470b.2\]]byas pa la sogs pa bsod nams kyi skal ba dang ldan pa rnams yongs su smin par 'gyur gyi/_skal ba dang mi ldan pa rnams ni de lta ma yin te/_dper na nyi ma'i dkyil 'khor legs par shar ba na'ang pad+ma kha 'byed pa'i dus su bab pa rnams yongs su kha 'byed kyi/_dus su ma 
[\[470b.3\]]bab pa rnams la ni ma yin pa ltar ro/_/de ltar yang mdo las/_ji ltar nyi ma shar ba na/_/yongs smin pad+ma kha 'byed ltar/_/de bzhin de bzhin gshegs byung yang*/_/bsam pa yongs dag kho na sbyong*/_/zhes so/_/des na de bzhin gshegs pa don gnyis mthar phyin pa'i 
[\[470b.4\]]bdag nyid can gyi bsod nams brgya pa'i mtshan gyis brgyan pa'i sku dang gsung dang thugs kyi rten du gtogs pa gang dag bzhengs pa dang de dag la brten nas tshogs bsags pa la sogs pa dge ba'i rtsa ba bskrun pa'i phan yon brjod kyis mi ldang ba bka' dang bstan bcos rnams 
[\[470b.5\]]su rgya cher 'byung ba las/_'dir mdo tsam zhig bsnyad na/_dang po sku'i rten ni de bzhin gshegs pa'i sku gzugs tshad dang mtshan nyid thams cad yongs su rdzogs pa/_rgyu rin po che la sogs pa gang yang rung ba las byas pa'am ri mor bris pa'i bsod nams kyis dge ba'i rtsa ba 
[\[470b.6\]]shin tu stobs che ba mang po bsgrub par dka' ba'i ting nge 'dzin gyi mchog kyang ring por mi thogs par 'grub par 'gyur te/_ting nge 'dzin rgyal po'i mdo las/_sangs rgyas sku gzugs shin tu mdzes pa dag_/rin chen byi dor legs par byas pa yang*/_/lta na sdug cing shin 
[\[470b.7\]]tu mdzes par gyis/_/ring por mi thogs ting 'dzin mchog 'di thob/_/de bzhin gser dag dang ni dngul dag dang*/_/tsan+dan gyi ni sku gzugs bzang po dag_/mdzes shing shin tu lta na sdug pa gyis/_/ring por mi thogs ting 'dzin mchog 'di thob/_/'jim pa dang ni de 
[\[471a\]]
[\[471a.1\]]bzhin rdo ba dang*/_/shing la ri mor bris pa'i sku gzugs kyang*/_/mdzes shing shin tu lta na sdug pa gyis/_/ring por mi thogs ting 'dzin mchog 'di thob/_/ces dang*/_dam pa'i chos pad+ma dkar po las/_la las de bzhin rin chen gzugs byas pa/_/
[\[471a.2\]]sum cu rtsa gnyis mtshan dang ldan pa'i gzugs/_/gang gis de phyir byas pa de dag kyang*/_/de dag thams cad byang chub thob par gyur/_/la las der ni rin chen sna bdun dang*/_/la las de bzhin zangs dang khar ba las/_/bde bar gshegs pa rnams kyi gzugs byas pa/_/
[\[471a.3\]]de dag thams cad byang chub thob par gyur/_/ro nye dang ni lcags sam sa yang rung*/_/bde bar gshegs pa rnams kyi gzugs byas te/_/lta na sdug pa 'jim pa'i las byed bcug_/de dag thams cad byang chub thob par gyur/_/gang gis rtsig ngos gzugs kyi ri mo 
[\[471a.4\]]dag_/_bsod nams brgya mtshan yongs su rdzogs pa'i sku/_/bdag gis bris sam 'dri ru bcug kyang rung*/_/de dag thams cad byang chub thob par gyur/_/zhes dang*/_gzhan yang de bzhin gshegs pa las gzhan pa'i mchod pa'i 'os su gyur pa mtha' dag la bskal pa bgrang 
[\[471a.5\]]ba las 'das pa mang por bsod snyoms phul ba bas kyang bsod nams ches mang du 'thob par 'gyur te/_dad pa'i stobs bskyed pa la 'jug pa'i phyag rgya'i mdo las/_'jam dpal rigs kyi bu'am rigs kyi bu mo gang la la zhig bskal pa gang+gA'i klung gi bye ma snyed du 'jig rten gyi khams 
[\[471a.6\]]thams cad kyi rdul snyed kyi rang sangs rgyas dag la nyin gcig bzhin du lha'i zhal zas ro brgya dang ldan pa byin pa dang*/_de bzhin du lha'i gos rnams sbyin par byin pa bas/_'jam dpal rigs kyi bu'am rigs kyi bu mo gzhan gang la la zhig sangs rgyas kyi sku gzugs gcig ri mor 
[\[471a.7\]]bris pa 'di ni de bas bsod nams grangs med par bskyed do zhes dang*/_sangs rgyas kyi sku gzugs byas pas tshe rabs rtag tu sangs rgyas dang phrad par 'gyur ba'ang klu'i rgyal po rgya mtshos zhus pa las/_klu'i bdag po byang chub sems dpa' chos brgyad dang ldan na rtag tu rgyun mi chad par sangs 
[\[471b\]]
[\[471b.1\]]rgyas dang phrad pa 'thob bo/_/brgyad gang zhe na/_sems can sangs rgyas kyi gzugs la lta ba yang dag par 'dzin du 'jug pa dang*/_de bzhin gshegs pa la rim gro byed pa dang*/_rgyun mi chad par de bzhin gshegs pa'i bsngags pa brjod pa dang*/_de bzhin gshegs 
[\[471b.2\]]pa'i sku gzugs byed pa dang*/_sems can thams cad de bzhin gshegs pa la lta ba yang dag par 'dzin du 'jug pa dang*/_sangs rgyas kyi zhing gang na de bzhin gshegs pa'i sgra grag pa'i sangs rgyas kyi zhing der smon lam 'debs pa dang*/_rgyun zhum pa med pa dang*/_rgyun 
[\[471b.3\]]rgya chen por gyur nas sangs rgyas kyi ye shes 'tshol ba'o zhes dang*/_'phags pa sangs rgyas kyi stobs bskyed pa cho 'phrul rnam par 'phrul ba las/_mchod rten dang ni ri mo dang*/_/sku gzugs byed du gzhug pa dang*/_/mchod dang bkur sti bya ba'i phyir/_/gang dag mtshan ni 
[\[471b.4\]]dran byed pa/_/byang chub phyir ni gnas pa rnams/_/thams cad thar pa thob par 'gyur/_/zhes so/_/de ni mngal gyi dri mas mi gos par skye bar yang 'gyur te/_dkon mchog sprin gyi mdo las/_rigs kyi bu chos bcu dang ldan na mngal gyi dri mas mi gos par skye'o/_/bcu 
[\[471b.5\]]gang zhe na/_'di lta ste/_de bzhin gshegs pa'i sku gzugs byed pa dang*/_mchod rten zhig pa 'chos pa dang*/_de bzhin gshegs pa'i mchod rten dag la spos kyi phyug pa 'bul ba dang*/_de bzhin gshegs pa'i sku gzugs dag la khrus kyi spos chu 'bul ba dang*/_de bzhin 
[\[471b.6\]]gshegs pa'i mchod rten dag la phyag dar rkyang nul gyi bya ba 'bul ba dang*/_pha ma la lus kyi rim gro byed pa dang*/_mkhan po dang slob dpon dag la lus kyi rim gro byed pa dang*/_tshangs pa mtshungs par spyod pa rnams la lus kyi rim gro byed pa dang*/_de yang zang zing med pa'i sems 
[\[471b.7\]]kyis te zang zing dang bcas pas ma yin pa dang*/_dge ba'i rtsa ba de yang de ltar byas pa'i dge ba'i rtsa ba 'dis sems can thams cad mngal gyi dri mas mi gos par skye bar gyur cig ces bsngo ba'o zhes so/_/skye bo gang la las chos spong ba'i las thams cad dang*/_mtshams med pa 
[\[472a\]]
[\[472a.1\]]lnga la sogs pa'i las kyi sgrib pa ji snyed bsags pa dang*/_ngan song tu 'gro ba dang skyes pa rnams kyi phyir du yang de bzhin gshegs pa'i sku gzugs byas pas yongs su byang zhing bskal par gnas pa'i las kyi sgrib pa thams cad dag par yang 'gyur te/_sangs 
[\[472a.2\]]rgyas kyi stobs bskyed pa cho 'phrul rnam par 'phrul pa'i mdo las/_rgyal po chen po de bzhin gshegs pa de dag mya ngan las 'das nas lo bye ba khrag khrig brgya stong lon pa'am/_mya ngan las 'das nas bskal pa brgya lon pa'i sangs rgyas bcom ldan 'das rnams kyi mtshan bzung 
[\[472a.3\]]ba dang*/_ring bsrel gyi mchod rten byed du 'jug pa dang*/_ri mo dang sku gzugs byed du 'jug pa dang*/_mar me dang*/_spos dang*/_me tog dang*/_dri dang*/_byug pa rnams kyis mchod cing bkur sti byas pa dang*/_bslab pa 'dzin pa dang*/_brtul zhugs dang*/_dka' thub dang*/_
[\[472a.4\]]sdom pa dang*/_nye bar gnas pa rnams kyis sems can thams cad ngan song dang*/_ngan 'gro thams cad las yongs su grol bar 'gyur ro/_/bskal par gnas pa'i las kyi sgrib pa mtshams med pa lnga la sogs pa yang yongs su dag par 'gyur te/_bde 'gror 'gro bar 'gyur 
[\[472a.5\]]zhing ngan 'gror 'gro bar mi 'gyur ba nas rim gyis bla na med pa yang dag par rdzogs pa'i byang chub kyi bar du mngon par rdzogs par 'tshang rgya'o/_/gzhan yang sangs rgyas kyi sku gzugs byas pas ched du sbyin pa po la phan yon gyi tshogs chen po lnga yang thob par 'gyur te/_de bzhin gshegs 
[\[472a.6\]]pa'i sku brnyan bzhag pa'i phan yon yang dag par brjod pa zhes bya ba'i chos kyi rnam grangs las/_dge slong dag de bzhin gshegs pa'i gzugs brnyan byed pa'i gang zag sbyin pa po la phan yon 'di lnga yod de/_lnga gang zhe na/_gzhal med khang chen por gnas pa dang*/_bong stod bzang 
[\[472a.7\]]por grags pa dang*/_spro ba mang ba dang*/_tshe ring ba dang*/_grags pa dang ldan pa dang*/_bde bar mang ba ste/_dge slong dag 'di ni de bzhin gshegs pa'i gzugs brnyan byed pa'i gang zag sbyin pa po'i phan yon dang po yin no/_/gzhan yang phyug po dang*/_nor mang ba dang*/_longs 
[\[472b\]]
[\[472b.1\]]spyod che ba dang*/_nor rdzas dang*/_yo byad mang ba dang*/_bdag dbang ba bdag gir bya ba mang ba dang*/_nor dang*/_'bru dang*/_dbyig dang*/_gser dang*/_mdzod dang*/_bang ba'i tshogs mang ba dang*/_rta dang*/_glang po che dang*/_ba lang dang*/_lug dang*/_bran dang*/_bran 
[\[472b.2\]]mo dang*/_las byed pa dang*/_zho shas 'tsho ba mang ba dang*/_blon po dang*/_mdza' bshes dang*/_gnyen dang*/_snag gi gnyen mtshams mang por 'gyur te/_dge slong dag 'di ni de bzhin gshegs pa'i gzugs brnyan byed pa'i gang zag sbyin pa po'i phan yon gnyis pa yin 
[\[472b.3\]]no/_/dge slong dag gzhan yang gzugs bzang po dang*/_blta na sdug pa dang*/_mdzes pa dang*/_mdog gser ltar bzang ba dang*/_mgo gdugs ltar zlum pa dang*/_lag pa ring ba dang*/_dpral ba dbyes che ba dang*/_smin mtshams bar ma chad pa dang*/_yan lag nying 
[\[472b.4\]]lag thams cad dang ldan pa dang*/_rgyan thams cad kyis brgyan par 'gyur te/_dge slong dag 'di dag ni de bzhin gshegs pa'i gzugs brnyan byed pa'i gang zag sbyin pa po'i phan yon gsum pa yin no/_/dge slong dag gzhan yang 'khor los sgyur ba'i rgyal po 'khor bzang po rin 
[\[472b.5\]]po che sna bdun dang ldan pa dang*/_bu stong gis bskor bar 'gyur te/_de'i bu'am/_chung ma'am/_bran nam/_nye bar 'tsho ba gang yin pa de dag thams cad de la gus par nyan pa dang*/_bka' nyan par byed de/_dge slong dag 'di ni de bzhin gshegs pa'i gzugs brnyan byed pa'i gang 
[\[472b.6\]]zag sbyin pa po'i phan yon bzhi pa yin no/_/dge slong dag gzhan yang de lus dang bral nas bde 'gro mtho ris kyi 'jig rten gyi lha rnams kyi nang du skye bar 'gyur te/_der skyes nas lha'i rgyal po khyad par can lha dang*/_lha'i bu dang lha'i bu mo rnams kyi rten du 'gyur la/_gnas bcu po 
[\[472b.7\]]lha'i tshe dang*/_lha'i mdog dang*/_lha'i stobs dang*/_lha'i bde ba dang*/_lha'i dbang phyug la dbang byed pa dang*/_lha'i gzugs dang*/_sgra dang*/_dri dang*/_ro dang*/_reg bya rnams kyis dga' bar byed de/_dge slong dag 'di ni de bzhin gshegs pa'i gzugs brnyan byed pa'i gang zag 
[\[473a\]]
[\[473a.1\]]sbyin pa po'i phan yon lnga pa yin no zhes dang*/_ston pa'i sku gzugs mtshan nyid dang ldan par byas pas/_mtshan sum cu rtsa gnyis dang ldan pa'i lus kyi mchog thob pa dang kun gyi mchod pa'i gnas su 'gyur te/_'phags pa spyan ras gzigs kyi mdo las/_gang zhig 
[\[473a.2\]]ston pa mi mchog gzugs byed pa/_/ras 'dri rtsig ngos 'dri'am gser las byas/_/de yi chos kyi khyad par gang yin pa/_/de dag ma lus rab tu bstan gyis nyon/_/de ni blta min long bar zhar mi 'gyur/_/sgur bor mi 'gyur yan lag mi sdug min/_/de ni gzugs dang ldan zhing kha 
[\[473a.3\]]dog ldan/_/sum cu rtsa gnyis mtshan gyi go char 'gyur/_/lus ni rnam par dag cing khyad par 'thob/_/spobs pa 'thob cing sgra snyan yid du 'ong*/_/shes bzhin ldan zhing 'jig rten kun gyi gtso/_/de mthong sems can bde zhing dga' bar 'gyur/_/sdig byed mi 'gyur zhe sdang med 
[\[473a.4\]]sems ldan/_/g.yo med mi brku rgyal po 'khrug mi byed/_/mthu dang ldan zhing dbang che grags par 'gyur/_/byams la gnas shing mi dman sems dang ldan/_/'dren pa'i sku gzugs rab tu mdzes byas na/_/de ni mchog 'gyur skye bo mang mchod 'os/_/blo ldan phyug cing de nyid rgya cher 
[\[473a.5\]]ldan/_/dbang ldan 'khor los sgyur ba'i rgyal por 'gyur/_/'dren pa'i sku gzugs rab tu mdzes byas na/_/lha yi dbang po dbang phyug dbang thob pa/_/lhun po'i zom na dbang thob brgya byin 'gyur/_/bdag po lhun po'i zom na rgyal srid ston/_/de ni dran dang blo gros mi ldan min/_/de 
[\[473a.6\]]ni rtogs mos shes rab tshang bar 'gyur/_/'jig rten kun na dbugs phyin thob 'gyur te/_/'di ni ye shes ldan zhing dmyal ba spangs/_/sems can snying po mtshungs med mchod byas na/_/dud 'gro'i skye gnas gshin rje'i yul mi 'gro/_/ngan 'gro gsum po des ni rnam spangs te/_/
[\[473a.7\]]bdag der phyis mi skye bar shes par 'gyur/_/'dren pa'i sku gzugs rab tu mdzes byas na/_/dbang ldan dbang phyug nyid kyi lhar 'gyur te/_/mi dman dga' ba'i sems kyis sangs rgyas mchod/_/rgyal ba mchog gi bstan la dad par 'gyur/_/tshangs pa'i 'jig rten dbang thob tshangs par 
[\[473b\]]
[\[473b.1\]]'gyur/_/yid 'ong shin tu mdzes pa'i spos ngad ldan/_/'dzam bu'i klung gser 'od byed dga' 'gyur ba'i/_/gzhal med khang mchog blta sdug thob par 'gyur/_/zhes dang*/_khyad par gsang sngags kyi rgyud sde rin po che rnams kyi bde mchog sdom pa 'byung ba las/_sngags pa 
[\[473b.2\]]las ni dang po pas/_/gzugs brnyan la sogs bya ba ste/_/bris sku bsgrubs na myur bar ni/_/dngos grub rgya chen thob par 'gyur/_/zhes dang*/_gzhan yang dpal kye rdo rje dang*/_dus kyi 'khor lo dang*/_'jam dpal rtsa ba'i rgyud dang*/_gshin rje'i gshed dang*/_ngan song sbyong ba'i rgyud 
[\[473b.3\]]rnams las thun mong dang thun mong ma yin pa'i ras bris bri ba'i tshul dang*/_de dag gi phan yon dang bcas pa rgya cher gsungs pa rnams kyi steng du rtogs par bya bas shes pa dang*/_gzhan yang de bzhin gshegs pa la dad pa'i sgo nas sku gzugs dang mchod rten byas pa'i rgyu la rdul phra rab kyi grangs ci tsam 
[\[473b.4\]]song ba de snyed kyi grangs dang mnyam pa'i lha dang mi'i rgyal srid chen po thob pa dang*/_yid du 'ong ba'i gzugs dang lang tshor ldan zhing dbang po dul ba dang*/_bde ba dang*/_'byor pa rgyas pa dang*/_gsung rab mang po'i tshig dang don la mkhas pa dang*/_ting nge 'dzin grub pa la sogs pa yon tan mang po dang 
[\[473b.5\]]ldan pa dang*/_sdug bsngal thams cad dang bral nas byang chub dam pa thob pa la sogs pa gnas skabs dang mthar thug gi bde legs thams cad 'byung bar 'gyur ba nyid de/_gsal rgyal gyis zhus pa'i tshigs su bcad pa las/_bcom ldan 'das kyi mchod rten rnams dang ni/_/
[\[473b.6\]]sku gzugs rnams la rdul phran ci song ba/_/de yi grangs snyed de byed mi rnams kyis/_/lha yul sa stengs nges par rgyal srid 'thob/_/gzugs dang gzugs med khams kyi ting nge 'dzin/_/phun sum tshogs pa'i sa mchog kun myong nas/_/tha mar skye dang rga la sogs pa 
[\[473b.7\]]yi/_/sdug bsngal med pa'i sangs rgyas go 'phang 'thob/_/su dag 'dir ni rgyal ba'i gzugs byed pa/_/de dag gzugs bzang yid 'ong yon tan ldan/_/dbang po bsdams shing 'od 'bar nyi ma bzhin/_/'jig rten dag na mig tu sdug par 'gyur/_/su dag bde bar 
[\[474a\]]
[\[474a.1\]]gshegs pa'i gzugs byed pa/_/de yi lus ni dri ma med pa dang*/_/pad+ma'i snying po lta bur 'jam zhing yangs/_/nad dang mya ngan sdug bsngal 'jigs las thar/_/su zhig 'jig rten mgon po'i gzugs byed pa/_/bran du mi skye mngag gzhug skye mi 
[\[474a.2\]]'gyur/_/dbul por mi 'gyur rigs dman mi 'gyur zhing*/_/dbang po rnams kyang nyams par yongs mi 'gyur/_/thub dbang mchod rten byed pa'i mi rnams ni/_/mya ngan yongs med lus kun brtan pa dang*/_/longs spyod mchog ldan rin chen mdzod mang ldan/_/dgra yi 
[\[474a.3\]]tshogs rnams kyang ni thub par 'gyur/_/zhes dang*/_de dang don mthun par mkhas pa dpa' bos sku gzugs kyi gtam las/_sangs rgyas sku gzugs bzhengs gsol ba/_/dang por mya ngan sel bar byed/_/rtsod pa kun spangs mthong na dga'/_/skal ldan gter 
[\[474a.4\]]tshogs dpal dang ldan/_/lus stobs ldan zhing snyan par smra/_/gzi brjid ldan zhing gzugs mdzes la/_/gsung rab kun la mkhas 'gyur zhing*/_/dbang po'i rta ni thams cad thul/_/blo ldan gtong dang ldan par 'gyur/_/bcom ldan sku gzugs mchod rten la/_/phra 
[\[474a.5\]]rab rdul ni ji snyed song*/_/de snyed sa 'og sa steng 'dir/_/de snyed rgyal por nges par 'gyur/_/gzugs dang gzugs med ting 'dzin 'grub/_/thams cad bde ba ma lus spyod/_/tha mar skye dgu'i rgud spangs nas/_/de dag byang chub go 'phang thob/_/bde gshegs sku 
[\[474a.6\]]gzugs bzhengs gsol ba/_/mtshan bzang gis mtshan 'khor los sgyur/_/sum cu rtsa gnyis lus mdzes thob/_/nges par dgra 'joms rgyal bar 'gyur/_/dbang po rnams ni ma tshang med/_/dpal ldan ngan 'gro rnams las ring*/_/mi yi rigs su skye 'gyur zhing*/_/
[\[474a.7\]]ngag ni btsan pa nyid du 'gyur/_/skye bar thos dang dran ldan brtan/_/mngon par 'dod par 'byung 'gyur zhing*/_/gnas la mngon par dad pa dang*/_/'dod chags sogs kyis gnod pa med/_/'di rgyal rdzogs pa'i byang chub kyi/_/khyad legs pa yi gzhung la brten/_/gang 
[\[474b\]]
[\[474b.1\]]'di rgyal ba'i sku gzugs bzhengs/_/sangs rgyas sku'am mchod rten nam/_/bzheng byed srog dang ldan pa de/_/bran dang dbul bor mi skye zhing*/_/mngag gzhug bar min rigs dman min/_/zhes sogs mang du gsungs te 'dir de tsam las 'dri bar ma nus so/_/de 
[\[474b.2\]]bzhin du de bzhin gshegs pa'i thugs kyi rten mchod rten bzhengs pa'i phan yon ni/_spyir mchod rten zhes bya ba ni gtso bor de bzhin gshegs pa'i thugs chos kyi sku'i rang bzhin can gyi mtshon byed mchod rten nyid yin na'ang*/_der ma zad sku gsung thugs rten dang yon gyi zhing 
[\[474b.3\]]dam par gyur pa 'phags pa'i dge 'dun la sogs pa la'ang 'jug pa las/_'dir chos kyi sku'i rten nam thugs kyi rten la mchod rten zhes bya ba ni/_dge ba'i rtsa ba yongs su 'dzin pa'i mdo las/_sha ra dwa ti'i bu 'di la byang chub sems dpa' de bzhin gshegs pa'i mchod rten 
[\[474b.4\]]zhig pa mthong nas bcos pa'i phyir spro bar byed cing tha na 'jim pa'i gong bu gcig tsam yang rtsig par byed pa yin/_sha ra dwa ti'i bu gzhan yang ma brtsigs pa'i sa phyogs lam po che'i bzhi mdo skye bo mang po 'du ba'i sar mchod rten dang khang pa brtsegs pa'am/_rdo ba'i ka ba dang*/_de 
[\[474b.5\]]bzhin gshegs pa'i sku'am/_de bzhin gshegs pa'i yon tan rjes su dran pa gang yang rung ba byed de/_'di lta ste dper na chos kyi 'khor lo bskor ba'am/_mngon par 'byung ba'am/_byang chub kyi shing drung du bdud 'joms pa'am/_de bzhin gshegs pa'i cho 'phrul chen 
[\[474b.6\]]po'am/_de bzhin gshegs pa'i yongs su mya ngan las 'das pa chen po yang dag par bstan pa'am/_lha las babs pa'am/_lha yul du mngon par 'dzeg par byed pa'i de bzhin gshegs pa'i mchod rten rtsig par byed pa yin/_sha ra dwa ti'i bu gzhan yang byang chub sems 
[\[474b.7\]]dpa' sems dpa' chen po de bzhin gshegs pa'i nyan thos kyi dge 'dun bye zhing 'thab pa dang*/_rtsod pa 'byung ba mthong nas mi dbye ba dang*/_mthun par bsdum pa'i phyir brtson pa yin zhes dang*/_'phags pa klu sgrub kyis/_shAka thub mchod rten brgyad po dang*/_/phyogs 
[\[475a\]]
[\[475a.1\]]bcu gzhan dang gzhan rnams na/_/bzhugs pa'i chos sku kun la 'dud/_/ces dang*/_mchod rten spyi'i bstod par/_sna tshogs pad+ma zla ba'i gdan steng du/_/sna tshogs rin chen khams las grub pa yi/_/sprul pa'i mchod rten sna tshogs rgyan 
[\[475a.2\]]gyis brgyan/_/chos sku'i rang bzhin can la phyag 'tshal lo/_/zhes so/_/rnam pa de lta bu'i mchod rten chos kyi sku'i ring bsrel can bzhengs pa'i phan yon bsam gyis mi khyab kyang*/_'dir mdor bsdus tsam zhig brjod na/_'phags pa sgra chen po'i mdo las/_bcom 
[\[475a.3\]]ldan 'das kyis tshe dang ldan pa kun dga' bo la 'di skad ces bka' stsal to/_/kun dga' bo legs so legs so/_/kun dga' bo khyod gang zhig gis khang pa brtsegs pa de lta bu zhig byas te phyogs bzhi'i dge slong gi dge 'dun la 'bul bar byed la/_gang zhig gis de 
[\[475a.4\]]bzhin gshegs pa yongs su mya ngan las 'das pa'i ring bsrel yungs 'bru tsam mchod rten gyi bum pa skyu ru ra tsam gyi nang du bcug ste/_srog shing khab tsam btsugs nas gdugs rgya shug gi lo ma tsam 'dogs par byed pa'am/_de bzhin gshegs pa'i sku gzugs tshon 
[\[475a.5\]]gang tsam zhig byed na/_de gnyis las gang bsod nams ches mang du 'phel zhes pa ni khyod kyi zhu ba bzang la spobs pa legs te dpyod pa dge'o/_/kun dga' bo de'i phyir legs par rab tu nyon la yid la zung shig dang ngas bshad do/_/kun dga' bo gang zhig gi khang pa 
[\[475a.6\]]brtsegs pa de lta bu zhig byas nas phyogs bzhi'i dge slong gi dge 'dun la dbul bar byed la/_gang zhig gis de bzhin gshegs pa yongs su mya ngan las 'das pa'i ring bsrel yungs 'bru tsam mchod rten gyi bum pa skyu ru ra tsam gyi nang du bcugs ste/_srog shing khab tsam btsugs 
[\[475a.7\]]nas gdugs rgya shug gi lo ma tsam 'dogs par byed pa'am/_de bzhin gshegs pa'i sku gzugs tshon gang tsam zhig byed na/_kun dga' bo bsod nams 'di la bsod nams snga ma des brgya'i char yang nye bar mi 'gro/_stong gi cha dang*/_'bum gyi cha dang*/_grangs 
[\[475b\]]
[\[475b.1\]]dang*/_cha dang*/_dpe dang*/_rgyur yang nye bar mi 'gro'o/_/de ci'i phyir zhe na/_de bzhin gshegs pa dgra bcom pa yang dag par rdzogs pa'i sangs rgyas rnams ni dpag tu med pa'i chos 'di lta bu dag dang ldan te/_tshul khrims dpag tu med pa dang*/_ting nge 'dzin dpag tu 
[\[475b.2\]]med pa dang*/_shes rab dpag tu med pa dang*/_rnam par grol ba dpag tu med pa dang*/_rnam par grol ba'i ye shes gzigs pa dpag tu med pa dang ldan pa'i phyir ro/_/kun dga' bo dzam+bu'i gling chu zheng dang rgyar dpag tshad bdun stong yod pa 'di rgyun du zhugs pa rnams dang*/_
[\[475b.3\]]lan cig phyir 'ong ba rnams dang*/_phyir mi 'ong ba rnams dang*/_dgra bcom pa rnams dang*/_rang sangs rgyas rnams kyis 'di lta ste/_'bras sA lu'i zhing ngam/_til gyi zhing ngam/_smyig ma'i tshal lam/_'dam bu'i tshal lam/_bu ram shing gi tshal bzhin du gang bar gyur pa de dag la 
[\[475b.4\]]mi la la zhig gis ji srid 'tsho'i bar du chos gos dang*/_bsod snyoms dang*/_mal stan dang*/_nad kyi gsos sman dang*/_yo byad rnams kyis ci 'dod pa bstabs te/_de dag thams cad yongs su mya ngan las 'das nas kyang mchod rten byas te gdugs dang*/_sil snyan 
[\[475b.5\]]dang*/_ba dan da nga*/_dri dang*/_bdug pa dang*/_phreng ba dang*/_phye ma dang*/_byug pa dag gis mchod pa byed la/_gang zhig gis de bzhin gshegs pa yongs su mya ngan las 'das pa'i ring bsrel yungs 'bru tsam mchod rten gyi bum pa skyu ru ra tsam gyi nang du bcug ste/_
[\[475b.6\]]srog shing khab tsam btsugs nas gdugs rgya shug gi lo ma tsam 'dogs par byed pa'am/_de bzhin gshegs pa'i sku gzugs tshon gang tsam zhig byed na/_kun dga' bo bsod nams 'di la bsod nams snga ma des brgya'i char yang nye bar mi 'gro/_stong gi cha dang*/_'bum 
[\[475b.7\]]gyi cha dang*/_grangs dang*/_cha dang*/_dpe dang*/_rgyu yang nye bar mi 'gro'o/_/de ci'i phyir zhe na/_de bzhin gshegs pa dgra bcom pa yang dag par rdzogs pa'i sangs rgyas rnams ni dpag tu med pa'i chos 'di lta bu dag dang ldan te/_tshul khrims dpag tu med pa dang*/_
[\[476a\]]
[\[476a.1\]]ting nge 'dzin dpag tu med pa dang*/_shes rab dpag tu med pa dang*/_rnam par grol ba dpag tu med pa dang*/_rnam par grol ba'i ye shes gzigs pa dpag tu med pa dang ldan pa'i phyir ro/_/kun dga' bo shar gyi lus 'phags gling chu zheng dang rgyar 
[\[476a.2\]]dpag tshad brgyad stong yod pa/_rgyun du zhugs pa rnams kyis kyang gang bar gyur zhes bya ba nas rnam par grol ba'i ye shes gzigs pa zhes bya ba'i bar du rgya cher snga ma bzhin du brjod par bya'o/_/kun dga' bo nub kyi ba lang spyod kyi gling chu zheng dang rgyar dpag tshad dgu stong yod 
[\[476a.3\]]pa rgyun du zhugs pa rnams kyis kyang gang bar gyur zhes bya ba nas snga ma bzhin du rgyas par sbyar ro/_/kun dga' bo byang gi sgra mi snyan gyi gling chu zhing du dpag tshad khri yod pa rgyun du zhugs pa rnams kyis kyang gang bar gyur zhes bya ba nas snga ma bzhin du rgyas par sbyar ro/_/kun dga' bo 
[\[476a.4\]]lha'i dbang po brgya byin gyi khang [{]bzangs [,]bzang [}]rnam par rgyal ba zhes bya ba kA ba brgyad khri bzhi stong rab tu brtan pa dag yod de/_ka ba de dag thams cad kyang lha'i bai DUr+ya sngon po yin no/_/kun dga' bo khang [{]bzangs [,]bzang [}]rnam par rgyal ba gser gyi bye ma brdal ba la tsan+dan gyi chus chag chag btab 
[\[476a.5\]]pa/_gser gyi drwa bas g.yogs shing gser gyi dril bu g.yer khas bskor ba ste/_kun dga' bo gang zhig stong gsum gyi stong chen po'i 'jig rten gyi khams khang [{]bzangs [,]bzang [}]de lta bu sha stag gis bkang ste/_phyogs bzhi'i dge slong gi dge 'dun la dbul bar byed la/_gang zhig 
[\[476a.6\]]gis de bzhin gshegs pa yongs su mya ngan las 'das pa'i sku gdung yungs 'bru tsam zhes bya ba nas rgya cher snga ma bzhin du sbyar ro/_/kun dga' bo lus 'phags mo'i bu yul ma ga d+ha'i rgyal po ma skyes dgras pha rgyun du zhugs pa bsad nas de de bzhin gshegs pa'i sku gdung 
[\[476a.7\]]la mchod pa bya ba'i phyir sku gdung gi brgyad cha la bkur stir bya ba dang*/_bla mar bya ba dang*/_ri mor bya ba dang*/_mchod par bya ba dang*/_rjed par bya ba dang*/_gsol bar bya ba la brtson par 'gyur ro zhes sangs rgyas kyis bsngags pa'i dge ba'i las de des byas pas sems 
[\[476b\]]
[\[476b.1\]]can dmyal bar lan cig song nas las de nyid dang*/_dge ba'i rtsa ba de nyid dang*/_sngon legs par spyad pa de nyid kyis de las thar nas bskal pa nyi shur log par ltung bar mi 'gyur la/_skra dang kha spu bregs nas gos ngur smrig bgos te/_yang dag par khyim nas khyim 
[\[476b.2\]]med par rab tu byung nas rang byang chub mngon du byed par 'gyur te/_rang sangs rgyas rnam par rgyal ba'i sde zhes bya bar 'gyur ro/_/de ci'i phyir zhe na/_de bzhin gshegs pa dgra bcom pa yang dag par rdzogs pa'i sangs rgyas rnams ni dpag tu med pa'i chos 'di lta bu dag 
[\[476b.3\]]dang ldan te/_tshul khrims dpag tu med pa dang*/_ting nge 'dzin dpag tu med pa dang*/_shes rab dpag tu med pa dang*/_rnam par grol ba dpag tu med pa dang*/_rnam par grol ba'i ye shes gzigs pa dpag tu med pa dang ldan pa'i phyir ro/_/kun dga' bo 'di 
[\[476b.4\]]ltar de bzhin gshegs pa dgra bcom pa yang dag par rdzogs pa'i sangs rgyas rnams dpag tu med pa'i chos rnams dang ldan pa de'i phyir de la mchod pa'i rnam par smin pa yang de ltar dpag tu med par shes par bya'o zhes dang*/_rgyal ba mya ngan las 'das 
[\[476b.5\]]pa'i mchod rten rin po che la sogs pa'i rgyu las legs par bzhengs te mchod pa phul na bsod nams dpag tu med pa thob cing*/_sdug bsngal mtha' dag las ring du 'das pa'i bde ba dam pa thob par 'gyur te/_mya ngan las 'das pa las/_lha dang mi dang 
[\[476b.6\]]'khor rnam pa bzhis rin po che sna bdun gyi mchod rten byas te ring bsrel la mchod na bsod nams dpag tu med pa thob cing*/_sems can de dag srid pa gsum gyi sdug bsngal spangs nas mya ngan las 'das pa'i bde ba thob par 'gyur ro zhes dang*/_dam pa'i 
[\[476b.7\]]chos pad+ma dkar po las/_rgyal ba mya ngan 'das pa de dag gi_/rgyal ba'i ring bsrel dag la sus mchod cing*/_/rin chen mchod rten stong phrag du ma dag_/gser dang dngul dang 'on te shel gyi'am/_/rdo yi snying po'i mchod rten gang gis byas/_/bai DUr+ya 
[\[477a\]]
[\[477a.1\]]mchog de bzhin an+da rnyil/_/la las mu tig ke ke ru las byas/_/de dag gis kyang byang chub thob par 'gyur/_/gang gis mchod rten rdo las byas pa dang*/_/gang gis a ga ru dang tsan+dan nam/_/gang gis thang shing mchod rten 
[\[477a.2\]]byas pa dang*/_/la las shing mang gzhan las byas pa dang*/_/sa dang so phag las ni brtsigs pa yi/_/rgyal ba'i mchod rten dga' zhing byas pa dang*/_/de phyir sa rdul phung po dag las kyang*/_/mya ngam dgon pa dag tu byas pa dang*/_/byis pa rtse mor de dang de dag tu/_/
[\[477a.3\]]gang gis rgyal la de phyir mchod rten dag_/bye ma las ni phung po byas pa yang*/_/de rnams kyis kyang byang chub thob par gyur/_/zhes dang*/_gzhan yang sems can dad pa can gang la las dzam+bu'i gling nas brtsams te shar gyi lus 'phags po dang*/_nub 
[\[477a.4\]]kyi ba lang spyod pa dang*/_byang gi sgra mi snyan dang*/_stong gsum gyi stong chen po'i 'jig rten gyi khams kyi bar thams cad rin po che sna bdun gyis yongs su bkang ste/_rgyun du zhugs pa nas dgra bcom pa'i bar dang*/_rang sangs rgyas rnams sam/_phyogs 
[\[477a.5\]]bzhi'i dge slong gi dge 'dun rnams la 'bul bar byed pa nas/_gang zhig gis de bzhin gshegs pa dgra bcom pa yang dag par rdzogs pa'i sangs rgyas yongs su mya ngan las 'das pa'i mchod rten 'jim pa las skyu ru ra tsam byed du 'jug la/_sku gzugs 
[\[477a.6\]]nas 'bru tsam la sku gdung yungs kar gyi 'bru tsam 'jug par byed na/_de bas bsod nams rgyu mtshan dang bcas te/_khang bu brtsegs pa'i mdo las gsungs so/_/gzhan yang de bzhin gshegs pa'i mchod rten zhig pa gso ba dang gsar du brtsigs pas 
[\[477a.7\]]gnas skabs su rgyal po chen po'i rigs su skye bar 'gyur ba dang*/_gzugs bzang bar 'gyur ba dang*/_mdzes shing kun gyi mig tu sdug par 'gyur ba dang*/_dbang che bar 'gyur ba dang*/_'khor g.yog rgya chen po thob par 'gyur ba dang*/_g.yog mi byed par 'gyur ba 
[\[477b\]]
[\[477b.1\]]dang*/_longs spyod chen por 'gyur ba dang*/_'jig rten pa rnams 'khor zhing 'du bar 'gyur ba dang*/_kun gyi rten du 'gyur ba dang*/_phyogs bcur brjod pa dang*/_sgra dang tshigs su bcad pa yangs par 'gyur ba dang*/_lha dang bcas pa'i 'jig rten na bsngags par 'gyur ba dang*/_
[\[477b.2\]]phyug cing nor mang po dang ldan par 'gyur ba dang*/_'khor los sgyur ba'i rgyal srid thob par 'gyur ba dang*/_tshe ring bar 'gyur ba dang*/_lus rdo rje ltar mkhregs par 'gyur ba dang*/_lus mtshan bzang po dang ldan par 'gyur ba dang*/_mtho ris su skye bar 'gyur ba dang*/_mthar 
[\[477b.3\]]thug mya ngan las 'das pa mchog gi go 'phang thob par 'gyur ba la sogs pa'i yon tan rnams 'thob par 'gyur te/_dge ba'i rtsa ba yongs su 'dzin pa'i mdo las/_sangs rgyas mchod rten mthong nas su/_/zhig pa phyir ni bcos par bya/_/de phyir stobs ni che ba dang*/_/lus che 
[\[477b.4\]]ba dang mi 'jigs 'gyur/_/gang du dad pa skye 'gyur ba'i/_/lam chen bzhi mdo phyogs su ni/_/ring bsrel gyi ni sku byed cing*/_/sangs rgyas yon tan rnams ston pa/_/bsod nams mang po skyed par byed/_/gang zhig lam gyi bzhi mdor ni/_/'jig rten mchod pa'i mchod rten 
[\[477b.5\]]byed/_/de yi grags pa 'phel bar 'gyur/_/phan tshun du ni rtsod pa yi/_/nyan thos bye ba rnams mthong nas/_/gcig la gcig ni bzod gsol te/_/de dag rnams ni mthun byed pa/_/dge ba'i rtsa ba de yis su/_/mi 'jigs dpa' bor 'gyur ba yin/_/sred med bu ltar mkhregs 
[\[477b.6\]]pa yi/_/lus ni mngon par 'grub pa yin/_/zhes dang*/_gsal rgyal gyis zhus pa las/_thub dbang mchod rten byed pa'i mi rnams ni/_/mya ngan yongs med lus kun brtan pa dang*/_/longs spyod mchog ldan rin chen mdzod mang ldan/_/dgra yi tshogs rnams kyang ni thub par 'gyur/_/
[\[477b.7\]]rgyal ba'i mchod rten srog shing phul ba yis/_/chos dang rjes mthun chos la sgrub pa dang*/_/tshul khrims thos dang bzod pa'i mchog dang ldan/_/'jig rten dag na don kun 'grub par 'gyur/_/mchod rten sogs la gdugs brtsegs phul ba yi/_/lha dang mi yi nang na skye ba 
[\[478a\]]
[\[478a.1\]]dang*/_/sred med bu yi lus 'dra lus kun brtan/_/bkur sti bya ba'i yon tan ldan par 'gyur/_/thub dbang mchod rten rdo thal byugs pa yis/_/lha mi'i 'jig rten dag na tshe ring zhing*/_/lus sems nad dang mya ngan byed spangs te/_/rtag tu skyid cing nor 
[\[478a.2\]]gyis phyug par 'gyur/_/gser dngul spa ba'i glegs mos g.yogs pa yi/_/thub pa'i dbang po'i mchod rten byas pa yis/_/mi rnams srid pa'i khyad par gzhan dag tu/_/lus mkhregs 'od kyang 'bar zhing mdzes par 'gyur/_/zhes bya ba la sogs pa rgya cher gsungs so/_/bye 
[\[478a.3\]]brag tu gsung gi rten glegs bam bris pa'i phan yon ni/_spyir rang dang gzhan gyi rgyud la bsod nams kyi phung po dpag tu med pa rdzogs pa nas mthar thug bla na med pa'i byang chub thob pa'i bar gyi yon tan thams cad rgyud la bskyed par 'dod pas brtsam par bya ba'i snying po ni chos spyod rnam pa bcu'i 
[\[478a.4\]]bdag nyid can gyi bya ba ste/_de ni dam pa'i chos kyi yi ge 'dri ba dang*/_mchod pa dang*/_gzhan dag la sbyin pa dang*/_gzhan klog pa las nyan pa dang*/_bdag nyid klog pa dang*/_len pa dang*/_tshig dang don ma nor bar 'chad pa dang*/_kha ton byed pa dang*/_don sems par byed 
[\[478a.5\]]pa dang*/_tshul bzhin du sgom par byed pa ste/_'di dag la spyod pa ni 'bras bu che bar bstan pa yin te/_dbus dang mtha' rnam par 'byed pa las/_yi ge 'dri mchod sbyin pa dang*/_/nyan dang klog dang len pa dang*/_/'chad dang kha ton byed pa dang*/_/de sems pa dang bsgom pa'o/_/
[\[478a.6\]]spyod pa 'di bcu'i bdag nyid ni/_/bsod nams phung po dpag tu med/_/ces so/_/de lta bu'i phan yon chen po dang ldan pa'i chos spyod kyi rim pa de la yang thog mtha' bar gsum thams cad du gsung rab dri ma med pa yi ger bris pa'i glegs bam la ma brten par rang dga' tsam 
[\[478a.7\]]gyis 'bad pa la ni snying po med pa'i phyir ro/_/de bas na yon tan rin po che mtha' dag 'byung ba'i gzhir gyur pa sangs rgyas bcom ldan 'das kyi chos rnams glegs bam du 'dri ba la sogs pa lhur bgyis pa'i bsod nams kyi phung po brjod kyis mi ldang ba nyid 'byung na'ang 'dir mdo 
[\[478b\]]
[\[478b.1\]]tsam zhig brjod na/_shes rab kyi pha rol tu phyin pa brgyad stong pa las/_de bzhin gshegs pa'i byin gyis rlabs kyis glegs bam chen po la yi ge gsal zhing rab tu gsal ba legs par bris te/_me tog dang*/_bdug pa dang*/_dri dang*/_phreng ba dang*/_byug pa dang*/_phye 
[\[478b.2\]]ma dang*/_rol mo dang*/_na bza' dang*/_gdugs dang*/_rgyal mtshan dang*/_dril bu dang*/_ba dan dang*/_khor yug tu mar me'i phreng ba dang*/_mchod pa rnam pa mang po dag gis bkur stir bya/_bla mar bya/_rjed par bya/_mchod par bya/_ri mor bya/_bsnyen bkur bya ste/_
[\[478b.3\]]kun dga' bo 'di ni nga'i rjes su bstan pa'o/_/de ci'i phyir zhe na/_shes rab kyi pha rol tu phyin pa 'di la thams cad mkhyen pa'i ye shes yongs su rdzogs par 'gyur ro zhes sogs yi ge gsal bar bris pa'i glegs bam la mchod pa'i bsod nams dpag tu med par bshad 
[\[478b.4\]]pa dang*/_bla na med pa'i byang chub kyi gnas thob pa dang*/_de'i yon tan mang po rgyud la bskyed pa'i thabs kyang glegs bam du yi ger 'dri ba dang gzung ba la sogs pa bsod nams kyi mthu la rag las pa yin te/_de skad du'ang*/_sgo mtha' yas pa sgrub pa'i gzungs 
[\[478b.5\]]las/_mdo sde thos nas rjes su yi rang dang*/_/yi ger bris dang gzungs dang bklags pa yi/_/bsod nams chu bo ji tsam bskyed pa ni/_/sems can kun gyis shes par yong mi nus/_/de ni tshe rabs kun tu rgyal ba mthong*/_/de dag la yang dad pa bsam yas 
[\[478b.6\]]rnyed/_/mdo sde zab mo'i tshul yang shes par 'gyur/_/de ni myur du byang chub mchog 'tshang rgya/_/bla med byang chub ma reg bar du yang*/_/de ni ting nge 'dzin dang mngon shes dang*/_/gzungs rnams dang ni gzugs dang longs spyod dang*/_/sangs rgyas mthong las nyams par 
[\[478b.7\]]yongs mi 'gyur/_/zhes dang*/_gzhan yang dam pa'i chos pad+ma dkar po las/_gang zhig mdo 'di 'dzin pa des/_/nga yi mdun du dge 'dun la/_/mchod pa mang po byas pa yin/_/mos pa snying por gang gyur te/_/gang zhig mdo 'di klog pa'am/_/yi ger 'dri bar byed pa ste/_/de bas 
[\[479a\]]
[\[479a.1\]]bsod nams mang du thob/_/mi 'ga' la las glegs bam la/_/shin tu nges tshig 'drir bcug ste/_/spos dang phreng ba byug pa yis/_/glegs bam de la mchod pa byed/_/spos kyi 'bru mar bkang ba yi/_/mar me rtag tu su 'bul zhing*/_/sna ma ut+pal sil ma 
[\[479a.2\]]dang*/_/tsam pa kas kyang rab tu gtor/_/glegs bam dag la 'di 'dra ba'i/_/mchod pa byed pa'i mi de ni/_/bsod nams mang po rab 'phel te/_/de la tshad kyang yod med do/_/ji ltar nam mkha'i khams kyi tshad/_/phyogs bcu dag ni thams cad du/_/rtag tu rnyed par 'gyur 
[\[479a.3\]]ma yin/_/bsod nams phung po 'di de 'dra/_/zhes dang*/_gang gis dam pa'i chos pad+ma dkar po'i chos kyi rnam grangs 'di thos pa dang*/_gang yi ger 'dri ba dang*/_gang yi ger 'drir 'jug pa dang*/_skar ma'i rgyal po me tog kun tu rgyas pa mngon par shes pa gang gis chos kyi rnam 
[\[479a.4\]]grangs 'di bzung ngam/_bstan nam/_thos sam/_yi ger bris sam/_yi ger 'drir 'jug gam/_glegs bam du byas te bsti stang du byed pa dang*/_btsun par byed pa dang*/_bkur stir byed pa dang*/_mchod pa dang*/_me tog dang*/_bdug pa dang*/_spos dang*/_phreng ba dang*/_
[\[479a.5\]]byug pa dang*/_phye ma dang*/_gos dang*/_gdugs dang*/_rgyal mtshan dang*/_ba dan dang*/_rol mo'i sgra dang*/_na bza' dang*/_thal mo sbyar ba'i las dang*/_mar gyi mar me'am/_'bru mar gyi mar me'am/_spos mar gyi mar me'am/_tsam pa ka'i mar gyi mar me'am/_sna 
[\[479a.6\]]ma dang*skya snar dang*/_bar sha ka dang*/_na ba ma li ka'i mar gyi mar me'am/_mchod pa rnam pa mang po dag gis bsti stang du byed/_btsun par byed/_rim gror byed/_mchod par byed pa'i bsod nams mngon par 'du byed pa ji snyed cig 'phel bar 'gyur ba'i bsod nams mngon par 'du byed 
[\[479a.7\]]pa de dag gi mtha' ni/_sangs rgyas kyi ye shes kyis kyang rtogs par mi nus so zhes dang*/_gang la la zhig gis de bzhin gshegs pa'i yon tan gyi tshogs yang dag pa thob par 'dod pas dam pa'i chos 'dzin pa la sogs pa la gus par byas pas dbang po drug yongs su dag 
[\[479b\]]
[\[479b.1\]]par 'gyur ba ni/_de nyid nas rigs kyi bu gang la la chos kyi rnam grangs 'di 'dzin pa'am/_klog pa'am/_ston pa'am/_yi ger 'dri ba yang rung ste rigs kyi bu de mig gi yon tan brgyad brgya thob par 'gyur ro/_/rna ba'i yon tan stong nyis brgya thob par 'gyur ro/_/sna'i 
[\[479b.2\]]yon tan brgyad brgya thob par 'gyur ro/_/lce'i yon tan stong nyis brgya thob par 'gyur ro/_/lus kyi yon tan brgyad brgya thob par 'gyur ro/_/yid kyi yon tan stong nyis brgya thob par 'gyur ro/_/de yon tan brgya phrag mang pos dbang po drug gi grong yongs su dag cing*/_
[\[479b.3\]]shin tu yongs su dag par 'gyur ro zhes dang*/_der ma zad sa phyogs gang dag tu yi ge 'dri ba dang klog pa la sogs pa byas pa'i sa phyogs de yang 'jig rten kun gyi mchod rten du 'gyur ba ni/_mdo de nyid las/_rigs kyi bu dag sa phyogs gang na chos kyi rnam grangs 'di klog 
[\[479b.4\]]gam/_ston nam/_rab tu 'chad dam/_yi ger 'dri'am/_sems sam/_'don tam/_kha ton byed dam/_glegs bam du byas pa kun dga'i rwa ba'am/_gtsug lag khang ngam khyim mam gnas sam shing drung ngam khang pa'am gnas khang ngam phug na 'dug kyang rung ste/_sa phyogs 
[\[479b.5\]]der de bzhin gshegs pa'i mchod rten du bya'o/_/de ci'i phyir zhe na/_sa phyogs de de bzhin gshegs pa thams cad kyi byang chub kyi snying por rig par bya ba dang*/_sa phyogs der de bzhin gshegs pa dgra bcom pa yang dag par rdzogs pa'i sangs rgyas thams cad bla na med pa yang dag par 
[\[479b.6\]]rdzogs pa'i byang chub mngon par rdzogs par sangs rgyas par rig par bya ba dang*/_sa phyogs der de bzhin gshegs pa thams cad kyis chos kyi 'khor lo rab tu bskor ba dang*/_sa phyogs der de bzhin gshegs pa thams cad yongs su mya ngan las 'das par rig par bya ba yin 
[\[479b.7\]]pa'i phyir ro zhes dang*/_'jig rten rnam 'dren mya ngan 'das pa na/_/mdo sde mchog 'di gang dag 'dzin pa yi/_/bder gshegs sras po rnams kyi bsngags pa ni/_/bskal pa bye ba stong phrag mang brjod kyang*/_/de dag gi ni yon tan mtha' yas te/_/ji ltar phyogs rnams su ni nam mkha' bzhin/_/
[\[480a\]]
[\[480a.1\]]gang dag rtag tu mdo sde 'di 'dzin pa/_/de dag yon tan bsam gyis mi khyab 'gyur/_/'jig rten 'dren pa mya ngan 'das 'di dang*/_/nga dang 'dren pa 'di dag thams cad mthong*/_/byang chub sems dpa' mang po 'di kun dang*/_/'khor bzhi rnams kyang de yis mthong ba yin/_/de 
[\[480a.2\]]yis deng 'dir nga ni mnyes par byas/_/rgyal ba'i dbang po mya ngan 'das 'di dang*/_/phyogs bcu rnams na gang dag gzhan bzhugs pa/_/'dren pa de dag thams cad mnyes par byas/_/gang zhig mdo sde 'di ni 'dzin byed pa/_/'das dang da ltar ma byon sangs rgyas dang*/_/phyogs bcu 
[\[480a.3\]]dag na gang dag bzhugs pa yang*/_/de kun mthong zhing shin tu mchod par 'gyur/_/mdo sde yang dag chos 'di gang 'dzin pas/_/byang chub snying po rnam par gang dgongs pa/_/skyes mchog rnams kyi gsang chen shes par 'gyur/_/de ni de yang myur du rjes su sems/_/gang zhig mdo sde 
[\[480a.4\]]dam pa 'di 'dzin pa/_/de yi spobs pa dag ni mtha' yas 'gyur/_/ji ltar rlung ni gang du'ang thogs med bzhin/_/chos dang don dang nges pa'i tshig kyang shes/_/'dren pa rnams kyis dgongs te gang gsungs pa/_/mdo sde rnams kyi mtshams sbyar rtag tu shes/_/rnam par 'dren pa 
[\[480a.5\]]mya ngan 'das pa yi/_/mdo sde rnams kyi yang dag don de shes/_/zla ba nyi ma 'dra bar de 'gyur te/_/de ni shin tu snang zhing gsal byed 'gyur/_/de ni sa la rgyu zhing de dang der/_/byang chub sems dpa' mang po yang dag 'dzud/_/de bas byang chub sems dpa' mkhas gang dag_/'di 'dra 
[\[480a.6\]]ba yi phan yon 'di thos nas/_/mya ngan nga 'das mdo 'di zungs shig dang*/_/de dag the tshom med par byang chub 'gyur/_/zhes dang*/_bsod nams mtha' yas par 'phel ba dang*/_lha la sogs pa'i 'gro ba thams cad kyi sdang sems la sogs pa'i gnod pa thams cad zhi bar byed pa dang*/_bde legs 
[\[480a.7\]]thams cad 'phel bar byed pa ci rigs pa la'ang dam pa'i chos kyi glegs bam 'dri ba dang klog pa la sogs pa las ches mchog tu 'gyur ba 'ga' yang med pa ni/_snying rje pad+ma dkar po las/_rigs kyi bu'am rigs kyi bu mo gang la la chos kyi rnam grangs 'di nyan pa dang*/_'dzin pa dang*/_'chang ba 
[\[480b\]]
[\[480b.1\]]dang*/_klog pa dang*/_gzhan dag la yang tha na tshigs su bcad pa gcig tsam yang rgya cher yang dag par ston par bgyid pa de bsod nams ji snyed cig bskyed par 'gyur lags/_bka' stsal pa/_ngas de'i bsod nams sngar yang smras te/_da yang mdor 
[\[480b.2\]]bsdus te brjod par bya'o/_/gang la la zhig chos kyi rnam grangs 'di nyan pa dang*/_'dzin pa dang*/_'chang ba dang*/_klog pa dang*/_gzhan dag la yang tha na tshigs su bcad pa gcig tsam rgya cher yang dag par ston par byed pa dang*/_gang yang ma 
[\[480b.3\]]'ongs pa'i dus lnga brgya pa na tha na bris te 'chang bar byed na de bsod nams ches mang du skyed par 'gyur gyi/_byang chub sems dpa' gang dag bskal pa chen po bcu'i bar du pha rol tu phyin pa drug la spyod pa'i bsod nams kyi phung po ni de lta ma yin no/_/de ci'i phyir zhe na/_lha 
[\[480b.4\]]dang bcas pa dang*/_bdud dang bcas pa dang*/_tshangs pa dang bcas pa dang*/_dge sbyong dang bram ze'i skye dgu dang bcas pa dang*/_gnod sbyin dang*/_klu dang*/_dri za dang*/_grul bum dang*/_yi dwags dang*/_sha za dang*/_mi'am ci dang*/_lha ma 
[\[480b.5\]]yin rnams dang bcas pa'i 'jig rten gyi sdang ba'i sems rab tu dwang bar bya ba dang*/_nad thams cad rab tu zhi bar bya ba dang*/_'thab mo dang*/_'thab pa dang*/_rtsod pa dang*/_'gyed pa thams cad nye bar zhi bar bya ba dang*/_dus ma yin pa'i rlung dang*/_dus ma 
[\[480b.6\]]yin pa'i char pa dang*/_'chi ba dang*/_nad thams cad rab tu zhi bar bya ba dang*/_mu ge thams cad rab tu zhi bar bya ba dang*/_bde bar bya ba dang*/_lo legs par bya ba dang*/_nad med pa tshogs par bya ba dang*/_skrag pa rnams 'jigs pa med cing bde bar bya ba dang*/_
[\[480b.7\]]nyon mongs pa nye bar zhi bar bya ba dang*/_dge ba'i rtsa ba rnam par 'phel ba bya ba dang*/_ngan song gsum gyi sdug bsngal las thar bar bya ba dang*/_theg pa gsum po dag gi lam yang dag par bstan par bya ba dang*/_ting nge 'dzin dang*/_gzungs dang*/_bzod pa 
[\[481a\]]
[\[481a.1\]]thob par bya ba dang*/_sems can thams cad nye bar 'tsho bar bya ba dang*/_rdo rje'i gdan la 'dug par bya ba dang*/_bdud bzhi gzhom par bya ba dang*/_byang chub kyi phyogs mngon par rdzogs par 'tshang rgya bar bya ba dang*/_chos kyi 'khor lo bskor bar 
[\[481a.2\]]bya ba dang*/_'phags pa'i nor bdun dang bral ba'i sems can rnams byang chub kyi phyogs dang ldan par bya ba dang*/_'khor mang por bya ba dang*/_mi 'jigs pa'i grong khyer gyi gnas su 'jug par bya ba'i phyir ngas chos kyi rnam grangs 'di bshad pa'i phyir ro zhes dang*/_de bzhin 
[\[481a.3\]]du/_chos thams cad kyi yon tan bkod pa'i rgyal po'i mdo las kyang*/_bcom ldan 'das spyan ras gzigs dbang phyug gi ming tsam la rtog pa gang lags pa de yang bsam pa thams cad yongs su rdzogs par 'gyur na/_gang dag chos kyi rnam grangs 'di la dad pa dang*/_
[\[481a.4\]]'chang ba dang*/_klog pa dang*/_yi ger 'dri ba dang*/_yi ger 'drir stsol ba dang*/_gos dang rgyan gyi mchod pa chen po dag gis mchod par bgyid pa dang*/_rgyan gyis brgyan nas yi ger 'dri ba dang*/_yi ger 'drir stsol ba lta smos kyang ci 'tshal lags zhes dang*/_su 
[\[481a.5\]]zhig gis sangs rgyas kyi zhing rab 'byams ma lus pa rin po che'i mchod rten gyis yongs su bkang ste/_bskal pa las lhag pa'i yun du 'gro ba ma lus pas rang gi grogs su bkug ste mchod pa phul ba bas kyang de bzhin gshegs pa kun gyi 'byung gnas su gyur pa dam pa'i chos 
[\[481a.6\]]kyi rnam grangs gcig cig glegs bam du bris nas bsti stang du byas pa na des bsod nams kyi phung po ches mang du 'phel ba ni/_sdud pa tshigs su bcad pa las/_la las bde gshegs yongs su mya ngan 'das pa yi/_/mchod rten rin chen bdun las byas 
[\[481a.7\]]shing mchod byed la/_/bde bar gshegs pa'i mchod rten de dag gang+gA yi/_/bye ma snyed kyi bye ba phrag stong zhing bkang ste/_/yongs su brtag bzung zhing rnams bye ba mtha' yas na/_/sems can ji snyed 'khod pa de dag thams cad kyis/_/las gzhan mi byed lha yi 
[\[481b\]]
[\[481b.1\]]me tog spos rab dang*/_/byug pas dus gsum bskal pa'am de bas lhag mchod la/_/gang zhig gang las rnam 'dren stobs bcu 'byung 'gyur ba/_/bde bar gshegs kyi yum 'di glegs bam la bris te/_/'chang zhing me tog byug pas bsti stang byed gyur na/_/mchod 
[\[481b.2\]]rten byas mchod bsod nams des ni char mi phod/_/ces dang*/_de bzhin du 'phags pa sangs rgyas kyi stobs bskyed pa'i cho 'phrul rnam par 'phrul pa bstan pa'i mdo las kyang*/_gang yang dzam+bu'i gling 'dir de bzhin gshegs pa'i ring bsrel gyi mchod rten rin po che sna bdun 
[\[481b.3\]]las byas pas gang bar byas te/_lha'i phreng ba dang*/_byug pa dang*/_me tog dang*/_mar me dang*/_rin po che'i gdugs dang*/_sil snyan dang*/_rgyal mtshan dang*/_ba dan rnams kyis lo 'bum du bkur sti byas te rjed cing mchod pa bas/_gang chos kyi 
[\[481b.4\]]rnam grangs 'di 'chang ba dang*/_klog pa dang*/_mchod pa dang*/_'dri ba dang*/_'drir 'jug pa dang*/_gzhan dag la yang dag par rab tu bstan na de bas 'di ches bsod nams mang du 'phel lo/_/rigs kyi bu gang la la zhig gis dzam+bu'i gling gi sems can de dag 
[\[481b.5\]]'phags pa'i lam yan lag brgyad pa la 'jog cing*/_bzhag nas kyang lha'i lo stong du yo byad thams cad kyis mi brel bar rjed cing mchod pa bas/_gang gis chos kyi rnam grangs 'di las tshig bzhi pa'i tshigs su bcad pa gcig tsam yang nyan pa dang*/_'chang ba 
[\[481b.6\]]dang*/_'dri ba dang*/_'drir bcug pa dang*/_gzhan la rgyas par byed na de bas 'di ches bsod nams mang du 'phel lo zhes gsungs shing*/_khyad par su zhig gis 'jig rten gyi khams na gang dag 'khod pa'i sems can ma lus pa nyan thos kyi dgra bcom pa'i byang chub tu bkod 
[\[481b.7\]]pa las kyang theg pa chen po la zhugs pa'i sems can mchog la de bzhin gshegs pa kun gyi yum du gyur pa'i dam pa'i chos kyi glegs bam byin pa'i bsod nams ches khyad par du 'phags te/_mdo sdud pa las/_la las gang+gA'i klung gi ji snyed zhing rnams na/_/sems can ji snyed 'khod kun 
[\[482a\]]
[\[482a.1\]]dgra bcom nyid btul bas/_/gang gis shes rab pha rol phyin 'di yig bris te/_/sems can mchog la glegs byin bsod nams khyad par 'phags/_/zhes sogs rgya cher gsungs so/_/des na dam pa'i chos kyi rnam grangs re re yang yi ger 'dri ba 
[\[482a.2\]]dang*/_'dzin pa dang*/_'chang ba dang*/_nyan pa dang*/_klog pa la sogs pa'i phan yon bsam gyis mi khyab pa de ltar gsungs na de bzhin gshegs pa'i lung rab 'byams kyi tshig dang don ma lus pa gtan la 'bebs pa dang*/_shin tu gsal bar byed pa'i bstan bcos kyi nyi ma chen po/_bka' 
[\[482a.3\]]lung rgya chen po rnams nye bar sdud pa'i sgo nas gsal bar byed pa dang*/_zab cing brling ba rnams ni rnam par 'grel pa'i sgo nas gsal bar byed pa dang*/_'khrugs pa rnams [{]go rims su [,]go rim du [}]sdebs pa'i sgo nas gsal bar byed pa'i bstan bcos kyi tshogs thams cad kyi glegs bam 'di dag_
[\[482a.4\]]nam yang 'dzad pa med pa'i chos sbyin gyi rgyun chen po'i 'byung gnas su gyur pa'i legs byas 'di dag bsgrubs pa'i bsod nams kyi phung po brgya'i cha dang stong gi char yang bskal pa bye ba brgya stong phrag du ma'i bar du brjod kyang mthar phyin pa med pa'i rang bzhin du 'gyur ba ni lta yang ci 
[\[482a.5\]]zhig smos/_de'i rgyu mtshan yang*/_shes rab kyi pha rol tu phyin pa sdud pa las/_ci phyir zhe na smra mchog de dag 'dir bslabs nas/_/chos rnams thams cad stong pa nyid du 'dir ston byed/_/de thos nyan thos myur du rnam par grol la reg_/nga rgyal byang chub dang ni sangs rgyas byang 
[\[482a.6\]]chub reg_/ces 'byung ba ltar/_gang dag 'das pa'i dus kyi sangs rgyas bcom ldan 'das gang ji snyed cig byon pa dang*/_da ltar ba'i dus kyi sangs rgyas bcom ldan 'das gang ji snyed cig 'tsho zhing gzhes pa dang*/_ma 'ongs pa'i dus kyi sangs rgyas bcom ldan 'das gang ji snyed cig 'byon 
[\[482a.7\]]pa thams cad kyang*/_rnam pa thams cad mkhyen pa'i yon tan rgya mtsho'i 'jug ngogs su gyur pa'i shes par bya ba rig pa'i gzhung lugs rnam pa lnga po 'di dag la yongs su bslabs pa dang*/_bslab par mi 'gyur ba ni 'ga' yang med do/_/ji ltar bslab par bgyi ba'i gnas de dag 
[\[482b\]]
[\[482b.1\]]la legs par bslabs shing*/_bslabs nas kyang shes bya ji lta ba dang ji snyed pa thams cad la dbang 'byor pa dam pa'i pha rol tu son pa rnam pa thams cad mkhyen pa'i go 'phang du mngon par rdzogs par sangs rgyas pa dang*/_'tshang rgya bar bgyid pa dang*/_'tshang rgya bar bgyi ba thams 
[\[482b.2\]]cad kyang tshul 'di dag la brten nas 'byung dgos pa'i phyir ro/_/gal te de lta na ji ltar byang chub kyi 'bras bu mngon du mdzad pa de'i che ba'i yon tan gyi khyad par ni ci lta bu zhe na/_de'i yon tan gyi khyad par ni/_de bzhin gshegs pa'i ye shes kho na las/_gzhan blo ldan rgyal ba'i 
[\[482b.3\]]sras chen rnams kyi kyang brjod pa'i yul las yongs su 'das na byis pa so so'i skye bo rnams kyis rnam pa kun tu lta ga la zhig_/'on kyang dri ma med pa'i lung don bzhin du gsang ba gsum gyi yon tan gyi khyad par mtshon tsam zhig smos na/_sku mi zad pa rgyan gyi 'khor lo/_gsung mi zad pa 
[\[482b.4\]]rgyan gyi 'khor lo/_thugs mi zad pa rgyan gyi 'khor lo'o/_/de'i dang po sku mi zad pa rgyan gyi 'khor lo la gnyis las/_sku'i gsang ba bsam gyis mi khyab pa ni sangs rgyas kyi sku'i tshad gzhan sus kyang bzung bar mi nus pa ste/_bcom ldan 'das mngon par rdzogs par sangs rgyas 
[\[482b.5\]]nas ring por ma lon te/_chos kyi 'khor lo bskor nas grong khyer wA rA Na sIr drang srong lhung ba ri dwags kyi nags na bzhugs pa'i dus shig tu/_shar phyogs logs kyi de bzhin gshegs pa tsam pa ka'i mdog gi sangs rgyas kyi zhing khams dgra 'dul nas 'ongs pa'i byang chub 
[\[482b.6\]]sems dpa' shugs 'chang gis bcom ldan 'das kyi spyi gtsug bltar mi mthong ba dang*/_sku tshad med cing mtha' yas pa'i tshad dang mtha' yongs su btsal bar 'dod nas byang chub sems dpa' shugs 'chang rang gi lus dpag tshad brgyad khri bzhi stong du byin gyis brlabs 
[\[482b.7\]]te bltas pas/_de bzhin gshegs pa'i sku dpag tshad 'bum phrag drug cu rtsa brgyad par mthong nas des 'di snyam du sems te/_bdag ni mngon par shes pa thob pa rdzu 'phrul gyi rkang pas rnam par rtse ba yin gyis/_bdag gis de bas kyang rdzu 'phrul gyi stobs rgya cher skyed de/_
[\[483a\]]
[\[483a.1\]]de bzhin gshegs pa'i sku'i tshad btsal bar bya'o snyam nas/_de sangs rgyas kyi mthu dang rang gi rdzu 'phrul gyi stobs bskyed pas/_steng phyogs kyi logs su sangs rgyas kyi zhing gang+gA bye ba phrag brgya'i bye ma snyed brgal te 'jig rten gyi khams pad+mo can 
[\[483a.2\]]zhes bya ba na/_de bzhin gshegs pa pad+mo'i dpal gyi snying po'i rgyal po bzhugs pa'i gnas su phyin te bltas kyang dbu'i gtsug tor gyi mtha' ma mthong nas/_slar sangs rgyas kyi mthu dang rang gi rdzu 'phrul gyi stobs kyis shAkya thub pa'i spyan sngar phyin te lan bdun du bskor ba 
[\[483a.3\]]byas te ched du brjod pa dkon mchog brtsegs pa'i mdo las bshad pa lta bu'o/_/sku thams cad pa ni sprul pa mchog nas bzung ste/_gru dang*/_gzings dang*/_zam pa la sogs pa gdul bya gang la gang gis 'dul ba de la de dang rjes su 'tsham pa'i skur bstan nas don 
[\[483a.4\]]mdzad de/_de bzhin gshegs pas sprul pa gang sprul yang 'di snyam du ngas sprul pa dag sprul to/_/sprul lo/_/sprul bar bya'o snyam du mi dgongs mod kyi/_sprul pas 'dul ba'i sems can mthong ba na 'jig rten gyi khams 'di'am 'jig rten gyi khams grangs med pa rnams 
[\[483a.5\]]su ji snyed mchis pa dag tu sprul pa'i gzugs kyis bzhud de sems can yongs su smin par mdzad pa'o/_/gsung la yang gnyis las/_gsung gi gsang ba bsam gyis mi khyab pa ni/_sangs rgyas kyi gsung de drung nas nyan kyang che ba med la/_dpag tshad dang rgyang grags 
[\[483a.6\]]la sogs pa nas nyan kyang chung ngu med pa ste/_de yang maud gal gyi bus nub phyogs bde ba can dang*/_de nas kyang 'jig rten gyi khams bye ba phrag brgya 'das pa na 'od zer can gyi 'jig rten gyi khams zhes bya ba na de bzhin gshegs pa 'od zer kun nas 'byung ba 'khor dang bcas 
[\[483a.7\]]pa bzhugs pa'i gnas su byon te nyan pas kyang chung du med pa thos pa lta bu'o/_/gsung thams cad pa ni dag pa lha'i skad nas bzung ste klu dang gnod sbyin dang srin po la sogs pa 'gro ba so so'i skad du chos ston nus pa ste/_dkon mchog brtsegs pa las/_sa bla'i lha dang de 
[\[483b\]]
[\[483b.1\]]bzhin bar snang lha/_/de dag sgra skad 'jug pa ci 'dra ba/_/de ltar de la de yi sgra yang 'jug_/rnam par nges bden gtam yang de 'dra'o/_/ngang pa khrung khrung ka la ping ka dang*/_/rma bya ne tso khu byug shang shang te'u/_/ri skegs dang ni ngur pa kun la kun/_/ji lta'i skad kyis de 
[\[483b.2\]]ni tshim par byed/_/stag dang seng ge de bzhin dom dang spre'u/_/gzig dang byi la ri dwags glang chen bse/_/rta dang khyi dang phag dang 'ug pa kun/_/ji lta'i skad kyis de ni tshim par byed/_/gang dag rkang bzhi pa dang rkang gnyis pa/_/rkang [{]mangs [,]mang [}]dang ni de bzhin rkang med rnams/_/
[\[483b.3\]]bskul dang chad pas bcad dang phan gdags phyir/_/kun la de yi sgra skad shes pa 'jug_/sems can gang dag stong gsum 'jig rten na/_/rab bam 'bring ngam 'on te tha ma'am/_/dmyal ba dud 'gro gshin rje'i 'jig rten dang*/_/lha mi rnams dang de ni skad kyang mthun/_/
[\[483b.4\]]ji ltar rigs par byed pa ston kyang ni/_/mi sems 'du shes med cing rtog pa med/_/ces dang*/_'jig rten dang rjes su mthun par 'jug pa las/_sku dang sku yi phrin las dang*/_/gsung gis gang dag brjod pa dang*/_/yid dang yid kyi rnam rtog rnams/_/rgyal ba'i thams 
[\[483b.5\]]cad 'jig rten 'das/_/'jig rten na ni thugs brtse bas/_/'jig rten mgon po 'od mdzad pa/_/'jig rten ji ltar rtogs pa bzhin/_/sems can rnams la chos ston to/_/zhes gsungs so/_/thugs la yang gnyis las/_thugs kyi gsang ba bsam gyis mi 
[\[483b.6\]]khyab pa ni/_de bzhin gshegs pa'i thugs ni rnam pa thams cad du ldog pa mi mnga' ba dang*/_rtog pa mi mnga' ba dang*/_dpyod pa mi mnga' ba dang*/_'gyur ba mi mnga' ba dang*/_tshad mi mnga' ba la sogs pas chos gang yang mngon par mi sgrub pas na thugs yongs su 
[\[483b.7\]]dag pa'o/_/des na chos thams cad la yang chags pa dang thogs pa cung zad kyang mi mnga' ste/_dkon mchog brtsegs pa las/_zhi ba'i blo gros de bzhin gshegs pa ni de ltar thugs yongs su dag pa ste/_thugs kyis chos gang la yang mngon par mi sgrub la/_
[\[484a\]]
[\[484a.1\]]chos thams cad la yang de'i ye shes ma chags ma thogs par 'jug go zhes gsungs pas/_sangs rgyas kyi thugs kyis shes bya mkhyen pa bzhin gzhan sus kyang mi mkhyen pa ste/_maud gal gyi bu 'phags pa dgra bcom pa rdzu 'phrul dang ldan 
[\[484a.2\]]pas kyang rang gi ma gang du skyes ma mkhyen pa bcom ldan 'das kyis mkhyen pa lta bu dang*/_dgra bcom pa gzhan sus kyang khyim bdag dpal skyes la thar pa'i sa bon yod pa ma mkhyen par rab tu 'byung ma nus pa la/_bcom ldan 'das kyis dpal skyes skye ba bdun gyi gong rol 
[\[484a.3\]]du khyir skyes pa na/_phag gis bdas nas mchod rten zhig la bskor ba byas pa'i dge ba'i sa bon yod par mkhyen nas rab tu 'byung bar gnang ba lta bu'o/_/thugs thams cad pa ni ji lta ba dang ji snyed pa thams cad mkhyen pa'i ye shes mnga' ba ste/_de yang ji lta ba ni dngos 
[\[484a.4\]]po'i gnas lugs ma bcos pa mkhyen cing mngon du gyur pa yin la/_ji snyed pa mkhyen pa ni/_tsher ma rno ba/_sran ma zlum pa/_pha wang long bu gru bzhir 'ong ba/_rma bya'i mdongs 'dra ba la sogs pa chos thams cad kyi rgyu dang 'bras bu'i rten 'brel ma lus pa thugs 
[\[484a.5\]]su chud pas gang yang ma 'dres par mkhyen pa'o/_/rgyan ni mdzes par byed pa ste/_rang gzhan gnyi ga'i don 'bad med lhun grub tu 'byung bas mdzes pa'o/_/'khor lo ni mdzad pa phrin las kyi 'khor lo ste/_de bzhin gshegs pas sems can bye ba khrag khrig dpag tu 
[\[484a.6\]]med pa'i don la chos kyi 'khor lo bskor bas/_de rnams kyis kyang khyad par lhag par rtogs te/_la la ni rgyun du zhugs pa'i 'bras bu dang*/_la la ni lan cig phyir 'ong ba'i 'bras bu dang*/_la la ni phyir mi 'ong ba'i 'bras bu dang*/_la la ni dgra bcom pa nyid mngon du 
[\[484a.7\]]byed/_la la ni bla na med pa yang dag par rdzogs pa'i byang chub tu sems bskyed cing de bzhin gshegs pa nyid du lung bstan par 'gyur te/_mdor na 'khor ba phal mo che sangs rgyas la gzhol ba dang*/_chos la 'bab pa dang*/_dge 'dun la bab par mdzad do/_/de rnams 
[\[484b\]]
[\[484b.1\]]re res kyang chos kyi phung po bsam gyis mi khyab pa bstan pas srog chags kyi tshogs de snyed cig gis byang chub kyi 'bras bu mngon du mdzad pa dang*/_de dag gis kyang phyi ma phyi ma'i sems can rnams la chos bstan pa la sogs pa mdor na 'khor ba ma stongs kyi bar du de bzhin gshegs 
[\[484b.2\]]pa'i phrin las kyi 'khor lo rgyun chad med pa'i bdag nyid can te/_de dag thams cad kyang chos kyi tshul 'di dag las 'byung ba'i thabs dang shes rab zung du 'jug pa'i lam srol chen po 'di dag la legs par bslabs pa'i 'bras bu las gzhan ma yin pa'i phyir ro/_/des na 
[\[484b.3\]]chos kyi sbyin pa 'di ni de bzhin gshegs pa thams cad kyi 'byung gnas chen po nyid du nges pa'i phyir/_bsod nams kyi phung po'i mtha' ni bskal pa mang por brjod kyang mthar phyin par mi 'gyur ba'i rgyu mtshan ni de ltar lags so/_/gnyis pa de byang chub tu bsngo ba la/_rnam gzhag 
[\[484b.4\]]spyir bshad pa dang*/_so sor bshad pa dang*/_skabs su bab pa'i bsngo ba dngos so/_/dang po la'ang mtshan nyid dang*/_sgra don dang*/_dgos pa ste rnam pa gsum las/_dang po mtshan nyid ni/_zag bcas dang zag med kyis bsdus pa'i dge ba'i rtsa ba mngon par 'du 
[\[484b.5\]]bgyis pa thams cad bla na med pa'i byang chub kyi phyir yongs su sgyur ba'i thabs khyad par can du gyur pa gang yin pa ste/_dper na gser gyi dngos po zhig rgyan gyi dam pa nyid du sgyur ba'i bzo mgar gyi las lta bu'o/_/de ltar yang 'grel pa don gsal ba las/_yongs su bsngo ba 
[\[484b.6\]]yid la byed pas ni/_gser mgar gyis rgyan bzhin du yang dag par rdzogs pa'i byang chub kyi yan lag tu byed do zhes bya ba dang*/_mngon par rtogs pa'i rgyan las/_yongs su bsngo ba khyad par can/_/de yi byed pa mchog yin no/_/zhes gsungs so/_/gnyis pa 
[\[484b.7\]]sgra don ni/_skad rigs rnam pa bzhi las legs par sbyar ba'i skad du/_pa ri Na ta zhes bya ba 'byung ste/_de ni yongs su sgyur ba'am yongs su spel ba la'ang 'jug ste/_dge ba'i rtsa ba thams cad sgyu ma'i rnam pa ltar snang la rang bzhin med par yongs su sgyur bar byed 
[\[485a\]]
[\[485a.1\]]pa'am/_byang chub kyi bar du bar ma dor chud 'dza' bar mi 'gyur ba'i stobs dang ldan pa nyid du spel bar byed ces pa'i tha tshig can te/_de la yongs su bsngo ba zhes sngon gyi lo tsA ba rnams kyis don 'gyur du mdzad pa yin no/_/gsum pa dgos pa ni/_spyir 
[\[485a.2\]]bsod nams byas pa'i dge tshogs thams cad yongs su bsngo ba'i rgyas 'debs par byed pa ni/_mu stegs byed kyi gzhung dag la ma grags pa/_rnam pa thams cad mkhyen pa chen po nyid kyi khyad par gyi chos te/_khyad par du 'phags pa'i bstod pa las/_bsod nams 
[\[485a.3\]]byas pa'i tshogs dag ni/_/sems can rnams la yongs bsngo ba/_/bcom ldan khyod kyis gang gsungs pa/_/de gzhan bstan bcos las ma bshad/_/ces so/_/des na ston pa bcom ldan 'das thub pa'i dbang po de'i rjes su slob cing*/_rjes su sgrub pa la mi spro ba 
[\[485a.4\]]med pa'i blo dang ldan pa rnams kyis/_bsod nams kyi dngos po gang dag bsags pa thams cad yongs su bsngo ba'i rgyas 'debs pa la shin tu gus par bya dgos pa yin no/_/gal te na dge ba'i rtsa ba chung ngu zhig na'ang brnyas par mi bya bar mi gnas pa'i mya ngan las 'das pa'i go 
[\[485a.5\]]'phang du yongs su bsngo bas yongs su bsngos na/_nam zhig byang chub kyi snying po la thug gi bar du bar ma dor zad par mi 'gyur ba dang*/_bsam gyis mi khyab par 'phel bar 'gyur ba dang*/_byang chub kyi rgyur smin pa la sogs pa'i dgos pa dpag tu med pa yod de/_dper na chu'i 
[\[485a.6\]]thigs pa gcig cig rgya mtsho chen po'i nang du lhung ba'i rgyun de ni bskal pa'i bar du yang 'dzad par 'gyur ba'i gnas yod pa ma yin pa lta bu'o/_/de skad du yang blo gros rgya mtshos zhus pa'i mdo las/_ji ltar chu thigs rgya mtsho che nang lhung*/_/rgya mtsho ma zad bar du de mi zad/_/de bzhin 
[\[485a.7\]]byang chub yongs bsngos dge ba yang*/_/byang chub ma thob bar du de mi 'dzad/_/ces dang*/_blo gros mi zad pa'i mdo las kyang de dang mthun par 'byung ngo*/_/gzhan yang deng gi legs byas sgrub pa po 'brel pa dang bcas pas byas pa'i dge ba kho nar ma zad/_phyogs tha dad pa dang*/_
[\[485b\]]
[\[485b.1\]]dus tha dad pa dang*/_gang zag tha dad pa dag gis bsags pa'i dge ba thams cad kyang*/_'khor gsum gyi rnam par rtog pas ma bsgribs par yongs su bsngos na chu klung mang po rgya mtshor 'bab pa gzhol ba de bzhin du/_'khor 'das kyi dge ba thams cad kyang byang chub mchog gi 
[\[485b.2\]]rgyur 'gyur ba'i dgos pa yod de/_nam mkha' mdzod kyi mdo las/_tha dad phyogs nas chu klung mang po dag_/rgya mtsho cher 'bab ro gcig 'gyur ba ltar/_/tha dad phyogs nas dge ba bsags byas pa/_/byang chub bsngos pa rnams kyang ro gcig 'gyur/_/zhes so/_/gzhan 
[\[485b.3\]]yang dge ba ji lta bu'i stobs dang ldan pa bsags kyang byang chub tu ma bsngos na bar ma dor chud 'dza' bar 'gyur ba ste/_ji skad du/_phal cher don med don yod dang*/_/rnam pa kun du don yod pa/_/zhes gsungs pas/_mos pas spyod pa'i dge ba phal cher don med 'gro ba mang ste/_
[\[485b.4\]]dge ba'i las kyi 'phen pas gnas skabs su bde 'gro'i gnas su 'phangs nas der bde ba cung zad cig myong ba'i skal ba can du gyur nas/_de tsam gyis zad par gyur pa'am/_yongs su zad par ma gyur na'ang bsod nams kyi stobs chung ngur gyur te/_/phyi nas 'bras bu 'byin pa'i 
[\[485b.5\]]mthu dman par 'gyur ba dang*/_yul khyad par can lta bu la khong khro ba skyes pa la sogs pa'i sdig pa'i las re res kyang yongs su gtugs par 'gyur ba yod de/_dbu ma 'jug pa las/_spyad dang dngos su yongs su zad pa na/_/phyin chad de las longs spyod 'byung mi 'gyur/_/
[\[485b.6\]]zhes dang*/_lits+tsha bIs zhus pa'i mdo las/_mang po yang nyung ngur rig par bya ste/_kun mkhyen du ma bsngos pa'i phyir ro zhes dang*/_spyod 'jug las kyang*/_bskal pa stong du bsags pa yi/_/sbyin dang bde gshegs mchod la sogs/_/legs spyad gang yin 
[\[485b.7\]]de kun kyang*/_/khong khro gcig gis 'joms par byed/_/ces so/_/des na dge ba'i rtsa ba yongs su bsngos pa ni de lta bu'i rkyen gyis 'jig par mi 'gyur ba la sogs pa'i dgos pa dpag tu med pa yod do/_/gnyis pa so sor bshad pa la/_gang zhig bsngo bar bya ba bsod 
[\[486a\]]
[\[486a.1\]]nams kyi khyad par/_gang du bsngo ba yul gyi khyad par/_ji ltar bsngo ba lam gyi khyad par te gsum las/_dang po bsngo bar bya ba'i bsod nams ni/_/spyir dge ba'i ming gis btags pa thams cad bsngo bas bsgyur du rung ngam snyam na/_ma yin te/_mngon 
[\[486a.2\]]pa'i gzhung rnams las de bzhin nyid la'ang dge ba zhes gsungs pa yod de/_de ni dgongs pa'i dbang gis gsungs pa yin pa'i phyir/_bsngo bar bya ba'i rgyu ma yin pa dang*/_bsngos kyang 'gyur ba med par gsungs te/_shes rab kyi pha rol tu phyin pa stong phrag brgya pa las/_chos 
[\[486a.3\]]kyi dbyings la yongs su bsngo ba med do zhes bya ba la sogs pa bsngo ba'i rgyur byas na gnod byed mang du yod par gsungs pa'i phyir ro/_/gal te de ltar yin na bsngo ba'i rgyur btub pa'i dge ba'i rtsa ba de ni gang dag yin snyam na/_bshad par bya ste/_dug gsum med pa'i sems 
[\[486a.4\]]kyis kun nas bslangs pa'i sgo gsum gyi las gang dag bsags pa ste/_rin chen phreng ba las/_ma chags zhe sdang gti mug med/_/des bskyed las ni dge ba'o/_/zhes gsungs pa ltar ro/_/de nyid legs par sbyar ba'i skad du/_ku sa la mU la zhes 'byung ngo*/_/de'ang 
[\[486a.5\]]ku sa la ni dge ba dang*/_mU la ni rtsa ba ste/_don du rnam par smin pa bde ba skyed pas na dge ba ste/_de'ang ji skad du/_dge ba legs par spyad pa ste/_/rnam smin bde ba skyed pa'o/_/zhes so/_/de nyid kyang bsod nams bya ba'i dngos po'i sgo nas dbye na/_sbyin pa las byung ba'i 
[\[486a.6\]]bsod nams bya ba'i dngos po dang*/_tshul khrims las byung ba'i bsod nams bya ba'i dngos po dang*/_bsgom pa las byung ba'i bsod nams bya ba'i dngos po ste gsum du 'gyur ba las/_deng 'dir skabs su bab pa ni sbyin pa las byung ba'i bsod nams bya ba'i dngos po ste/_de'ang 
[\[486a.7\]]sbyin pa'i sgra ni dbul ba 'dor ba'i don te/_'jig rten dang 'jig rten las 'das pa'i dbul ba 'dor bar byed pas sbyin pa zhes sam/_yang na 'chi ba dang chos dang srid pa gzhan go bar byed pas sbyin pa ste/_slob dpon 'phags pa lhas/_'chi dang chos dang srid pa gzhan/_/sbyin 
[\[486b\]]
[\[486b.1\]]pa'i sgra yis gsal bar byed/_/des na byang chub sems dpa' la/_/sbyin pa'i sgra ni shin tu bstan/_/zhes so/_/de lta bu'i sbyin pa la'ang dbye na/_zang zing mi 'jigs chos dang byams/_/sbyin pa rnam bzhi rtag tu sbyin/_/zhes pa ltar rnam pa bzhi las/_'dir sdom brtson 
[\[486b.2\]]skye dgu'i bdag po'i thugs bskyed rgya mtsho lta bu las byung ba'i legs byas kyi phung po 'di ni sbyin pa rnam pa bzhi ga tshang ba'i sgo nas sgrub dgos shing*/_bye brag tu zang zing gi sbyin pa dang chos kyi sbyin pa gnyis ni shin tu gtso che ba ste/_dang po ni/_dus su sbyin dang 'gyod pa med pa 
[\[486b.3\]]dang*/_/yid 'ong sbyin dang rnam smin mi re ba/_/zhes gsungs pa lta bu ste sangs rgyas kyi rgyu nyid du bsngor mi rung ba med pa dang*/_chos kyi sbyin pa ni gong du lung drangs pa rnams las ji ltar 'byung ba'i phan yon bsam gyis mi khyab pa dang ldan pa de nyid do/_/der yang ma zad sa skyong bstan 
[\[486b.4\]]pa'i sri zhu pa chen po nas dkon mchog mchod pa la sogs pa dus gsum dang rjes su 'brel bar rang nyid kyis bsags pa dang gzhan la bskul ba la sogs pa legs byas kyi tshogs ji snyed mchis pa rnams dang*/_gzhan yang phyogs bcu'i 'jig rten gyi khams kyi 'gro ba su yang 
[\[486b.5\]]rung ba dang*/_dus nam yang rung ba dang*/_bsod nams gang yang rung ba byas pa thams cad kyang 'dir bsngor rung ba yin te/_shin tu rgyas pa'i sde snod las/_'gro kun dge ba ji snyed yod pa dang*/_/byas dang byed 'gyur de bzhin byed pa dang*/_/bzang po ji bzhin de 'dra'i 
[\[486b.6\]]sa dag la/_/kun nas kun kyang bzang por red gyur cig_/ces gsungs so/_/gzhan yang phyogs bcu'i 'jig rten gyi khams na stong gsum gyi stong chen po'i 'jig rten grangs med pa yod de/_de dag tu ji ltar 'das pa'i sangs rgyas bcom ldan 'das bgrang las 'das pa 
[\[486b.7\]]gang dag byung ba rnams kyis/_dang por byang chub tu sems bskyed pa nas bzung ste/_mngon par rdzogs par sangs rgyas pa'i bar dang*/_yongs su mya ngan las 'das pa nas dam pa'i chos yongs su zad kyi bar te/_de dag gi bar du sangs rgyas bcom ldan 'das de dag gis 
[\[487a\]]
[\[487a.1\]]pha rol tu phyin pa drug las brtsams pa'i dge ba'i rtsa ba gang dag bsags pa dang*/_yon tan gyi tshogs bsam gyis mi khyab pa brnyes pa dang*/_chos kyi 'khor lo bskor ba dang*/_chos de dag la bslabs pa'i byang chub sems dpa' byang chub tu lung bstan 
[\[487a.2\]]pa dang*/_rang sangs rgyas dang*/_nyan thos slob pa dang*/_mi slob pa dang*/_sangs rgyas bcom ldan 'das de dag gis rjes su bstan pa rjes su thos pa'i lha dang mi la sogs pas dge ba'i rtsa ba zag bcas dang zag med gang dag bskrun pa rnams kyang yongs su bsngo bar bya ba 
[\[487a.3\]]nyid de/_de skad du yang sdud pa tshigs su bcad pa las/_'das dus sngon gyi sangs rgyas bye ba khrag khrig gang*/_/zhing mang mtha' yas bye stong dag na gang bzhugs dang*/_/gang yang mya ngan 'das pa 'jig rten mgon po rnams/_/sdug bsngal zad par bya phyir rin chen 
[\[487a.4\]]chos ston pa/_/dang po byang chub mchog tu sems bskyed bskyed pa nas/_/rnam par 'dren pa rnams kyi dam chos zad kyi dus/_/de bar rgyal ba de dag bsod nams gang yin pa/_/pha rol phyin dang ldan dang sangs rgyas chos gang dang*/_/gang yang sangs rgyas sras rnams dang 
[\[487a.5\]]ni nyan thos dang*/_/slob dang mi slob dge ba zag bcas zag med pa/_/bsdus nas byang chub sems dpa' rjes su yi rangs shing*/_/'gro ba'i don rgyu byang chub phyir ni thams cad bsngo/_/zhes dang*/_phal po che las/_phyogs bcu'i 'jig rten dag na gang yod pa'i/_/
[\[487a.6\]]dge ba de dag yang yang bsgrubs pas na/_/'gro ba kun la phan dang bde sems kyi/_/ye shes mkhas pa de dag yongs su bsngo/_/zhes pa ltar te/_mdor na sgo gsum gyis mngon par 'du bgyis pa'i bsod nams kyi tshogs ji snyed pa dag ni rdzogs pa'i byang chub kyi 
[\[487a.7\]]phyir yongs su bsngo bar bya ba'i chos so/_/gnyis pa gang du bsngo ba'i yul ni/_dge ba de dag kyang sangs rgyas kyis las gzhan pa 'jig rten pa'i chen po tshangs pa dang*/_brgya byin dang*/_stong 'khor los sgyur ba'i rgyal po dang*/_khams kyi rgyal phran dang*/_'khor 
[\[487b\]]
[\[487b.1\]]dang longs spyod chen po dang ldan pa la sogs pa 'khor ba'i bde 'bras sgrub pa'i ched du bsngo bar bya ba ni ma yin te/_de dag ni dngos sam brgyud nas sdug bsngal rgyu dang bcas pa las ma brgal ba yin la/_dge ba ni gtan gyi 'dun ma bsgrub pa'i phyir bsags pa yin pas 
[\[487b.2\]]so/_/der ma zad rang nyid gcig pu sdug bsngal dang bral ba tsam gyi 'bras bu nyan thos kyi sa'am rang sangs rgyas kyi sar yongs su bsngo ba yang ma yin te/_de dag ni rang don zhi ba'i bde ba lhur byed pas/_gzhan don du rdzogs pa'i byang chub thob pa'i gegs su byed pa'i 
[\[487b.3\]]phyir ro/_/de bas na srid pa dang zhi ba'i mtha' la mi gnas pa rnam pa thams cad mkhyen pa'i sangs rgyas kyi sa 'ba' zhig ni bsngo ba'i yul du gyur pa yin no/_/de skad du yang rgyal ba'i yum las/_dge ba'i rtsa ba thams cad rnam pa thams cad mkhyen pa nyid ma gtogs 
[\[487b.4\]]par nyan thos kyi sa'am/_rang sangs rgyas kyi sar yongs su bsngor mi 'jug pa yin no zhes dang*/_mgon po byams pas kyang*/_khams gsum gtogs pa ma yin dang*/_/zhes bya ba la sogs pa gzhan yang mang du 'byung ngo*/_/gal te de ltar yin du chug kyang*/_tshe 
[\[487b.5\]]ring ba dang*/_nad med pa dang*/_dpal 'byor rgyas pa dang*/_rigs bzang por skye ba la sogs pa gnas skabs kyi phun sum tshogs pa'i ched du bsngo ba'ang dngos su mthong ba ci zhig ce na/_gnas skabs kyi phun sum tshogs pa 'ba' zhig gi phyir bsngo ba ni dmigs pa dman 
[\[487b.6\]]pa yin pas 'jig rten pa'i bsngo ba las ma 'das pa'i phyir bsngo nyes pa yin la/_mthar thug gi 'bras bu thams cad mkhyen pa'i phyir gtso bor dmigs nas/_de nyid mngon du ma gyur bar gyi skye ba dang tshe rabs thams cad du gnas skabs kyi 'bras bu phun sum tshogs pa'i 
[\[487b.7\]]phyir bsngo ba ni mi 'gal te/_byang chub sgrub pa la'ang 'gal rkyen med pa dang*/_mthun rkyen phun sum tshogs pa ni lam myur du mthar phyin pa'i grogs su 'gyur ba'i phyir dang*/_brgyud nas gzhan don du rdzogs pa'i byang chub kyi rgyur 'gyur ba'i phyir ro/_/gsum pa ji ltar bsngo 
[\[488a\]]
[\[488a.1\]]ba lam la gnyis las/_dang po mi mthun pa'i phyogs spong bar bstan pa ni/_gal te bsod nams byas pa bsngo ba la gus pa lhur byed na'ang 'khor gsum du dmigs pa med pa'i shes rab kyis ma zin pa'i bsngo ba ni yongs su bsngo bar mi chud de/_
[\[488a.2\]]dper na skyes bu gang la la zhig gis lus zung brtas pa'i ched du kha zas ro bzang po dang ldan pa g.yos na'ang*/_dug dang sbrags te zos pas phan par mi 'gyur ba kho nar ma zad lus 'jig pa'i rkyen du 'gyur ba ltar/_sangs rgyas kyi byang chub mngon par 'dod pas kun nas 
[\[488a.3\]]bslangs te bsod nams bya ba'i dngos po mngon par 'dus byas nas bsngo ba na 'khor gsum du mtshan mar 'dzin pa'i 'du shes can gyis bsngo ba byas na de ni dmigs pa dug dang bcas pa'i bsngo bar 'gyur te/_brgyad stong pa las/_dmigs pa'i 'du shes can la yongs su bsngo 
[\[488a.4\]]ba med do/_/de ci'i phyir zhe na/_dmigs pa ni dug dang bcas pa'o zhes dang*/_sdud pa las kyang*/_gal te mtshan mar byed na de ni bsngo ma yin/_/ci ste mtshan ma med na byang chub bsngo ba yin/_/ji ltar dug dang 'dres pa'i kha zas bzang za ba/_/dkar po'i chos la dmigs 
[\[488a.5\]]pa'ang de 'drar rgyal bas gsungs/_/zhes so/_/gzhan yang de lta bu'i rnam par rtog pa de ni shes bya'i sgrib pa'ang yin te/_mgon po byams pas/_'khor gsum rnam par rtog pa gang*/_/de ni shes bya'i sgrib par 'dod/_/ces so/_/des na dmigs pa'i zug rngu 
[\[488a.6\]]can gyi bsngo ba ni spong bar bya ba nyid du bstan to/_/gnyis pa mthun pa'i phyogs sgrub par bstan pa ni/_thabs dang shes rab kyis zin pa'i bsngo bas yongs su bsngos na bzang po bzhi dang ldan pa'i bsngo bar yang 'gyur te/_dmigs pa bzang dang ston pa bzang*/_/thabs 
[\[488a.7\]]bzang ba dang nges 'byung dang*/_/spyod pa bzang po'i bdag nyid kyis/_/yang dag smon lam yin par bshad/_/ces pa ltar ro/_/de las thabs ni byang chub kyi sems kyi rtsis zin pa ste/_ji ltar bsgrubs pa'i dge ba thams cad kyang nam mkha' dang mnyam pa'i sems can 
[\[488b\]]
[\[488b.1\]]thams cad dang thun mong du byas te rnam pa thams cad mkhyen pa rdzogs pa'i sangs rgyas kyi go 'phang rin po che myur du thob pa'i phyir yongs su bsngo snyam pa'i 'dun pa dang ma bral ba ste/_spyod 'jug las/_dngos sam yang na brgyud kyang rung*/_/sems can don las gzhan mi spyad/_/
[\[488b.2\]]sems can kho na'i don gyi phyir/_/thams cad byang chub phyir bsngo'o/_/de lta bu'i byang chub sems kyi stobs kyis yongs su zin pa'i bsod nams kyi 'bras bu ni nam yang zad pa med cing 'phel bar 'gyur ba'i phyir dge ba gzhan thams cad las mchog tu gyur pa dpag bsam 
[\[488b.3\]]gyi shing gi dpes bstan te/_ji skad du/_dge ba gzhan kun chu shing bzhin du ni/_/'bras bu spyad pas zad par 'gyur ba nyid/_/byang chub sems kyi ljon shing rtag par yang*/_/'bras bu 'byin pas mi zad 'phel bar byed/_/ces dang*/_sems can tshad med pa la dmigs 
[\[488b.4\]]pas bsod nams kyang tshad med pa 'byung ste/_rin chen phreng ba las/_sems can khams ni tshad med la/_/phan 'dod de ni de 'dra'o/_/zhes so/_/cig shos shes rab ni chos thams cad lta ba bdag med pas zin pa ste/_de'ang don dam par chos thams cad kyi rang 
[\[488b.5\]]bzhin spros pa'i mtha' thams cad dang bral bar shes nas/_'dir dngos po dang bsam pa dang yul te/_'khor gsum po yongs su dag pa'i tshul gyis mi dmigs pa'i rnam pa can te/_sdud pa las/_gal te 'di ltar chos 'di 'gags shing zad pa dang*/_/gang du yongs 
[\[488b.6\]]su bsngo ba de yang zad pa dang*/_/chos kyis chos la nam yang mi bsngo shes gyur na/_/de ltar rab tu shes pas yongs su bsngos pa yin/_/zhes dang*/_mngon par rtogs pa'i rgyan las/_de ni dmigs med rnam pa can/_/phyin ci ma log mtshan nyid do/_/zhes so/_/tha snyad kun 
[\[488b.7\]]rdzob tu sgyu ma mkhan gyis sprul pa'i sprul pa ltar snang yang rang bzhin mi dmigs pa nyid du bsngo ba ste/_mdo ting nge 'dzin rgyal po las/_sgyu ma byed pa dag gis gzugs sprul te/_/rta dang glang po shing rta sna tshogs byas/_/de la ji bzhin snang ba gang yang med/_/chos rnams thams 
[\[489a\]]
[\[489a.1\]]cad de 'drar shes par gyis/_/zhes gsungs so/_/de lta bu'i tshul gyis bsngo ba'ang*/_spyod 'jug las/_sangs rgyas byang chub sems dpa' dag_/kun tu thogs med gzigs pa ldan/_/de dag kun gyi spyan snga na/_/bdag ni rtag par gnas so zhes/_/zhes gsungs 
[\[489a.2\]]pa ltar phyogs bcu rab 'byams mur thug pa med pa'i zhing khams rnams su bzhugs pa'i bcom ldan 'das sras dang slob mar bcas pa thams cad dpang por bzhugs nas ji ltar bsngos pa de ltar du 'grub par byin gyis rlobs par mos nas bsod nams bya ba'i dngos po thams cad bla na med 
[\[489a.3\]]pa'i byang chub kyi phyir yongs su bsngo ba ni ji ltar bsngo ba'i tshul du bshad pa lags so/_/gsum pa de byang chub tu bsngo ba ni/_de'ang ji ltar sngon gyi byang chub sems dpa' sems dpa' chen po 'jam dpal gzhon nur gyur pa dang kun tu bzang po la sogs pa 'phags pa rnams kyi spyod pa'i rjes su slob 
[\[489a.4\]]cing rjes su sgrub pa'i 'dun pa dang bcas te/_gzhal du med pa'i legs byas kyi phung po 'di nyid sems can thams cad kyi don du bla na med pa'i byang chub kyi rgyur yongs su bsngo ste/_de'ang mdo sde dran pa nye bar gzhag pa las/_sangs rgyas chos dang dge 'dun la bstod pa/_/gsal 
[\[489a.5\]]bar 'gyur ba'i snyan dngags 'bad par bya/_/zhes dang*/_dam pa'i chos shin tu gsal bar byed pa'i snyan dngags bya'o/_/de las mya ngan las 'das pa'i mthar thug par 'gyur ro/_/ngal ba 'bras bu dang bcas par 'gyur ro/_/gzhan dag gis de rab tu bsngags par 'gyur ro/_/
[\[489a.6\]]lus zhig nas shi ba'i 'og tu'ang lha rnams su skye bar 'gyur ro zhes gsungs pa ltar 'dir ji ltar bsngo ba'i tshigs su bcad pa'ang 'phags pa'i yul gyi paN+Di ta chen po dpal ldan dbyug pa can gyi gzhung gi rjes su 'brangs nas/_rgyan gyi sbyor ba phun sum tshogs pa'i khongs las nye bar 
[\[489a.7\]]drangs te cung zad cig brjod pa ni/_'di lta ste/_oM swasti sid+d+ho b+ha wa tu/[ (*]rang bzhin brjod pa las yon tan gyi rang bzhin brjod pa/[) ]gang gi rang bzhin skye dang gnas dang 'jig las rnam grol 'dus ma byas/_/lhun grub zhi ba chen po'i sku ni spros mthar nam yang gnas pa min/_/'gro ba thams cad rang gi 
[\[489b\]]
[\[489b.1\]]go 'phang 'khrid pa'i thabs mkhyen thugs rje che/_/bsam gyis mi khyab nus pa'i bdag nyid sangs rgyas rnams la skyabs su mchi/_1_/rnyog bral [(*]yan lag gcig pa'i gzugs can/[) ]ye shes dam pa las gzhan sgra rtog yul las ring du 'das/_/gnyis su bgyi dang kun du rtog pa'i sgrib pa kun gyis ma bsgribs pa/_/de nyid 
[\[489b.2\]]thob byed mthong dang bsgom lam rmongs pa za ba'i gsus po che/_/shes bya'i gnas lugs yang dag snang byed dam pa'i chos la skyabs su mchi/_2_/ring [(*] cha shas kyi gzugs can/[) ]mo'i dus nas legs sbyangs blo gros snang ba'i gter gyi dkyil 'khor rgyas/_/zab yangs chos tshul yid 
[\[489b.3\]{]bzangs [,]bzang [}]rkang pa bkod pa'i gnas su chags thogs bral/_/phrin las 'od rlabs gzhal du med pas lung rtogs chos kyi 'dab stong tshal/_/rgya cher 'byed pa'i rtsa lag rmad byung 'phags pa'i tshogs la skyabs su mchi/_3_/'gro [(*]gzugs can gyi gzugs can/[) ]la phan pa'i blo gros 'brug sgra'i gar gyi 
[\[489b.4\]]glu dbyangs len pa mos/_/dge tshogs byang chub smin pa'i yon tan sprin gyi mdza' bo la chags nas/_/legs byas spu sdug mtha' dag bsdebs pa'i sna tshogs gos kyis legs par brgyan/_/'bras bu yid 'ong 'gugs pa'i smon lam 'phrin yig snyan pa'i 
[\[489b.5\]]rgyud [{]mangs [,]mang [}]'khrol/_4_/[(*]bya ba'i rang bzhin brjod pa/[) ]bzod par ldan pas brgyan pa'i 'jig rten 'di yi gdul bya rigs can gsum/_/tha dad blo dang 'tsham par theg pa'i chos kyi 'khor lo legs bskor bas/_/mngon mtho nges par legs pa'i phan pa ci yang 'byung gnas bla na med/_/bstan pa 'di yi 
[\[489b.6\]]byed por gyur pa ston mchog dam pa shAkya'i gtso/_5_/[(*]rkang pa gsum gyi thog mar yod pa'i zung ldan/[) ]de nyid kyis mtshon phyogs bcu dag tu lha yi rdzing ring rab song ba/_/de dag rnams su khyab par brdal bar phra rab rdul gyi go sar yang*/_/bgrang ba las 'das zhing gi bkod pa tshar du dngar bas gtams gyur pa/_/
[\[489b.7\]]de dag kun du byon dang 'byon 'gyur 'tsho zhing gzhes pa'i sangs rgyas rnams/_6_/[(*]ngag don kyi dpe las bzhin sgra gcig pa can/[) ]ston mchog de dag re re la yang gdung 'tshob 'gyur ba rgyal ba'i sras/_/slob mar gyur pa'i 'phags pa dang bcas 'khor tshogs bye ba khrag 
[\[490a\]]
[\[490a.1\]]khrig gis/_/mdun nas legs par bdar ba'i ngo mtshar rgyu skar tshogs kyi do shal can/_/kun du phan pa gzhon nus brgyan bzhin mdzes par gyur pa gang dag yod/_7_/'di [(*]bsdus shing ma bsdus pa'i gzugs can/[) ]na bsod nams myu gu gzhon nus phyogs rab dkrigs pa dbyar gyi dpal/_/gnas 
[\[490a.2\]]skabs mthar thug snying po gang yin ston du nye bar bsu ba'i tshe/_/gang bsam don gyi snye ma kun nas smin byed dus kyi rgyal mo yis/_/bsngo bya smon pa'i dngos po thams cad snyan dngags dam pa'i rgyang glu len/_8_/[(*]rab tu spel ba/[) ]'on te skye ba'i 'khri shing gar ma'i lag pa 
[\[490a.3\]]bzhin du bsgyur ba'i tshe/_/g.yo sgyu'i gtam dang kyal ba la sogs 'phyon 'drid spangs pa yang mi dran/_/drang srong ngag gi mtshon cha rnon por ldan pa'i skye ba nyid kyang min/_/rig sngags grub pa'i gtsug tor yang min de srid thams cad gzhan gyi dbang*/_9_/[(*]spang gnas med pa'i byed rgyu/[) ]de slad du ni 
[\[490a.4\]]bgrang las 'das pa'i skye bar skyon rnams bskams byas pas/_/yon tan mtha' dag lhun grub rang bzhin dbugs kyi rgyu ba'i rgyun rer yang*/_/gzhan don nyid du mi 'gyur 'ga' yang med pa'i dbang bcu ldan pa rnams/_/de ring bdag cag ji ltar smon pa snying po 
[\[490a.5\]]kun gyis lci bar mdzod/_10_/[(*]rab rtog bzhin sgra can/[) ]phyag gi 'os gyur de dag so so'i spyan snga ru/_/grangs med sprul pa'i smra ba mkhas pa dang 'grogs te/_/yon tan phung po gtam du gleng ba'i khur lci bas/_/yan lag lnga yang dub pas sa la ngal bso bzhin/_11_/[(*]bsdus shing ma bsdus pa'i gzugs can/[) ]rang sems sgyu ma'i rgyal po 'dis ni skad cig rer/[) ]/
[\[490a.6\]]bskal pa kun gyi nyer spyad nyid du rtag 'jo ba'i/_/gya nom me tog bdug pa la sogs lha mi'i dpal/_/snang stong mchod pa'i ltad mo ci yang ngom la dga'/_12_/[(*]rigs mthun ldog pa can/[) ]zho 'thung rus pa'i spyad kyis brdar yang nyams pa med/_/pak+Shu'i 
[\[490a.7\]]rgyun gtsang phab pas kyang ni dag min pa'i/_/rang bzhin bcas par bgos pa'i dri ma nag po yis/_/thar pa sgrib par byed de stobs bzhi'i cho gas sbyang*/_13_/[(*]rmad du byung ba'i dpe/[) ]zla gzhon yid 'ong zer gyi thigs pa 'dzag pa 'dis/_/'khor ba mya ngan las 'das 
[\[490b\]]
[\[490b.1\]]dge ba dkar po yang*/_/ches dkar byed pa'i nus pa yod na da lta bdag_/dge la yi rangs bsgoms pa'i rjes su cis mi 'gro/_14_/[(*]'os shing mi 'os pa'i don gzhan bkod pa/[) ]yon tan ma rdzogs de srid dben pa la dga' mod/_/mi mchog bdud rtsi'i gtam la spro med rigs pa min/_/gong bur 'thums pa'i chu skyes sgra med yur 
[\[490b.2\]]ba'i las/_/'dab stong yongs su grol bas mi 'os pa min nam/_15_/[(*]gzhan gyi dbang gis 'gog pa/[) ]zab zhi bde dbyings spros pa brtul la dgyes pa rnams/_/rgyal ba'i sras chen 'gro la snying rjes sems 'khrugs nas/_/dus drug rgyal ba'i thugs rjes bskul ba thams cad 
[\[490b.3\]]la/_/gros su dris dang bdag kyang de dang mthun par smra/_16_/[(*]ma bsdus pa'i gzugs can/[) ]de lta'i zhing bsam sbyor ba dag pa'i myos bum las/_/dge ba'i zil mngar mu tig mdangs 'tsher rab 'thungs pas/_/yon tan mi zad mchog gi lang tsho dar ba'i 'dzum/_/chos kyi 'od 
[\[490b.4\]]rlabs bye ba phrag mang gsal gyur cig_17_/'di [(*]yan lag gcig pa'i gzugs can/[) ]na ring mo'i dus na rgyal ba'i bstan pa la/_/phan pa'i smon lam snyan dngags dam pa'i skud pa yis/_/lan brgyar btsems pa dus 'dir sdom brtson rgyal po yi/_/brtul zhugs la brten dam pa'i tshul 
[\[490b.5\]]la spro ba can/_18_/gang de je [(*]ma bsdus pa'i gzugs can/[) ]mtho'i rigs kyi ma la ya yi nags/_/skye ba dam pa'i dpal gyi dum bur 'khrungs gyur pa/_/gang tshe mched zlar gyur pa'i sA la zung dang bcas/_/byang chub spyod par yang dag zhugs pa'i dga' ston du/_19_/[(*]bya ba brjod pa tha ma'i gsal byed/[) ]drang srong chen 
[\[490b.6\]]po'i bka' lung yongs kyi rnam par 'grel/_/'jig rten khams su ring por brtan pa'i cho ga ru/_/mi zad chos kyi gtong ba rtag tu 'byung ba'i dpyid/_/par zhes bya ba'i yi ge rab tu gsal ba bskrun/_20_/tshul [(*]yon tan brjod pa tha ma'i gsal byed/[) ]'di thog mar mngon 
[\[490b.7\]]par brtsams pa'i g.yar dam bcas/_/bar du snying stobs zhum pa med par gtong ba rtsom/_/tha mar legs par pha rol phyin la dgyes pa'i 'dzum/_/brgya phrag grol ba las byung dge ba dkar po dang*/_21_/[(*]stong ba mtshungs pa'i rab spel/[) ]de yi drin gyis srid pa 
[\[491a\]]
[\[491a.1\]]gsum gyi khongs dag tu/_/bsod nams gom pa bgrang du med pa gang dag bkod/_/dus gzhan du yang sdig pa'i snying la 'bigs snyam can/_/bde ba'i 'byung gnas zla 'od 'dra ba bsags pa dang*/_22_/mi [(*]dngos po'i dpe/[) ]bdag 'khor lo rin chen gang du bgrod pa 
[\[491a.2\]]der/_/dpung gi tshogs kyang de na mngon phyogs rgyu ba bzhin/_/deng 'dir sa bdag chen pos dge ba brtsams rjes su/_/dngos dang brgyud pa'i grogs ldan gang dag yod pa dang*/_23_/legs [(*]yongs su brjes pa/[) ]byas gang las 'phos par gyur pa'i yi ge'i 'dzum/_/phyogs kyi dkyil 
[\[491a.3\]]'khor mdzes pa'i rgyan du legs byin pas/_/de dag kun nas dam pa'i chos phyir dmigs pa'i rdzas/_/gang dag legs bstabs 'gro ba rnams kyi dge bas mtshon/_24_/phyogs [(*]yon tan brjod pa tha ma'i gsal byed/[) ]bcu'i de bzhin gshegs pa sras dang slob mar bcas/_/dang por theg pa 
[\[491a.4\]]gang dang gang du zhugs pa nas/_/de de'i byang chub snye ma nyid du rab song ba/_/phrin las 'gro ba'i dpal du gnas gyur dge ba dkar/_25_/de [(*]ldan pa'i gzugs can/[) ]bzhin so so skye bor gtogs pa gang dag gis/_/kun gzhi'i zhing la bcas dang rang bzhin rnam par dkar/_/sa 
[\[491a.5\]]bon ma rmas gang dag btab pa yi rang gi/_/'dzum rlabs mu tig mdangs su gsal bas mdun bsu'o/_26_/e [(*]spangs nas med pa'i byed rgyu/[) ]ma yongs bsngo mkhas pa rnams kyi blo gros la/_/mtshan mar dmigs pa'i zug rngu gzhar yang yod ma yin/_/de phyir dam pa rnams kyi rnam 
[\[491a.6\]]par byang ba yi/_/yon tan thams cad lhun gyis grub pa'i tshul du 'phel/_27_/[(*]'di nas brtsams shis pa brjod pa'i rgyan te ma bsdus pa'i gzugs kyis spyir shes pa brjod pa ni/[) ]de bzhin 'dir yang sman 'dod sems kyi rgyal po dang*/_/mnyam 'grogs dmigs pas stong pa'i shes rab 'khor lo yis/_/bsod nams tshogs kyi rgya mtsho'i pha rol phyin 
[\[491a.7\]]'gro bas/_/byang chub mchog tu sgyu ma'i rol pas 'jug gyur cig_28_/tshul chen [(*]gzhi gcig gis las 'gal ba'i shis brjod/[) ]gang gis dge ba bzang por rlom pa yi/_/mtshan mas byang chub reg par bgyi ba med na yang*/_/de mthus 
[\[491b\]]
[\[491b.1\]]'gro ba thams cad mi gnas mya ngan las/_/'das pa'i go 'phang ster ba'i bden pas srung gyur cig_29_/[(*]yan lag gcig pa'i gzugs can/[) ]de 'dra'i go 'phang bla nas bla mar byar med pa'i/_/yon tan gzhal du med pa'i khang pa nyams dga' bar/_/bde bar 'dod pa sna tshogs theg pa'i rim pa can/_/thub 
[\[491b.2\]]dbang bstan pa skye dgu'i bla na brtan gyur cig_30_/[(*]dga' ba'i 'gyur ba sgeg pa'i nyams dang ldan pa/[) ]bka' don zab dang rgya che'i dgongs pa ma lon par/_/phal cher ma rtogs log rtogs 'phyang mo nyug gi g.yang*/_/'phyan pa gang tshe yang dag nyid du rnam bkod pa'i/_/'chos skyob dam pa'i 
[\[491b.3\]]chos 'di 'gro bas 'ji ltar thob/_31_/[(*]khyad par bcas pa'i gzugs can/[) ]da ko legs par thob pa mkhas pa'i tshogs rnams kyis/_/bshad dang sgrub pa'i gos mchog rnam par brtsegs pa'i rtser/_/yang dag bkod pa sa gsum dge ba'i rgyal mtshan du/_/gzi byin rab tu 'bar bar 
[\[491b.4\]]rtag tu rgyal gyur cig_32_/[(*]cha shas can gyi gzugs can/[) ]lugs mchog de dag ma nor thugs kyi dpal be'u ru/[) ]/yongs su bzung nas legs par 'doms la zla med pa'i/_/gzungs dang ting nge 'dzin dang shes rab spobs pa'i gter/_/sa skya pa ste khams gsum chos kyi sgron 
[\[491b.5\]]ma che/_33_/[(*]ma bsdus pa'i gzugs can/[) ]gang de'i lung rtogs chos kyi rgyal srid mthon po nas/_/phrin las dam pa'i gser sbyangs 'khor lo ring song ba/_/thub pa'i rgyal tshab yongs kyi rgyal po e waM pa'i/_/lugs mchog srid pa gsum gyi khongs su gsal gyur cig_34_/[(*]mtshungs pa gsal byed kyi sgras zin pa'i dpe/[) ]de sogs gangs ldan 
[\[491b.6\]]ri bo'i do shal gyis mdzes pa'i/_/ljongs su rgyal ba'i ring lugs yang dag smra ba'i mchog_/mang pos byi dor legs byas phrin las gang dag yod/_/char ldan dus kyi chu yi gter la 'gran gyur cig_35_/so [(*] mtha' dag gi gzugs can/[) ]so thar pa'i bslab gzhi'i 
[\[491b.7\]]rtsa ba shin tu brling*/_/rgyal sras spyod pa'i yul 'dab khor yug yangs par brkyang*/_/gsang chen gdams pa'i 'bras bu g.yur du za gyur pa'i/_/yongs 'dzin 'dod dgu'i ljon pa thams cad brtan gyur cig_36_/[(*]bya ba'i rang bzhin brjod pa/[) ]tshig don gzung bde rtogs par sla dang zab 
[\[492a\]]
[\[492a.1\]]rgya che/_/skabs su gang babs gzhung gi dgos pa bsdus pa'i don/_/sgra don mtshams su sbyor dang brgal lan bcas pa yis/_/legs par 'doms pas sa stengs thams cad mdzes gyur cig_37_/[(*]rig byed gzhung gi lo rgyus las drangs pa'i mtha' dag gzugs can/[) ]gzhal bar bya ba pha rol phyin dka'i sa chen gsum/_/'jal byed 
[\[492a.2\]]tshad ma'i gom pa gsum gyis gnon byed pa'i/_/rigs lung 'doms pa'i blo gros pad dkar mig can gyis/_/log par smra ba'i bcud bral rkang 'og 'ching gyur cig_38_/nyams [(*]ma bsdus pa'i gzugs can/[) ]'gyur ro ldan sgra don rgyan gyi nags khrod nas/_/gtsug 
[\[492a.3\]]lag rab 'byams bcad lhug spel ma'i legs bshad kyi/_/glu ru 'jo bas mang thos sems kyi ri dwags kyang*/_/dka' ba med 'dzin smra mchog bye bas mdzes gyur cig_39_/[(*]dpe las dpe can lhag pa'i ldog pa can/[) ]gur gum rgyas pa'i nags stug bung ba'i sgra snyan can/_/tshul khrims dag pa'i dri 
[\[492a.4\]]yis rnam dben klog 'don gyi/_/sgra dbyangs rdzogs pa min no yon tan de dag gis/_/ring por 'phags pa 'dus pa'i tshogs kyis gtams gyur cig_40_/[(*]skyed byed 'grub pa'i rgyu/[) ]de mthus ljongs kyi thig le 'dis mtshon 'jig rten khams/_/dkar po'i phyogs su 'dzum 
[\[492a.5\]]brgya grol ba'i yid [{]bzangs [,]bzang [}]rnams/_/dus su yid 'ong chu 'dzin stug po nyid du bres/_/char zim ut+pa la yi 'dab 'dra 'bebs pa dang*/_41_/[(*]rmad du byung ba'i nyams ldan/[) ]ljon shing lo 'dab stug por rgyas pa'i gur khyim 'bub/_/rtsa ljang lo mas ser bu 'jo ba'i rlung yab g.yob/_/res 'ga' 
[\[492a.6\]]chu gtsang zil pa sbreng ba'i 'thor yab byed/_/me tog gad mor dgod pa bcas pas mdzes gyur cig_42_/[(*]phyi shes par byed pa/[) ]rma med chu bas btung ba lan mang 'thungs pa'i ros/_/sdong lcug lo 'dab stug por 'khrungs pa'i rtse mo nas/_/dus su lang tsho dar la bab gyur 'bras bu'i 
[\[492a.7\]]tshogs//_legs par yongs su dud pa'i khur gyis lci gyur cig_43_/[(*]ma bsdus pa'i gzugs can/[) ]gdengs ka rab tu g.yo bas mdzes pa'i ltos 'phye rnams/_/rangs pa'i rnam 'gyur dus su nyal 'gro'i bu mo dag_/chab sgra snyan pa'i gling bu bsgyur bas ri klung dang*/_/nags tshal mdzes pa'i 
[\[492b\]]
[\[492b.1\]]gar stabs bsgyur ba spel gyur cig_44_/[(*]nang shes par byed pa/[) ]gang tshe mthong ba'i chos kyi bde la rab sred pa'i/_/'gro 'di ji ltar mngon par 'dod pa'i longs spyod phyir/_/lus sems mnar gyis dogs pa'i rgya las grol ba'i khas/_/snyan pa'i glu len gar gyi rtse 'jor rol gyur cig_45_/[(*]skabs ma yin par bstod pa/[) ]ma la snyigs 
[\[492b.2\]]ma'i rang stobs shin tu bdo gyur pa'i/_/rku dang 'phrog dang tshong 'phrul 'khor ba'i so nam sogs/_/blo mang rjes su mi rgyug nags kyi ri dwags rnams/_/rtsa dang myu gus 'tsho la 'tshe bar ma gyur cig_46_/[(*]snying rje'i nyams ldan/[) ]ring nas lan grangs bsten pa'i nyer 'tshos bor ba'i 
[\[492b.3\]]lus/_/ring por gyur pa 'dod pa gom pa'i stabs 'khyor zhing*/_/bza' dang bca' ba'i yi ge rnam 'khrugs bzlas brjod la/_/brtson pa'i dus de ming gi lhag ma nyid gyur cig_47_/[(*]chos kyi dpe/[) ]tsha dang grang ba 'dus pa las gyur mi bzad pa'i/_/zug rngu drag po ral gri'i lce 
[\[492b.4\]]bzhin rkyong ba yis/_/bde ba'i 'tsho ba dus ma yin par bza' phyir du/_/rnam par glal ba'i 'jigs pa thams cad med gyur cig_48_/[(*]'jigs rung gi nyams ldan/[) ]khrag dmar rlangs pa'i na bun 'phyur ba klad pa'i snod/_/btung bas cher myos mig gis gzhan srog la blta bas/_/phyogs phyogs 
[\[492b.5\]]rgyug pa'i srin po 'byung po yi dwags rnams/_/byams pa'i sems kyis 'gro la mnyes gshin gnas gyur cig_49_/[(*]drag shul gyi nyams ldan/[) ]khrag gis g.yos pa'i mig bsgyur smin ma rab gcus nas/_/rno mtshon mi bzad 'phen zhing 'debs pa'i tsheg sgra dang*/_/sod rgyob nga ro 
[\[492b.6\]]drag pos gnam sa'i dkyil 'khor yang*/_/dog mor bgyid pa'i 'khrug rtsod thams cad zhi gyur cig_50_/[(*]ting nge 'dzin gyi rab rtog[) ]'gro ba kun kyang 'jig rten yang dag lta la gzhol/_/rang dbang dpal gyis chog shes 'thung la rab dga' bas/_/mdza' gcugs byams pa'i 
[\[492b.7\]]yon tan bzhin la 'khyud mthong nas/_/rus pa'i ge sar dga' bas dgod bzhin bsti gyur cig_51_/[(*]mtha' dag gzugs can/[) ]bsod nams dpal 'byor pad+ma'i rdzing chen 'khyil ba'i nang*/_/ring 'tsho'i rten gyi ngang mos rnam par rtsen pa yis/_/bde skyid khong 
[\[493a\]]
[\[493a.1\]]nas rgyas pa'i gad mo rdza rnga yi/_/dbyangs su rtag par 'byin pas 'jig rten mdzes gyur cig_52_/[(*]'di nas brtsams te bye brag tu shis pa brjod cing bsngo ba yon tan gyi rang bzhin brjod pa/[) ]khyad par 'phags pa'i yul 'khrungs mkhas pa'i mchog rnams kyis/_/legs par bshad pa 'di na mi bdag bsod nams stobs/_/gang dag thob pa rgyas par 
[\[493a.2\]]spel ba'i phrin las 'di/_/phyogs kyi dkyil 'khor kun du yongs su dar ba dang*/_53_/de [(*]rigs pa'i rgyu/[) ]der gang dag gus pas nyan dang klog dang 'dzin/_/bsam gyis mi khyab bkur sti rgya cher bgyis pa yi/_/bsod nams 
[\[493a.3\]]phung po dang 'grogs byin gyis brlabs pa yis/_/thog ma bar mtha' kun du dge legs 'phel gyur cig_54_/[(*]rang bzhin brjod pa la rab rtog gis brling ba/[) ]'jam dpal gzhon nus mngon par sprul pa'i skyes bu che/_/mang du thos pa kuMn dgaM' bskyed pa'i bloM groMs gter/_/graMgs paM'i 
[\[493a.4\]]yi ge'i gad mo lhang lhang dgod snyam can/_/lhar bcas 'gro ba'i gtsug na rtag par brtan gyur cig_55_/[(*]yon tan gyi rang bzhin brjod pa/[) ]srid pa gsum po chos kyi baMkra shiMs snying po can/_/mngon par sgrub la mkhyen dang brtse ba nus pa'i bdag_/gang des don 
[\[493a.5\]]gnyis lhuMn gyis gruMb pa'i go 'phang nas/_/bzhed pa'i snying po gang la bcing de rdzogs gyur cig_56_/dpaMl [(*]yon tan gyi rang bzhin brjod pa/[) ]ldaMn gnyis su med par gsung ba sras dang bcas/_/ma lus dkyil 'khor gcig tu rdzogs pa'i sgyu 'phrul gyis/_/lung rtogs choMs 
[\[493a.6\]]tshul skyongaM ba yongs kyi gtsug tor che/_/phrin las sa chen gsum du khyab par brtan gyur cig_57_/skye ba [(*]bsam pa rgya che ba/[) ]du mar dam pa'i spyod par goms pa'i blo/_/bde gshegs bstaMn paM rnam par rgyas pa'i dpung gnyen du/_/tsheM rabs riMng mo'i dus nas 
[\[493a.7\]]'brel pa rgyal ba'i sras/_/dus 'dir mi bdag tshul gyis bya ba legs byas pa/_58_/[(*]yan lag gnyis pa'i gzugs can/[) ]gang de dge ba'i las la 'dun ldan btsun mor bcas/_/tshogs gnyis rgya mtsho rnam par brgal ba'i pha mtha' nas/_/spangs 
[\[493b\]]
[\[493b.1\]]dang rtogs pa'i yon tan rin chen mi zad gter/_/ring por mi thogs thob pa'i skal ba sbom gyur cig_59_/9[*]'byung min gyi dpe/[) ]lus can spyi yis legs byas phung po gang dag bsags/_/thams cad khyab 'jug lte ba las skyes mes po des/_/'di na gcig tu spungs pa lta bu'i 
[\[493b.2\]]sa gzhi skyong*/_/gnam gyi mthongs nas bskos pa'i sdom brtson bla ma che/_60_/kuMn [(*]rig byed gyi lo rgyus las drangs pa'i mtha' dag gzugs can/[) ]dgaM' bskyed pa'i snying stobs biSh+Nu'i 'jug pa yis/_/phrinaM lasaM rgyaM mtshoM'i 'jing nas langs pa'i phrag pa ru/_/gzhal du med pa'i legs byas sa gzhi chen po 'di/_
[\[493b.3\]]gyen du khyer la bsnyengs pa phral ba'i sdom brtson che/_61_/gang [(*]ldan pa'i gzugs can/[) ]de'i skye ba'i snyug gu gang dag bsgyur ba yis/_/rab dang yid la dam bca'i yi ge rnam bkod pa/_/kun gyi snying po bla na med pa khams gsum pa'i/_/don byed 
[\[493b.4\]]chos kyi rgyal po'i go 'phang de nyid do/_62_/de [(*]ting nge 'dzin gyi rab rtog[) ]ni mngon par 'grub byed dpag tu med rang bzhin/_/de mtha' mkha' 'dis phyogs bcur btsal yang ma rnyed par/_/da dung dngos po kun la khyab par nyul 'dra yi/_/zab dang yangs pa'i 
[\[493b.5\]]tshogs gnyis shin tu 'phel gyur cig_63_/[(*]mtha' dag gzugs can/[) ]yang 'byung srid par tshul khrims dag pa'i shing rtar brtan/_/rgyal ba'i gsung rab kun gyi snang ba legs bzung nas/_/phyogs bcu'i sems can khams su legs par bshad pa'i 'od/_/rgya 
[\[493b.6\]]cher gtong ba smra ba'i nyi ma thob gyur cig_64_/skye [(*]rab tu spel pa/[) ]ba 'dir yang zhabs sen 'char ka'i dmar mdangs can/_/brling bar bkod pas shin tu mdzes byas gser gyi khri/_/cher rlom mi bdag phal gyi spyi bo'i nga rgyal gzhu/_/dge ba'i 
[\[493b.7\]]rgyud [{]mangs [,]mang [}]dag gis dgug ldan de nyid du/_65_/[(*]rim pa can gyi rgyan/[) ]bskal par 'tsho ba srog gi rgyan dang bsod nams stobs/_/phrin las chab 'bangs bdo ba gang+gA'i chab rgyun dang*/_/gser dang ldan ma rdo rje'i shugs dang nyi ma'i 'od/_/rin chen 
[\[494a\]]
[\[494a.1\]]'byung gnas dpal gyi rim par spyod gyur cig_66_/sa [(*]bya ba tha dad pa'i sbyar ba/[) ]'dzin bye ba'i bla na thogs pa med rgyu zhing*/_/gzi brjid 'bar bas blang dor 'byed pa'i sdom brtson gyi/_/bka' khrims 'da' dka' nyid dang nyi ma'i 'od kyis kyang*/_/'gro khams 
[\[494a.2\]]snyoms pa bde la 'god 'di rgyal gyur cig_67_/[(*]yan lag gnyis pa'i gzugs can/[) ]skyabs gsum 'dus pa bla ma'i mchog tu gyur rnams las/_/zab dang rgya che thos pa'i chos don dpyod pa dang*/_/bsgoms pa'i shes rab rnam sad mig gis legs mthong ba'i/_/lung 
[\[494a.3\]]rtogs yon tan gter la dgas dgur spyod gyur cig_68_/de [(*]ting nge 'dzin gyi rab rtog[) ]sogs bkra shis thams cad rtag tu 'phel ba la/_/mthun pa min pa'i phyogs su gtogs pa gang dag yod/_/bskal pa 'di yi pha rol legs mthong re ba yis/_/stong pa'i 
[\[494a.4\]]sngas la rmi lam sgugs snyam byed gyur cig_69_/skyes[(*] mtha' dag gzugs can/[) ]sbyangs bloM groMs dkyil 'khor kun nas gang gyur pa'i/_/byams ldan rgyal ba'i myu gu'i zla ba gsar pa gang*/_/gnas lnga'i gzhung lugs legs par 'doms pa'i zer phreng gis/_/
[\[494a.5\]]rgyal bstan rgyaM mtshoM rtag tu rgyas par byed gyur cig_70_/[(*]ngag don gyi dpe las bzhin sgra du ma can/[) ]gser mngal can bzhin bsodaM namaMs mthu chen mi yi bdag_/rig byed 'byin pa'i gdong bzhin legs bshad 'byung ba'i gnas/_/'chi ba med pa'i tshogs kyis bzhin du khengs 
[\[494a.6\]]ldan gyi/_/spyi bos btud pa'i mgoMn poM nyid du rgyal gyur cig_71_/[(*]mtha' dag gzugs can/[) ]sa skyong rnams kyi bsod nams khang pa rab yangs par/_/chos kyi blon chen mgron du gnyer byas thams cad kyang*/_/dgongs pa'i gom pa dge ba'i lam 
[\[494a.7\]]bkod bka' khrims kyi/_/kha lo sgyur la nam yang g.yo bar ma gyur cig_72_/[(*]phreng ba'i gsal byed/[) ]mi bdag mthu yis sa stengs thams cad bde bar skyong*/_/bde bas chab 'bangs phyogs dang phyogs bral kun du rgyas/_/mnga' ris rgyas pas 
[\[494b\]]
[\[494b.1\]]sde bzhi'i dpal 'byor rtag tu 'dzin/_/des ni dge legs grags pa brtan par byed gyur cig_73_/[(*]rab spel/[) ]rnam dkar las bzang 'chi ba med pa'i grong khyer bzhin/_/mngon par 'degs la blo gros ri yi rgyal po'i stobs/_/mi dman lhag pa'i bsam pas shin tu brling 
[\[494b.2\]]byas pa/_/chos kyi mdun na 'don chen bzhugs pa gang yin dang*/_74_/[(*]bya ba'i rang bzhin brjod pa/[) ]de bzhin bden pa'i yi ge snying la rnam bkod nas/_/ngal ba thams cad dam pa'i chos spyir gsod pa yi/_/rtun pa'i khur gnyer brda dag byed dang 'dri brkos sogs/_/
[\[494b.3\]]tshul 'dir dwang ba'i 'bad pa thang rer bgyis pa bcas/75_/[(*]mtha' dag gzugs can/[) ]thams cad kyang ni tshe rabs kun du skye ba'i shing*/_/dal ba 'byor ba'i yal ga ma tshang med rdzogs nas/_/thos dang bsam dang bsgom pa'i lo 'dab rgyas pa'i khrod/_/yon tan 
[\[494b.4\]]'bras bu g.yur du za bas mdzes gyur cig_76_/[(*]yan lag gnyis pa'i gzugs can/[) ]bdag kyang byang chub snying po srid du tshul khrims gsum/_/rnam dag bslab ldan des ni phyi nang rig pa yi/_/gzhung lugs rin chen sgron ma mtha' dag legs bzung nas/_/sems can khams 
[\[494b.5\]]su legs bshad snang chen 'gyed par shog_77_/[(*]'di nas brtsams te thams cad thun mong du shis pa brjod cing bsngo ba las mtshungs pa gsal byed kyi sgras zin pa'i dpe/[) ]mdor na nges par bkar byas 'gro ba rnams kyis mtshon/_/mar gyur sems can nam mkha'i mtha' la 'phya ba rnams/_/yon tan kun gyi gzhi ma rmad byung dad gsum gyis/_/nor ldan brtan 
[\[494b.6\]]ma'i grags pa dma' yang 'bebs gyur cig_78_/su [(*]mtha' dag gzugs can/[) ]zhig gang la nges par skyabs su mchis tsam nas/_/ye shes gzigs pa'i me tog tshogs ni ci yang bkra/_/brtse dang nus pa'i yal 
[\[494b.7\]]'dab nam yang ma bskums pa'i/_/skyabs mchog dpag bsam gsum gyi grib mar bsti gyur cig_79_/[(*]gzhi gcig gis chos du ma 'gal ba/[) ]byams pa'i sems brling snying rje'i mchi ma 'khrungs pa sla/_/skyon rnams rab spong legs pa'i yon tan sdud la 
[\[495a\]]
[\[495a.1\]]dga'/_/gzhan don la 'jug rang don re ba chad gyur pa'i/_/theg pa de las blo gros g.yo bar ma gyur cig_80_/slong [(*]bya ba'i rang bzhin brjod pa/[) ]ba dbugs su 'byin pa'i gtam gyis sngun bsu bas/_/'dod ster dpung pa'i mchel pa rab tu brkyangs pa las/_/re ba'i snyim pa kun nas 
[\[495a.2\]]gdangs pa de dang des/_/bde bar 'gengs pa'i gtong phod mtha' ru phyin gyur cig_81_/rnyog [(*]sems med kyi rab rtog[) ]pa kun gyis bslad pa med pa'i bsil ba gsum/_/'khor ba'i gdung ba rab tu 'phrog la mngon phyogs tshe/_/dpal gyi dum bu rang gi rin thang nyams dogs 
[\[495a.3\]]kyis/_/ma la ya yi nags 'dabs bros snyam byed gyur cig_82_/[(*]nang shes par byed pa'i rgyu/[) ]gshe dang brdeg dang mtshang 'dru'i skye bo brgya stong gis/_/nye bar gtse la bzod pa'i ngang tshul mi bskyud par/_/yid 'ong 'dzum pa'i 'od rlabs dkar po rab g.yo bas/_/rings par bsu zhing 
[\[495a.4\]]phan par smra la spro gyur cig_83_/[(*]the tshom phul byung*/[)]dge dang go cha sems can don sbyor rtun pa yis/_/bskal pa mang po'i tshogs gnyis pha rol 'gongs pa la/_/nyin mtshan 'khor lo'i go skabs yod dam ma yin zhes/_/'phyang mo nyug la 'gro ba'i blo gros mchongs 
[\[495a.5\]]gyur cig_84_/mtshan [(*]snga na med pa'i gzugs can/[) ]rtog sgrib pa'i durbA roHdang mi ldan zhing*/_/'og 'gyu kun rtog rgyun gyi bgrod pa yang med par/_/dga' ba gya nom yon tan mi zad rin chen gyi/_/'byung gnas zab gsal gnyis su med de 'phel gyur cig_85_/[(*]yon tan ma tshang ba'i khyad par brjod pa/[) ]bden pa zung gi chos 
[\[495a.6\]]don rnam par dpyod pa'i blo/_/rtsub mo'i dbal dang mkhregs pa'i bems chos mi ldan yang*/_/sgrib gnyis gcod la rno ba rab kyi rtser phyin pas/_/srid pa gsum po skad cig hrul por byed gyur cig_86_/[(*]bya ba'i rang bzhin brjod pa/[) ]nam mkha'i mtha' dang 
[\[495a.7\]]mnyam par 'byams pa'i sems can la/_/dmigs pa med pa'i tshad med sgyu ma'i rtse 'jo bzhi'i/_/sna tshogs thabs la mkhas pa'i spyod pa ci dang cis/_/nam yang mi gtong phrin las mtha' ru phyin gyur cig_87_/[(*]dgag pa'i dpe/[) ]mngon par shes sogs yon 
[\[495b\]]
[\[495b.1\]]tan du mas dben pa'i phyir/_/bai DUr+ya mchog tog gi blo gros grags pas kyang*/_/mtshungs par dka' ba smon pa'i lam gyi mthu bo ches/_/ji ltar 'dod pa lhun gyis grub pa nyid gyur cig_88_/[(*]rkang pa bzhi pa'i dbus na yod pa chod pa'i zung ldan/[) ]bsam sogs stobs kyi rgya mtsho'i rlabs ni cher g.yo bas/_/_sangs rgyas 
[\[495b.2\]]zhing khams rgya mtsho yongs su dag pa dang*/_/sems can khams kyi rgya mtsho yongs su smin byas te/_/thub dbang yon tan rgya mtsho thams cad mthong gyur cig_89_/stobs mtshungs pa'i rab spel/[) ]so so yang dag rig pa'i chos mig grungs po mas/_/ji snyed ting nge 'dzin gyi 
[\[495b.3\]]ltad mo mtshar mthong nas/_/phyogs bcu rnams su mu med 'od gtong don yang byed/_/thams cad mkhyen pa'i ye shes dbang bskur thob gyur cig_90_/[(*]bya ba ma tshang ba'i khyad par brjod pa/[) ]mi sdug nyams kyi 'gyur ba gcig cig bstan pa med/_/smin ma yon pos lta ba tsam yang ma byas par/_/
[\[495b.4\]]zhi 'dzum brtan pa'i rang bzhin yid 'ong mthong tsam gyis/_/chu srin rgyal mtshan sde dang bcas las rgyal gyur cig_91_/[(*]khyad par 'phags pa'i phul byung*/[) ]e ma stong gsum bye ba phrag brgya'i 'jig rten gyi/_/dga' ba'i rang bzhin gzhan ni cig car spungs pas kyang*/_/mi mchog gang gi 
[\[495b.5\]]mtshan tsam thos pa'i brgya stong cha/_/mtshon du med de nyid du ni thob gyur cig_92_/[(*]rig byed gzhung gi lo rgyus dang sbyar ba'i mtha' dag gzugs can/[) ]sku gsum rin chen gzhal du med pa'i khang pa ru/_/mi zad rgyan gyi 'khor lo yongs su grub pa'i gzugs/_/ci yang 'phos pa de yi rang bzhin dpyod bzod pa/_/kun 
[\[495b.6\]]mkhyen ye shes any+dza na yi bu tsam mo/_93_/[(*]rkang pa bzhi gang yod pa chod pa'i zung ldan/[) ]bsam gyis mi khyab yon tan phung po thob nas ni/_/bsam gyis mi khyab zhing du bkod pa grangs med kyis/_/bsam gyis mi khyab chos kyi 'khor lo legs bskor nas/_/bsam gyi mi 
[\[495b.7\]]khyab 'gro ba 'tshang rgyar dgod gyur cig_94_/[(*]ngag don gyi dpe las bzhin sgra gcig pa can/[) ]de nas kyang ni 'khor ba srid du rnam par 'phrul/_/sna tshogs zlos pa'i phrin las rgyun mi chad ston pa/_/che ba chu yi gter nas chung ngu zil pa'i gur/_/de snyed zla ba'i gzugs kyis 
[\[496a\]]
[\[496a.1\]]mtshon bzhin rtsen gyur cig_95_/[(*]chos can 'gog pa/[) ]de skad smon lam btab pa de yi bsod nams stobs/_/shin tu che'am min zhes tshad du brjod par dka'/_/zhing dang bsam pa dngos po dag pa dge chen du/_/gleng ba tsam las pha rol mthong ba 'ga' yang med/_96_/rnam [(*]byung ba 'gog pa/[) ]gzigs 
[\[496a.2\]]sangs rgyas mdun du sran rdog bdun gyis gtor/_/smon lam btab pas nga las nu gyur gtam de rdzun/_/yang na zhing dang bsam pa dag pa'i stobs dag ni/_/tshad med nges pas 'dir yang yid ches 'khrungs gyur cig_97_/[(*]gtan tshigs kyi ldog pa can/[) ]brjod pa gang la snying po mchog 
[\[496a.3\]]tu rab lci zhing*/_/gcad dang gzhig med de lta na yang drang srong phal/_/ngag gi nus pas sdang zhen phyogs su rgyug pa'i phyir/_/de las khyad par 'phags pa'i don 'di 'grub gyur cig_98_/[(*]yan lag gcig pa'i gzugs can/[) ]tshul 'di sngon byung dam pa rnams kyi spyod rjes su/_/'jug 
[\[496a.4\]]'dod gom pa bkod pa'i smon pa gang dag btab/_/rnam pa thams cad gang du 'phel ba'i mthun 'gyur glu/_/smon lam mtha' ru son pa kun gyis longs shig kye/_99_/[(*]srid pa min pa'i dpe/[) ]nam mkha' stong pa'i rang bzhin zhig pa'i dum bu dang*/_/nyi ma'i 'od kyis phye ba'i 
[\[496a.5\]]kun+da'i dga' tshal bzhin/_/dkon mchog gsum gyi bden pas 'gro ba bslus pa'i 'phrin/_/srid pa min mthus smon lam thams cad grub gyur cig_100_/[(*]chos dpe gzugs can rab rtog rnams stobs mtshungs pa'i rab tu spel ba/[) ]gang zhig mthong na mi mthun dben pa sku yi bkra shis chu zhing gab pa rgyal mtshan lta bur ma bsnyal drang po 
[\[496a.6\]]nyid du brtan/_/'phro 'du 'od kyi rgyal pos rab dkrigs dbu yi gtsug tor mthon por 'khrungs pa'i tog gis legs mtshan yan lag mchog gi gdugs de mdzes/_/'dam las skyes pa dmar po'i lang tsho'i mtshar sdug 
[\[496a.7\]]thams cad phyag zhabs mthil du brkus pa'i mtshang ni 'khor lo'i rgya yis btab bam snyam/_/gzhom gzhig bral ba thub pa chen po'i bkra shis gsum gyis skye dgu thams cad rnam pa kun du bkra shis dpal gyis phyug par shog_101_/[(*]bsdus pa dang ma bsdus pa bsres pa'i gzugs can/[) ]dbyangs kyi 
[\[496b\]]
[\[496b.1\]]dkyil 'khor ma rdzogs med pa gsung gi bkra shis nyon mongs rims nad 'phrog la mngon phyogs skye ba lnga pa'i dbyangs su ldir/_/dge ba sum ldan chos kyi phung po 'dzad pa med pa'i sbrang rtsis rab myos glu yis 'bab stegs ro 'dzin pad+ma'i 'dab ma yangs/_/legs par gsungs 
[\[496b.2\]]pa zab dang rgya che'i gtong pa thams cad rtag tu 'jo ba skyes bu chen po'i mgur gyi bum bzang zlum zhing rgyas/_/'gag med rtag par chos sgra 'byin pa'i bkra shis gsum gyis skye dgu thams cad rnam pa kun du bkra shis dpal gyis phyug par shog_102_/[(*]mchog gi nges bstan gzugs can dpe rgyan gsum gyi stong pa mtshungs pa'i rab tu spel ba/[) ]chos don ji lta ji snyed gzigs pa 
[\[496b.3\]]thugs kyi bkra shis nye bar mtshon byed dpal gyi be'u 'khyil brang gi ngos yangs 'od du 'bar/_/dus gsum dngos po phra rags yul gyi rgya mtsho kun du thogs pa med 'byo spyan gyi nya mo ba mchog rdzi 'dab bskyod la mkhas/_/nyin mor 
[\[496b.4\]]byed pas mkha' la bzhin du ye shes gzigs pa 'jig rten kun du rnam par mi rtog bgrod pa dus las yol ba med/_/sgrib pa mi mnga' gsal ler gzigs pa'i bkra shis gsum gyis skye dgu thams cad rnam pa kun du bkra shis dpal gyis phyug par shog_103_/ces pa dpal 
[\[496b.5\]]ldan rdo rje dbyangs kyi dbang phyug ma rab tu dgyes par bskyed pa'i gzhung lugs kyi tam+bu ra'i rgyud las nye bar 'phos pa'i 'khyog tshig gi lam nas nye bar drangs pa'i bsngo ba smon lam gyi tshigs su bcad pa brgya phrag gcig la gsum gyis nye bar lhag pa dag gis dge ba'i rtsa ba thams 
[\[496b.6\]]cad bla na med pa yang dag par rdzogs pa'i byang chub kyi snying po'i gsos dam par yongs su bsngos zin to/_/slar yang smras pa/_dus [(*]yon tan gyi rang bzhin brjod pa/[) ]gsum phyogs bcu'i rnam par 'dren/_/kun kyang dang por thugs mchog bskyed/_/de nyid nas brtsams lam thams cad/_/
[\[496b.7\]]bar chod med de smon lam mthu/_/[(*]yan lag gcig pa'i gzugs can/[) ]de bzhin smon lam rgya mtsho'i mthar/_/son pa thams cad 'khor ba srid/_/sems can don chen rtag 'byung ba'i/_/yon tan rnams kyang de mthus so/_/[(*]mtha' dag gzugs can/[) ]deng yang byang 
[\[497a\]]
[\[497a.1\]]chub snying po'i mngal/_/'dzin 'dod rma bya'i rgyal mo 'ga'/_/dge ba'i sprin la mig gtod cing*/_/smon lam mgrin pa bsgyur ba yod/_/[(*]mtshungs pa gsal byed kyi sgras zin pa'i dpe/[) ]ma byon dus kyi blo ldan yang*/_/mthong ba'i chos dang phyi ma'i bde/_/gegs med 'grub byed smon 
[\[497a.2\]]pa'i lam/_/grogs mchog bzhin du cis mi bsten/_/de [(*]ldan pa'i gzugs can/[) ]bsams 'dir yang dge ba yi/_/myu gu bla med byang chub kyi/_/snye ma 'khrungs gyur de srid du/_/mi zad bsngo ba smon lam bgyis/_/thams cad mkhyen pa chen po nyi ma'i gnyen gyi 
[\[497a.3\]]bka' lung spyi dang bye brag gi dgongs don rnam par 'grel ba'i bstan bcos gangs can pa'i skad du 'gyur ro 'tshal gyi chos sbyin rgyun mi chad pa'i ngo mtshar 'phrul gyi phyi mo rdzogs ldan bskal pa'i bsod nams kyi sprin phung rgyas par dkrigs pa'i tshul las brtsams 
[\[497a.4\]]pa'i gtam ngo mtshar chu gter 'phel ba'i zla ba gsar pa las/_brtsams pa don yod ched du dge ba byang chub tu bsngo ba'i sarga ste brgyad pa'o//_//[(*]mtha' dag gzugs can/[) ]dpal dang ldan pa'i sdom brtson che ba'i lha/_/sde bzhi'i dpal gyi gdong pas rab mdzes pa/_/dge ba'i 
[\[497a.5\]]las bzang tshad du med pa bzhis/_/mngon par bskrun pa'i sa bdag tshangs pa che/_1_/[(*]mtshungs pa gsal byed kyi sgras zin pa'i dpe/[) ]gang des bla ma dkon mchog gsum bcas pa/_/skyabs su bsten don dgyes pa'i las bsgrubs pas/_/bla ma'i bka' las mi 'da' rA ma Na/_/brtan 
[\[497a.6\]]pa'i gtam rgyud mtshar la phrag dog go/_2_/mchog [(*]mdzes pa'i yon tan bsngags pa la sbyar ba/[) ]tu kha ba'i rdul brtsegs ri bo'i ljongs/_/dbyangs ldan mgrin pa la chags 'khyog po'i tshig_/smra ba mkhas dgu tshogs pa'i bsngags pas kyang*/_/brjod pa rtag tu 'phel 
[\[497a.7\]]pa'i ngo mtshar gzhi/_3_/[(*]yi ge ring por bskor ba'i rjes khri/[) ]che mchog bstan pa 'di la da sngan chad/_/cher rlom 'ga' yis brtsams pa lta zhog gi_/'thibs bu'i gnyid kyi rmi lam ltad mor yang*/_/nyams su myong ba med pa'i legs byas che/_4_/
[\[497b\]]
[\[497b.1\](*]mtha' dag gzugs can/[) ]gang 'di ji ltar bskrun las brtsams pa'i gtam/_/legs par bshad pa'i zla ba gsar pa gang*/_/mnyan 'dod rnams kyi ngo mtshar chu yi gter/_/'phel byed bstan pa'i mkha' la 'gros mdzes pa/_5_/[(*]don gsal/[) ]ston pa bstan pa skyong ba chos dag dang*/_/par du 
[\[497b.2\]]'grub byed bdag rkyen sgrub pa'i tshul/_/mtshan gyi phreng ba yongs bsngo dang bcas pa/_/bkra shis grangs su rdzogs pa'i sarga can/_6_/[(*]bya ba brjod pa thog ma'i gsal byed/[) ]mngon par brtsams so spros pa'i rtse mo min/_/ha cang bsdus pa'i mthar yang lhung ba med/_/thun 
[\[497b.3\]]mong skye bo'i blo dang rjes 'tsham par/_/dgos pa'i snye ma ma tshang med par ro/_7_/gzhan [(*]yan lag gnyis pa'i gzugs can/[) ]du de de'i khyad par phyogs re yang*/_/rdzogs par 'dri la rin chen 'byung gnas bzhis/_/legs sbyar tshos dang stong gsum rkang pas 'thung*/_/
[\[497b.4\]]'dri byed nyid du song yang rdzogs mtha' med/_8_/sngon [(*]rnam pa'i don/[) ]byung 'phags pa'i blo gros ldan pa dag_/'di dag don la dpyod tshe ba spu yi/_/'khri shing dus ma yin par g.yo ba'i phyag_/yan lag mchog tu sbyar ba cis ma byung*/_9_/[(*]'os pa'i cha rgyan/[) ]dam pa rnams dri yid la byas 
[\[497b.5\]]pa 'ga'/_/ched du ma gnyer spyan las dag byed ma/_/'khrungs de chos kyi phung po yod bzhin du/_/spangs pa'i 'gro la snying rje skyes par nges/_10_/tshul [(*]'bru mang po'i tshig sdud/[) ]'di brtags na rnyog ldan rdzing gi blor/_/skye ba'i ljon shing dbang che'i snyigs mas bsrubs/_/
[\[497b.6\]]de nang zla ba'i gzugs kyi shes bya dag_/'char 'dod mkha' yi re ba nges mod kyi/_11_/[(*]chos du ma bkod pa'i ting nge 'dzin gyi yon tan/[) ]bung ba'i rgyang glu mnyan 'dod nyi ma yis/_/'od zer brkyangs nas chu skyes kha phye zhing*/_/sbrang rtsi'i myos byed stob pa 'thung che bas/_/myos pa'i ca co ci dang ci ma 
[\[497b.7\]]bsgrags/_12_/[(*]dgongs pa can gyi rgyan/[) ]grags pa'i spring yig phyogs bral thos pa 'dzin/_/'god pa'i blo dang dman pa'i bsti gnas kyi/_/skyo ba min yang bzlog dka' gser gyi lung*/_/'bab stegs byas pa gang tshe ngas 'di brtsams/_13_/'on 
[\[498a\]]
[\[498a.1\]]te [(*]nges pa can gyi sbyar ba/_cung zad spros pa mkhas pa'i tshul/_/yin gyi nyi ma 'phul ba'i thabs ma yin/_/dgos pa chos dang dam pa'i drin gzo bar/_/yin gyi g.yar dga' rdzun gyi 'khor lo min/_14_/[(*]phan tshun med pa'i byed rgyu/[) ]sde bzhi'i dpal ni gces pa'i bus pa min/_/bcad lhug spel ma dga' 
[\[498a.2\]]ma'i lus ma yin/_/sgra don gab tshig lus phra'i do shal min/_/de phyir legs bshad rtsom pa bdag spro'o/_15_/lung [(*]dga' ba'i 'gyur ba sgeg pa'i nyams/[) ]dang rigs pa gnyis su 'brel che bas/_/yun ring sbyang bar 'os pa bya ba'i khur/_/thos pa nyung ngu ngas ni bde blag tu/_/
[\[498a.3\]]brtsams pa 'di yang 'dren mchog bla ma'i drin/_16_/[(*]ting nge 'dzin gyi rab rtog[) ]mdzub rtses shel gyi tam+bu rab bsnun pa'i/_/rab snyan tshig gi 'byung gnas dam ma de/_/'di na nges par mchis zhes yi ge'i tshogs/_/khong nas lan brgyar 'dzum pa yin nam snyam/_17_/[(*]mang ba'i dpe/[)]tshul 
[\[498a.4\]]'dir rnam par spros las byung ba yi/_/legs par bgyis pa zla ba'i 'khri shing dang*/_/mu tig ku mu dA yi mdangs 'dra de/_/dpal ldan bla ma mnyes pa'i mchod pa 'bul/_18_/[(*]gzugs can gyi rgyan las ldan pa'i gzugs can/[) ]sems can mos pa'i phra rab rdul gyi phreng ba rab brtsegs srid pa'i sa gzhi'i 
[\[498a.5\]]bla ma ru/_/dpal gyi 'byung gnas stobs bcu mnga' ba gang gi thugs rje gzhal du med par 'khrigs pa'i sprin/_/'bad rtsol mtshan ma nye bar zhi las chos kyi char rgyun ji snyed bab pa dge legs kyi/_/rin chen bye ba'i 'byung gnas nyid 
[\[498a.6\]]du legs par 'khyil 'di 'jig rten khams su gnas gyur cig_19_/de ltar thams cad mkhyen pa chen po nyi ma'i gnyen gyi bka' lung spyi dang bye brag gi dgongs don rnam par 'grel pa'i bstan bcos gangs can pa'i skad du 'gyur ro 'tshal gyi chos sbyin rgyun mi chad pa'i ngo 
[\[498a.7\]]mtshar 'phrul gyi phyi mo rdzogs ldan bskal pa'i bsod nams kyi sprin phung rgyas par dkrigs pa'i tshul las nye bar brtsams pa'i gtam ngo mtshar chu gter 'phel ba'i zla ba gsar pa zhes bya ba 'di ni bod chen por grags pa'i 'dzin ma'i dkyil 'khor rnam par yangs pa/_mtshungs 
[\[498b\]]
[\[498b.1\]]pa med pa'i stobs dang dge ba bcu dang rjes su mthun pa'i bka' khrims kyi 'khor los sgyur ba la bsnyengs pa dang bag tsha ba mi mnga' ba'i sde dge sa skyong bla ma chen po kun dga' phrin las rgya mtsho'i sde zhes bya ba'i bka' lung yid bzhin gyi nor bu rin po che lta bu/_phyogs kyi nor 'dzin 
[\[498b.2\]]skyong ba mang po'i gtsug na ngal bsor spyod pa snyam bgyid pa de nyid mgo bor bcings te bskul bar brten/_dzam+bu rkang 'thung gi rgyal mtshan dam pas mngon par spud pa'i gling gi rgyal po 'di'i khongs su/_ston pa bla na med pa yang dag par rdzogs pa'i sangs rgyas bcom ldan 
[\[498b.3\]]'das kyi bstan pa rin po che yun du gnas pa'i bya ba rmad du byung ba/_'chad pa dang rtsod pa dang rtsom pa'i phrin las gzhal du ma mchis pa'i snang ba chen pos/_phyogs nas phyogs dang*/_khor yug nas khor yug tu dar bar byed pa la mtshungs zla 'ga' yang yod pa ma yin pa'i thugs rje 
[\[498b.4\]]chen po dang ldan pa ni dpal sa skya pa chen po yab sras brgyud pa dang bcas pa rnams te/_gang de'i lung dang mngon par rtogs pa'i chos kyi rgyal srid chen po bdag gir mdzad pa la 'jigs pa med pa'i mkhyen rab kyi dpal ni rgyal ba nyid las dmigs su ma mchis pa'i bstan pa 'dzin pa'i 
[\[498b.5\]]skyes bu chen po/_rgya mtsho blo 'dzin nam rje btsun dam pa kun dga' bzang po zhes sa gsum gyi khongs su spobs pa rab tu dge ba'i grags pa dang rnam par dkar ba'i phrin las cig car du 'dres nas dar zhing rgyas par gyur pa gang yin pa ste/_de'i zhabs stegs mi 'jigs bzhi dang 
[\[498b.6\]]ldan pa'i rtags su seng ge chen po brgyad kyis rnam par bsgyings pa gang la zhabs kyi pad+ma rnam par bkod de/_de dag gis legs par bzhag pa'i bka' srol gyi bdud rtsi'i rgyun chen po/_srid pa'i zug rngu mtha' dag 'phrog par byed pa'i rang bzhin can gyi gsang mdzod ma 
[\[498b.7\]]lus pa yongs su bzung nas/_mtha' med pa'i 'gro ba rgya mtsho'i rgyud la thams cad mkhyen pa'i byang chub kyi 'tsho ba brtan par byed pa'i bstan 'dzin gyi skyes bu tshad mar gyur pa bdag cag gi skal bas thob pa rnams ni 'di lta ste/_'jam pa'i dbyangs bsod nams bzang 
[\[499a\]]
[\[499a.1\]]po pa dang*/_rdo rje 'chang bkra shis lhun grub pa dang*/_rgya chen chos kyi spyan ldan tshul khrims lhun gyis grub pa dang*/_rdo rje 'dzin dbang nam mkha' bsam 'grub pa dang*/_thams cad mkhyen pa chen po dpal ldan chos skyong ba dang*/_mkhas btsun 
[\[499a.2\]]chen po mkhan chen sangs rgyas dpal bzang po dang*/_gzhan yang mdo sngags bstan pa'i snang byed chen po kun dga' lhun grub pa dang*/_gnas lnga rig par smra ba'i dbang phyug 'chi ba med pa thub bstan rab tu gsal ba zhes bya ba la sogs pa sa'i steng na yongs 
[\[499a.3\]]su grags pa'i bstan 'dzin gyi skyes bu mang po dag gi zhabs rdul rnyog pa med pa gtsug tu gus par bsten cing legs par gsungs pa bdud rtsi'i rgya mtsho chen po lta bu las/_rtswa mchog gi rtse mor chags pa'i zil pa tsam re 'thungs pas skal ba mi dman par gyur pa'i slob 
[\[499a.4\]]ma'i tha [{]chungs[,]chung[}]/_bstan pa'i rjes su zhugs pa'i ming ni ban+de tshul khrims rin chen zhes 'bod cing*/_'byung du rung ba'i yon tan la smon lam du byed pa'i tha snyad ni ngag gi dbang po 'jigs bral phyogs las rnam par rgyal ba'i lha/_dbyangs can snyems pa'i lang tsho'i 
[\[499a.5\]]sde zhes btags pa'i snyom las pa des/_dngos gzhi chos tshan rnams kyi bzhugs byang dang [{]go rims kyi [,]go rim gyi [}]phreng ba rnams ni kun mkhyen bu ston rin po che'i dkar chag nyid gtso bor bzung nas/_dkyus dang bstun pa'i dbri bsnan la sogs pa'ang gang rigs bgyis 
[\[499a.6\]]shing*/_rgyud 'grel gyi bzhugs tshul la sogs pa cung zad re ni ngor chen rdo rje 'chang la sogs pa'i dkar chag dang yang legs par bstun no/_/sa dpyad gzhan bdun po rnams ni khams gsum chos kyi rgyal po mkhan chen dpal ldan chos skyong bkra shis grags pa'i rgyal mtshan 
[\[499a.7\]]dpal bzang po pa'i bka'i bkod pa dang*/_tho gsal ci rigs par phebs pa rnams yid la nges par byas te/_bka' dang bstan bcos rnams las byung ba'i lung don gtso bor bzung*/_blo dang ldan pa dga' bar byed pa'i lus dang*/_srog dang*/_rgyan gyi tshogs rnams 
[\[499b\]]
[\[499b.1\]]ni snyan dngags pa'i lugs kyi rjes su 'brangs te cung zad spros pa'i tshul gyis gsar bskrun gyi khul du/_rab byung bcu gnyis pa'i nang gses gyi gnam lo'i rgyal po/_gtsug lag spor thang gi dgongs pas dbang thang dang bstun pa'i tha snyad du chu mo phag ces 'bod pa/_bskal pa bzang 
[\[499b.2\]]po'i rnam 'dren bzhi pa shAkya'i rgyal pos tshes gcig nas bco lnga'i bar du cho 'phrul bstan pa'i zla dus la bab pa'i dkar phyogs kyi gang ba gsum pa/_res gza' brda sprod rig pa smra ba'i blo ldan lha'i bla ma zhes bya ba/_rgyu skar rgyal gyi lha mos don thams cad 'grub pa'i dga' ston gsar pa 
[\[499b.3\]]la g.yar 'dren bgyid pa'i nyin mo nas 'dri ba'i 'go brtsams so/_/de nas bzung ste thun mtshams kun du 'bad pas 'dri ba'i zol du bgyis kyang*/_rang nyid 'byung tshogs kyi lus la phyi dang nang gi keg rtsis rtsub mo'i steng du son par bcas/_bar skabs rnams su lus kyi tshor ba bde sdug 
[\[499b.4\]]spel mar byung bas cung zad 'gyang bar gyur kyang*/_nam zhig yongs su grub par bgyis pa'i dus ni/_de bzhin gshegs pa dgra bcom pa yang dag par rdzogs pa'i sangs rgyas bcom ldan 'das thub pa'i dbang po rnam byung sa 'brug gi lo la 'jig rten gsum po bkra shis pa'i ltas kyis 
[\[499b.5\]]rgyas par bkang ste sku bltams pa nas brtsams te bgrang gzhi sum stong dang dgu brgya dgu bcu rtsa lnga brgal lo/_/dpal sa skya pa kun dga' snying po pa de nyid 'phags pa spyan ras gzigs dbang phyug kha sar+pa Ni bar srid kyi rnam pas lhums su zhugs shing chu pho spre'u'i lo la sku bltams pa nas lo drug brgya dang lngar 
[\[499b.6\]]phyin to/_/mi 'phrogs pa'i mkhyen rab dang thugs rje'i dbang phyug ngor chen rdo rje 'chang kun dga' bzang po pa nyid rnga chen zhes bya ba'i lo la bltams nas bgrang gzhi sum brgya dang drug cu rtsa gcig go_/shing sbrul gyi lo la skye ba nas skye bar rje btsun 'jam pa'i rdo rjes byin gyis brlabs pas/_skye ba 'di nyid du 
[\[499b.7\]]gzhung lugs 'bum phrag mang po'i pha rol tu son cing smra ba'i dbang phyug chen po grub pa mkhan chen tshul khrims lhun grub bkra shis grags pa'i rgyal mtshan dpal bzang po pa de nyid/_rje btsun e waM pa chen po'i zhabs stegs dam pa'i chos kyis mtho bar byas pa gang la rtsibs stong 'khor lo'i 
[\[500a\]]
[\[500a.1\]]gzugs kyis nye bar spud pa'i zhabs zung rnam par bkod de 'chad rtsod rtsom pa'i phrin las kyi snang ba dkar pos phyogs kyi dkyil 'khor rdzogs par dkrigs pa nas brtsams te bgrang 
[\[500a.2\]]gzhi bcu dgu sngon du brgal lo/_/don grub ces bya ba'i lo la sdom brtson skye dgu'i bdag po kun dga' phrin las rgya mtsho'i sde zhes yongs su grags pa 'di nyid/_bsod nams dang stobs kyi dbang 
[\[500a.3\]]phyug tu gyur pa dpal sde dge gong ma'i bstan srid zung gi 'byor pas mngon par mtho ba'i gdan sa'i khri dam pa la/_zhabs mthil ban+d+hu dzI ba ka'i kha dog can dag mi 'gyur rdo rje'i khams kyi rang bzhin du rtag 
[\[500a.4\]]par bkod nas/_rgyal ba'i bstan pa dang 'gro ba'i bde skyid kyi nyi ma dang po shar ba nas brtsams te bgrang gzhi lnga phrag gcig sngon du brgal ba'i gsar tshes kyi gnam lo/_legs par sbyar 
[\[500a.5\]]ba'i skad du rak+tA k+Shi zhes pa/_bod skad du bsgyur na mig dmar du 'gyur ba/_ma hA tsi na'i mi bdag gi mdun sa chen por gya tsir brjod pa/_dbang thang dang bstun pa'i ming du shing byir grags pa'i 'byung 
[\[500b\]]
[\[500b.1\]]ba sum ldan/_se zhig gi lo/_dus 'khor ba'i ston rwa ba rags pa gro bzhin gyis nya ba/_yar ngo sngon du 'gro ba seng ge'i khyim/_hor lugs kyi bdun pa khyi'i zla ba/_dmar po'i phyogs kyi bzang po gsum pa/_dus 
[\[500b.2\]]'khor ba'i lugs kyi dbyangs U/_gsal byed b+hU/_'dod yon gzugs so/_/dbyangs 'char ba'i lugs kyi dbyangs I/_gsal byed D+ha/_'dod yon ro'o/_/gnyis ka mthun pa'i 'byung ba chu/_dar gud gzhon 
[\[500b.3\]]pa/_rten 'brel skye ba/_nyi ma 'brug_spar kha dwa/_sme ba drug dkar ro/_/lha'i bla ma rgyal sar phebs pa'i dga' ston gyi thog mar 'chi ba med pa'i drang srong chen po a gas+t+ya'i bden tshig gis grub pa'i nus pa ngom pa'i slad du/_
[\[500b.4\]]rgya mtsho dang*/_chu klung dang*/_chu phran dang*/_'bab chu dang*/_lu ma mtha' dag yan lag brgyad dang ldan pa'i bdud rtsi'i rgyun du bsgyur ba'i mchod yon du stob pa dang chab cig_/skye 'gro thams cad kyi bro nad gzhom pa la 
[\[500b.5\]]rings par chas pa'i dus tshes dge ba'i nyin mo/_kun mkhyen chos kyi rgyal po bu ram shing pa'i lugs bzang gi nyin mor byed pa'i dkyil 'khor yongs su 'char ba'i ljongs dang yul dang yul gru chen po rnams kyi nang 
[\[501a\]]
[\[501a.1\]]nas 'dzam gling byang phyogs kyi 'dzin ma'i cha'o/_/de las kyang bod chen por grags pa'i sa'i thig le/_mkhas pa dang grub pa'i go sa mthon po la gang dag bzhugs pa'i 
[\[501a.2\]]bstan pa 'dzin pa'i skyes bu dam pa rnams kyi zhabs kyi 'khor los legs par bcags shing*/_sde snod gsum gyi bshad pa dang sgrub pa'i 'khor los dus tshigs 'da' bar byed pa'i gdan sa chen 
[\[501a.3\]]po dpal lhun grub steng ge gan+d+ho la bsam 'grub mthong grol zhes bya ba ste/_de dang zung 'brel du yod pa'i rgyal khab chen po mi mthun pa'i phyogs thams cad las rnam par rgyal ba zhes yongs 
[\[501a.4\]]su grags pa de nyid yod de/_de'i nang gses su gyur pa'i bsti gnas dam pa phyogs kyi bdag po mig stong dang ldan pas legs par bsrungs pa'i phyogs ga la ba zhig ste/_de'i ba gam gnyis pa nyid 
[\[501a.5\]]du legs par grub par bgyis pa'i dge legs kyi snang ba 'jig rten gyi khams thams cad du ches shin tu gsal bar gyur cig_/sarba mang+ga laM b+ha wan+tu//_//
[\[501b\]]
[\[501b.1\]]@#/_/dzam+bUdrumenaling+gas+ya_sad+d+wIped+harmasarbadz+nya_prasAdab+hAskritANAMkiM_biSh+Nus+thAnenatul+yAn+ta//_
[\[501b.2\]]'dzam [(*]khyad 'phags phul du byung ba/[) ]bu rkang 'thung gis mtshan pa'i/_/gling gi dam par kun mkhyen chos/_/snang byas rnams kyi bka' drin mtha'/_/khyab 'jug gnas kyis gzhal du ci/_/
[\[502a\]]
[\[502a.1\]]chos [(*]yan lag gsum pa'i gzugs can/[) ]'dul khrims kyi rtsa ba brtan/_/gzhan phan spyod pa'i yal 'dab rdzogs/_/rim gnyis zung 'jug 'bras bus dud/_/dngos grub legs brnyes gang dag byon/_/[(*]ma bsdus pa'i gzugs can/[) ]bzo 
[\[502a.2\]]dang gso ba'i gom stabs bde/_/sgra tshad rig pa'i mche ba rno/_/mdo rgyud gdams pa'i khur chen 'degs/_/rig smra'i khyu mchog ji snyed dang*/_/rnam [(*]yon tan rang bzhin brjod pa/[) ]pa thams cad 
[\[502a.3\]]mkhyen pa'i bka'/_/'jig rten snang byed bla na med/_/yang dag mkhas pa'i phrin las gsum/_/dbang 'byor gang dag byon pa rnams/_/mkhyen [(*]gzhi gcig gi chos du ma 'gal ba/[) ]pas 'byor yang rmongs pas dbul/_/
[\[502a.4\]]brtse bas 'khyud kyang chags pas btang*/_/nus ldan gyur kyang gzhan dag la/_/'tshe med grub dbang brgyad cu bzhi/_/de dag [(*]yon tan gyi rang bzhin brjod pa/[) ]kun dang phyogs bcu yi/_/'gro la gzigs pa sgrib med 
[\[502a.5\]]spyan/_/dkyus ring spros pa'i rdzogs sangs rgyas/_/sras dang slob mar bcas mang blta/_/[(*]rab rtog[) ]so so'i mdun na sprul pa'i lus/_/grangs med btud kyang yon tan cha/_/bgrang bar 
[\[502b\]]
[\[502b.1\]]ma nus yan lag lnga/_/dub pas sa la ngal bso bzhin/_/rang [(*]bsdus shing ma bsdus pa'i gzugs can/[) ]sems sgyu ma byed po gang*/_/skad cig rnam pa'i stang stabs kyis/_/rnam rtog bag chags brtan min pa'i/_/snang stong mchod pa'i mig 'phrul ngom/_/mchod [(*]rdzas rang bzhin brjod pa/[) ]yon zhabs bsil me tog spos/_/
[\[502b.2\]]mar me dri chab zhal zas dang*/_/sgra snyan ma rnams rang rtags rdzas/_/bsnams shing sgyu ma'i rtse 'jos mchod/_/bdag lus longs spyod dus gsum dang*/_/'brel ba'i ge rtsa ji snyed dag_/sa gzhi ri gling nyi zla dang*/_/lha 
[\[502b.3\]]mi'i dpal 'byor tshang bar sprul/_/shes rab [(*] yan lag gnyis pa'i gzugs can/[) ]'khor lo'i 'khrul 'khor gyis/_/'khor gsum mngon par zhen pa'i gzebs/_/yongs su [(*]sbyor pa rgya che ba/[) ]dral te mchod 'os kun/_/dgyes par skyed pa'i yon du 'bul/_/dal [(*]bsdus pa'i gzugs can/_'byor rten mchog bsam 'phel 
[\[502b.4\]]nor/_/gti mug lag pa dbang mo ches/_/sdig ltung 'dam du bskyur byas pa/_/stobs bzhi tshad ldan chab kyis 'khrud/_/'phags [(*]ldan pa'i gzugs can/[) ]dang so so skye tshogs kyis/_/legs byas zla 'od spros pa'i rjes/_/sems kyi kA 
[\[502b.5\]]shi mdzes dga' mo/_/yi rang grogs dang 'khyud pa thob/_/phyogs [(*]yan lag gcig pa'i gzugs/[) ]bcur bzhugs pa'i chos ston che/_/kun kyang 'gro la sman slad du/_/thog mtha' bar dge'i chos kyi sgra/_/'byin par ngag gi gling bus bskul/_/rtag par [(*]bya ba'i rang bzhin brjod pa/[) ]'dzin rnams gdul 
[\[502b.6\]]ba'i phyir/_/chos dbyings bas mtha' tshol bzhed pa'i/_/sangs rgyas 'gro ba mgon med ngor/_/mya ngan mi 'da' bzhugs par gsol/_/de ltar [(*]mang ba'i dpe/[) ]bgyis pa'i dge bas bdag_/yid bzhin nor bu dpag bsam 
[\[502b.7\]]shing*/_/gter bzhin gdul bya'i bsam pa kun/_/rdzogs byed byang chub chen por bsngo/_/[(*]shis pa brjod pa la cha shas can gyi gzugs/[) ]gal te sngon bsags las shugs kyis/_/dbang byas re zhig byang chub mchog_/ster min de srid dal 'byor gyi/_/'dod 
[\[503a\]]
[\[503a.1\]]dgu'i ljon pa mchog gyur cig_/sems [(*]ldan pa'i gzugs can/[) ]kyi glang po 'dod lha yi/_/g.yo sgyu'i 'phrul la ma chags par/_/chos 'dul pad+ma'i skyed tshal du/_/bag yod rwa bar chud gyur cig_/thams cad mkhyen [(*]rab rtog_pa'i rgyu yi gtso/[) ]/snying rje shin 
[\[503a.2\]]tu mnyen ldan gyis/_/'gro la lan brgyar dkris pa bzhin/_/byang chub sems mchog 'byang bar shog_/sngags spyod [(*]bsdus dang ma bsdus pa sres pa'i gzugs/[) ]gser gyi 'khor lo yis/_/cir snang lhan skyes ye shes kyi/_/'khor du bsdus nas rnam bzhi'i sku/_/zung 'jug 
[\[503a.3\]]rgyal sa zin par shog_/de brnyes [(*]cha shas can gyi gzugs/[) ]nas ni sku gsung thugs/_/sgyu 'phrul bkod pa dpag yas kyis/_/phyogs bcu'i gdul bya ma lus pa'i/_/chos rnga chen por bdag gyur cig_/de skad smon [(*]rgyu ma tshang ba'i khyad par brjod pa/[) ]bdag gsung rdo rje/_/mngon du gyur min bden 
[\[503a.4\]]tshig mtshon/_/grub pa min yang lhag bsam mthus/_/gang smras don med ma gyur cig_/nyi [(*]ngag don gyi dpe/[) ]bzhin ston pas 'jig rten brgyan/_/de yi 'od bzhin chos rab gsal/_/'dab brgya pas bzhin dpal 'thungs pa'i/_/bkra 
[\[503a.5\]]shis kun gyis dge gyur cig_/ces bla ma rdo rje gdan pa chen pos mdzad pa'i grub brnyes brgyad cu rtsa bzhi'i bstod pa'i kha 'gengs sam/_'di kho nas logs su bstod kyang rung ba la/_yan lag bdun pa gsol ba 'debs pa dang bcas pa'i tshigs su bcad pa 
[\[503a.6\]]tshogs zung rgya mtsho 'phel ba'i zla 'od ces bya ba 'di'ang*/_/rje btsun nam mkha' dpal bzang ba'i bkas bskul ltar rnam grangs dge ba'i rten 'brel du btsun pa tshul khrims rin chen zhes bod pas lhun grub steng gi chos grwar bris pa dge legs 'phel bar gyur cig/_
[\[503a.7\]]slar yang dpal ldan sde dge khri chen pa/_/'jig rten kun du dga' ster dam pa de'i/_/phrin las rgya mtsho'i gos can mdzes phyir du/_/ngo mtshar yi ger 'khrungs pa'i par du bsgrubs/_/sarba mang+ga la b+ha wa tu//_//
